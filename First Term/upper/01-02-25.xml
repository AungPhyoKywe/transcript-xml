<doc>
<docinfo>
<docno>01-02-25.xml</docno>
<pdf>01-02-25.pdf</pdf>
<term value='01'>ပထမအကြိမ်</term>
<session value='02' />
<sittingday value='25' />

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ်အမျိုးသားလွှတ်တော်ဒုတိယပုံမှန်အစည်းအဝေး ရက်မြောက်နေ့မှတ်တမ်း</title>
<date value='26-09-2011'>၁၃၇၃ ခုနှစ်၊ တော်သလင်းလပြည့်ကျော် ၁၄ ရက် (၂၀၁၁ ခုနှစ်၊ စက်တင်ဘာလ ၂၆ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၅ ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် ဦးခင်အောင်မြင့် က ဆောင်ရွက်ပြီး ၊ အခမ်းအနားမှူး အဖြစ် ဦးသိန်း မော် ၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယ ခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသား လွှတ်တော် ဒုတိယပုံမှန်အစည်းအဝေးရဲ့ ၂၅ ရက်မြောက်နေ့ အစီအစဉ် စတင်ပါတော့မယ်</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ၂၅ ရက်မြောက်နေ့ အစည်းအဝေး အထမြောက်ကြောင်းနှင့်စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး၂၅ ရက်မြောက်နေ့မှာ အမျိုးသား လွှတ်တော် ကိုယ် စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၁၈)ဦးရှိပြီး ဒီကနေ့ အစည်းအဝေးကို (၂၀၄)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏(၉၃.၅၈)ရာခိုင်နှုန်းရှိပြီးတက်ရောက်တဲ့ ကိုယ်စားလှယ်ဦးရေဟာ အစည်းအဝေးအထမြောက်ရန် လိုအပ်တဲ့ကိုယ်စားလှယ်ဦးရေသုံးပုံတစ်ပုံထက်ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ၂၁၊ နည်းဥပဆွဲ(က)နဲ့(ဂ)တို့ အရ အစည်းအဝေး စတင်ကျင်းပကြောင်းကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၂၅ ရက်မြောက် နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ ရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<speech type="speaker">ဗိုလ်မှူးကြီးမောင်မောင်ထူး စတင်ခွင့်ပန်ကြားဖို့ ဖြစ်ပါတယ်</speech>
<speech><mp id="000">ဗိုလ်မှူးကြီးမောင်မောင်ထူးတပ်မတော်သားကိုယ်စားလှယ်</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား၊ ကျွန်တော်ကတော့ တပ်မတော်သား အမျိုးသားလွှတ်တော် ကိုယ်စားလှယ် ပြန်တမ်းဝင် အမှတ် ကြည်း -၁၈၉၇ရ ဗိုလ်မှူးကြီးမောင်မောင်ထူး ဖြစ်ပါတယ်။ တပ်မတော်သား အမျိုးသားလွှတ်တော်ကိုယ်စားလှယ် တစ်ဦးဖြစ်တဲ့ ပြန်တမ်းဝင်အမှတ် ကြည်း -၁၇၁၁၂ ဗိုလ်မှူးကြီးလှထွန်း ဟာ အရေးကြီးတာဝန် ထမ်းဆောင်ရန် ရှိပါသဖြင့် ၂၆-၉-၂၀၁၁ ရက်နေ့ (၁)ရက်အား ခွင့် အဖြစ် သတ်မှတ်ပေးပါရန် လေးစားစွာ တင်ပြအပ် ပါတယ်။</speech>
<speech type="speaker">တပ်မတော်သားအမျိုးသားလွှတ်တော်ကိုယ်စားလှယ် ဗိုလ်မှူးကြီးလှထွန်း ရဲ့ ၂၆-၉-၂၀၁၁ ရက်နေ့ ခွင် (၁)ရက် ခွင့် ပန်ကြားချက်ကို ခွင့်ပြုဖို့ လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးပေါလ်ထန်ထိုင်း တင်ပြဖို့ ဖြစ်ပါတယ်</speech>
<speech><mp id="39">ဦးပေါလ်ထန်ထိုင်း၊ ချင်းပြည်နယ် မဲဆန္ဒနယ်အမှတ် (၃)</mp>လေးစားအပ်တဲ့ ဥက္ကဋ္ဌကြီးခင်ဗျား။ ချင်းပြည်နယ် မဲဆန္ဒနယ်အမှတ် (၄)မှ အမျိုးသားလွှတ်တော် ကိုယ်စားလှယ် ဦးစတီဗင်သာဘိတ် သည် အစာအိမ်ရောဂါဖြစ်ပြီး ခု တင်(၁၀၀၀)ဆေးရုံကြီးမှ ဆရာဝန်ကြီး၏ လမ်းညွှန်ချက်အရ မှန်ပြောင်းဖြင့်ကြည့်ရှုရန် လိုအပ်ပါသဖြင့် ၂၀၁၁ ခုနှစ် စက်တင်ဘာလ ၂၆ ရက် နေ့(၁)ရက်အား ခွင့် ရက်အဖြစ် သတ်မှတ်ပေးပါရန် ၎င်း၏ကိုယ်စား ချင်းပြည်နယ် မဲဆန္ဒနယ် အမှတ်(၃) အမျိုးသားလွှတ်တော် ကိုယ်စားလှယ် ကျွန်တော် ဦးပေါလ်ထန်ထိုင်း မှ တင်ပြ တောင်းခံအပ်ပါသည်။</speech>
<speech type="speaker">ချင်းပြည်နယ် မဲဆန္ဒနယ်အမှတ် (၄)မှ အမျိုးသား လွှတ်တော် ကိုယ်စားလှယ် ဦးစတီဗင်သာဘိတ် ရဲ့ ၂၆-၉-၂၀၁၁ ရက်နေ့ ခွင့်(၁)ရက် တင်ပြခြင်းကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတ���က် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဒေါက်တာဝင်းမြင့်အောင် တင်ပြဖို့ ဖြစ်ပါတယ်</speech>
<speech><mp id="1155">ဒေါက်တာဝင်းမြင့်အောင်၊ စစ်ကိုင်းတိုင်းဒေကြီး မဲဆန္ဒနယ်အမှတ်(၄)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီးမဲဆန္ဒနယ်အမှတ်(၂) အမျိုးသားလွှတ်တော် ကိုယ်စားလှယ် ဒေါက်တာဘိုကြီး (ခ)ဦးအောင်ငွေ သည် အဆုတ်ကင်ဆာရောဂါကို ဆက်လက်ပြီး ဆေးသွင်းကုသမှုခံယူရန်ရှိပါသဖြင့် ၂၆-၉-၂၀၁၁ ရက်နေ့မှ ၇-၁၀-၂၀၁၁ ရက်နေ့အထိ (၁၂)ရက်ကို ခွင့်အဖြစ် သတ်မှတ်ပေးနိုင်ပါရန် ဦးအောင်ငွေ ကိုယ်စား ကျွန်တော် ဒေါက်တာဝင်းမြင့်အောင်၊ စစ်ကိုင်းတိုင်းဒေသကြီး မဲဆန္ဒနယ် အမှတ်(၄) အမျိုးသားလွှတ်တော် ကိုယ်စားလှယ်မှ လေးစားစွာ တင်ပြအစီရင်ခံအပ်ပါတယ်။</speech>
<speech type="speaker">စစ်ကိုင်းတိုင်းဒေသကြီးမဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ဒေါက်တာဘိုကြီး(ခ)ဦးအောင်ငွေ ရဲ့ ၂၆-၉-၂၀၁၁ ရက်နေ့မှ ၇-၁၀-၂၀၁၁ ရက်နေ့ အထိ ခွင့်(၁၂) ရက် ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးသိန်းလှိုင် တင်ပြဖို့ ဖြစ်ပါတယ်</speech>
<speech><mp id="56">ဦးသိန်းလှိုင်၊ စစ်ကိုင်းဒေသကြီး မဲဆန္ဒနယ်အမှတ်(၈)</mp>လေးစားအပ်ပါသော ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ် ဦးအောင်ချစ်လွင် သည် မိသားစုကျန်းမာရေးကိစ္စအတွက် ဆောင်ရွက်ရန် ရှိပါ သဖြင့် ယနေ့ ၂၆-၉-၂၀၁၁ (၁)ရက်ကို ခွင့်အဖြစ် သတ်မှတ်ပေးပါရန် ကျွန်တော် စစ်ကိုင်းတိုင်း ဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော် ကိုယ်စားလှယ် ဦးသိန်းလှိုင် မှ ကိုယ်စား ခွင့်ပန်ကြားအပ်ပါတယ်။ ကျေးဇူးတင်ပါတယ်။</speech>
<speech type="speaker">စစ်ကိုင်းတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ် ဦးအောင်ချစ်လွင် ရဲ့ ၂၆-၉-၂၀၁၁ ရက်နေ့ ခွင့်(၁)ရက် ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့် ပန်ကြားချက်ကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<speech type="speaker">ဦးကံညွန့် တင်ပြဖို့ ဖြစ်ပါတယ်</speech>
<speech><mp id="26">ဦးကံညွန့်၊ ကရင်ပြည်နယ် မဲဆန္ဒနယ်အမှတ်(၂)</mp>။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၂) အမျိုးသားလွှတ်တော် ကိုယ်စားလှယ် ဦးမန်းကံညွန့် ဖြစ်ပါတယ်။ တနင်္သာရီတိုင်း မဲဆန္ဒနယ်အမှတ်(၁)မှ အမျိုးသား လွှတ်တော် ကိုယ်စားလှယ် ဦးစိုးသက် သည် ဆီး ချို ရောဂါကြောင့် မျက်စိစမ်းသပ် ကုသရန် ဆရာဝန်ဖြင့်ချိန်းဆိုထားပါသဖြင့် ၂၆-၉-၂၀၁၁ ရက်နေ့ (၁)ရက်အတွက် လွှတ်တော်အစည်းအဝေး တက်ရောက်ခြင်းမှ ကင်းလွတ်ခွင့်ပြုပေးပါရန် ဦးစိုးသက် ကိုယ်စား တောင်းခံပါတယ်။ ကျေးဇူး တင်ပါတယ်။</speech>
<speech type="speaker">တနင်္သာရီတိုင်းဒေသကြီး မဲဆန္ဒနယ်အမှတ်၁)မှ အမျိုးသားလွှတ်တော် ကိုယ်စားလှယ် ဦးစိုးသက် ရဲ့ ခွင့်(၁)ရက် ပန်ကြားချက်ကို ခွင့်ပြုဖို့ လွှတ်တော်က သဘောတူ ပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးဝင်းနိုင်ရှိန် တင်ပြဖို့ ဖြစ်ပါတယ်</speech>
<speech><mp id="77">ဦးဝင်းနိုင်ရှိန်၊ ပဲခူးတိုင်းဒေသကြီးမဲဆန္ဒနယ်အမှတ်၅)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ်(၁)မှ အမျိုးသား လွှတ်တော် ကိုယ်စားလှယ် ဦးစောမော်ထွန်း သည် ယမန်နေ့ညပိုင်းမှစ၍ ဝမ်းဗိုက်အောင့် သော ရောဂါခံစားနေရပါ၍ ပါတီတည်းခိုဆောင်ဆေးခန်းဆရာဝန်မှအနားယူရန် ညွှန်ကြာပါသောကြောင့်၂၆-၉-၂၀၁၁ ရက်နေ့ ခွင် (၁)ရက် ခွင့်ပြုပေးပါရန် ဦးစောမော်ထွန်း ကိုယ်စား ကျွန်တော် ပဲခူးတိုင်းဒေသကြီး မဲဆန္ဒနယ်အမှတ်(၅) ဦးဝင်းနိုင်ရှိန် မှ လေးစားစွာ ခွင် ပန်ကြားအပ်ပါတယ် ခင်ဗျား။</speech>
<speech type="speaker">ပဲခူးတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော် ကိုယ်စားလှယ် ဦးစောမော်ထွန်း ရဲ့ ခွင့်(၁)ရက်တိုင်ကြားချက်ကို ခွင့်ပြုဖို့ လွှတ်တော်က သဘော တူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးလှသိန်း တင်ပြဖို့ ဖြစ်ပါတယ်</speech>
<speech><mp id="87">ဦးလှသိန်း၊ မကွေးတိုင်းဒေသကြီးဆန္ဒနယ်အမှတ်၃)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့ မကွေးတိုင်းဒေသကြီး မဲဆန္ဒနယ် အမှတ်(၃)မှ အမျိုးသားလွှတ်တော် ကိုယ်စားလှယ် ဦးလှသိန်း ဖြစ်ပါတယ်။ မကွေးတိုင်းဒေကြီး မဲဆန္ဒနယ်အမှတ်(၈)မှ အမျိုးသားလွှတ်တော် ကိုယ်စားလှယ် ဦးတင်ဝင်သည် သမားတော်ကြီးများနဲ့ ဆေးစစ်ဆေးရန် ပြန်လည်ချိန်းဆိုထားချက်အရ ရန်ကုန်သို့ သွားရောက်ဆေးစစ်ခံရမည်ဖြစ်ပါ၍ စက်တင်ဘာလ ၂၆ ရက်နေ့နှင့် စက်တင်ဘာလ ၂ရ ရက်နေ့များကို ခွင့်အဖြစ် ခွင့်ပြုပေးပါရန် ဦးတင်ဝင်း ကိုယ်စား ကျွန်တော်မှ လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">မကွေးတိုင်းဒေသကြီး မဲဆန္ဒနယ်အမှတ်၈)မှ အမျိုးသား လွှတ်တော် ကိုယ်စားလှယ် ဦးတင်ဝင်း ရဲ့ စက်တင်ဘာလ ၂၆ နဲ့ ၂ရ ခွင့်(၂)ရက်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးဗညားအောင်မိုး တင်ပြဖို့ ဖြစ်ပါတယ်</speech>
<speech><mp id="115">ဦးဗညားအောင်မိုး၊ မွန်ပြည်နယ် မဲဆန္ဒနယ်အမှတ် (၇)</mp>လေးစားအပ်တဲ့ ဥက္ကဋ္ဌကြီးခင်ဗျား။ မွန်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော် ကိုယ်စား လှယ် ဦးနိုင်ထွန်းအုံ သည် အိမ်အရေးကိစ္စ အရေးကြီးပါသဖြင် ၂၀၁၁ ခုနှစ်၊ စက်တင်ဘာလ ၂၆ ရက်နေ့ နှင့် ၂ရ ရက်နေ့များတွင် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးသို့ တက်ရောက်ခြင်းမှ ကင်းလွတ်ခွင့်ပြုပေးပါရန် မွန်ပြည်နယ် မဲဆန္ဒနယ်အမှတ်(၇) အမျိုးသား လွှတ်တော်ကိုယ်စားလှယ် ကျွန်တော် ဒေါက်တာဗညားအောင်မိုး က ကိုယ်စား လေးစားစွာ ပန်ကြားအပ်ပါတယ်။</speech>
<speech type="speaker">မွန်ပြည်နယ် မဲဆန္ဒနယ်အမှတ် (၅)မှ အမျိုးသားလွှတ်တော် ကိုယ်စားလှယ်ဦးနိုင်ထွန်းအုံရဲ့ စက်တင်ဘာလ ၂၆ ရက်နှင့် ၂ရ ရက် ခွင့်(၂)ရက် ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးအောင်ငြိမ်း တင်ပြဖို့ ဖြစ်ပါတယ်</speech>
<speech><mp id="86">ဦးအောင်ငြိမ်းမကွေးတိုင်းဒေသကြီးမဲဆန္ဒနယ်အမှတ်၂)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ရှမ်းပြည်နယ် မဲဆန္ဒနယ်အမှတ်(၈)မှ အမျိုးသား လွှတ်တော်ကိုယ်စားလှယ် ဦးရှုမောင် သည် ၎င်း၏ဇနီးဖြစ်သူ ဆေးဝါးကုသရန် ထိုင်းနိုင်ငံ ဘန်ကောက်မြို့ရှိဆေးရုံတွင် သွားရောက်ဆေးကုသမှုခံလျက်ရှိရာ ကျန်းမာရေးမကောင်းသေး သဖြင့် အနီးကပ်ပြုစုရန် ၂၆-၉-၂၀၁၁ မှ ၂၇-၉-၂၀၁၁ ရက်နေ့ အထိထပ်မံ၍ ခွင့် (၂)ရက် ခံစားခွင့်ပြုပါရန် ဦးရှုမောင်ကိုယ်စား ကျွန်တော် ဦးအောင်ငြိမ်း အမျိုးသားလွှတ်ကိုယ်စားလှယ် မကွေးတိုင်းဒေသကြီး မဲဆန္ဒနယ်အမှတ်(၂)မှ လေးစားစွာဖြင့် ခွင့်ပန်ကြားတင်ပြအပ်ပါတယ်။</speech>
<speech type="speaker">ရှမ်းပြည်နယ် မဲဆန္ဒနယ်အမှတ် (၈)မှ အမျိုးသားလွှတ်တော် ကိုယ်စားလှယ် ဦးရှုမောင် ရဲ့ စက်တင်ဘာလ (၂၆) နှင့် (၂၇) ခွင့်(၂)ရက် ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် ဒုတိ ယပုံမှန်အစည်းအဝေး ၂၅ ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ(၂၁၈)ဦး၊ ယခင်ကခွင့်ပန်ကြားသဖြင့် ခွင့်ပြုထား သူ(၅) ဦး၊ ယနေ့ခွင့်ပန်ကြားသဖြင့် ခွင့်ပြုသူ(၉)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြု ထားသူ (၁၄)ဦးဖြစ်ပြီး ခွင့်မဲ့ပျက်ကွက်သူမရှိပါ။ အမျိုးသားလွှတ်တော်ဆိုင်ရာ နည်းဥပ၄) နည်းဥပဒေခွဲ(ဂ)၊ နည်းဥပဆွဲငယ်(၂)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်ကအတည်ပြုတဲ့အတွက် လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို လွှတ်တော်ကအတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အ မျိုးသား လွှတ်တော်သို့ လွှတ်တော် ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်း များကို မေးမြန်းခြင်းနဲ့ဖြေကြားခြင်း အစီအစဉ်ကို ဆောင်ရွက်မှာဖြစ်ပါတယ်။</speech>
<title>ချင်းပြည်နယ်၊ မွေတောင်ဒေသရှိ ခရိုမိုက်သတ္တု သိုက်ကို လက်ရှိတူးဖော်မှုအခြေအနေနှင့် အလားအလာများကို သိရှိပါကြောင်းနှင့် စပ်လျဉ်းသည့်မေးခွန်း</title>
<speech type="speaker">ယခု လွှတ်တော်ကိုယ်စားလှယ်တစ်ဦးက မေးမြန်းသည့်မေးခွန်းသည် သတ္တုတွင်းဝန်ကြီးဌာန ပြည်ထောင်စုဝန်ကြီးက ဖြေကြားမည့် မေးခွန်းဖြစ်ပါတယ်။ ချင်းပြည်နယ် မဲဆန္ဒနယ်အမှတ် (၂)မှ ဦးဇုန် လှယ်ထန်း က ချင်းပြည်နယ်၊ မွေတောင်ဒေသရှိ ခရိုမိုက် သတ္တုသိုက်ကို လက်ရှိတူးဖော်မှုအခြေအနေနှင့် အလားအလာများကို သိရှိလိုပါကြောင်းနှင်. စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="38">ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ်)</mp>လေးစားအပ်တဲ့ဥက္ကဋ္ဌကြီး နဲ့တကွ ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သလိုပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၂)မှ အမျိုးသား လွှတ်တော် ကိုယ်စားလှယ် ဦးဇုန်လှယ်ထန်း ဖြစ်ပါတယ်။ ကျွန်တော့်မေးခွန်အား ဖတ်ကြားခွင့်ပြုဖို့ ဥက္ကဋ္ဌကြီး အား ခွင့်တောင်းအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="38">ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ် (၂)</mp>ဥက္ကဋ္ဌကြီးခင်ဗျား။ မြန်မာ့ဆိုရှယ်လစ်လမ်းစဉ်ပါတီခေတ် ဒုတိယအကြိမ် ပြည်သူ့လွှတ်တော် သက်တမ်းကာလတွင် မြန်မာပြည်၏တစ်ခုတည်းသော ခရိုမိုက် သတ္တုသိုက်ကို ချင်းပြည်နယ်၊ မွေတောင် ဒေသတွင်တွေ့ရှိပြီး ခရိုမိုက်သတ္တု တန်ချိန် သန်းပေါင်း(၈၀၀၀)နဲ့ နီကယ် တန်ချိန် သန်း ပေါင်း(၁၀၀) ရှိကြောင်း နိုင်ငံတော်အစိုးရက ကြေညာခဲ့ပါတယ်။ ယင်း သတ္ထု သိုက်ကို လက်ရှိတူး ဖော်မှု အခြေအနေနဲ့ အလားအလာများသိရှိလိုပါ၍ မေးမြန်းလိုပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">မေးခွန်းနဲ့ပတ်သက်ပြီးသတ္တုတွင်းဝန်ကြီးဌာန ပြည်ထောင်စုဝန်ကြီးက ဖြေကြားပေးဖို့ ဖြစ်ပါတယ်</speech>
<speech><agency id="77">ဦးသိန်းထိုက်(သတ္တုတွင်း ဝန်ကြီးဌာန)</agency>လေးစားအပ်သော အမျိုးသားလွှတ်တော် ဥက္ကဋ္ဌကြီးနဲ့ အမျိုးသားလွှတ်တော် ကိုယ်စားလှယ်တော်ကြီးများခင်ဗျား။ ကျွန်တော်ကတော့ သတ္တုတွင်းဝန်ကြီးဌာန၊ ပြည်ထောင်စုဝန်ကြီး ဦးသိန်းထိုက် ဖြစ်ပါတယ်။ ချင်းပြည်နယ် မဲဆန္ဒနယ်အမှတ်(၂) လွှတ်တော်ကိုယ်စားလှယ် ဦးဇုန်လှယ်ထန်းရဲ့ မြန်မာ့ဆိုရှယ်လစ် လမ်းစဉ်ပါတီခေတ် ဒုတိယအကြိမ် ပြည်သူ့လွှတ်တော် သက်တမ်းကာလတွင် မြန်မာပြည်၏ တစ်ခုတည်းသော ခရိုမိုက် သတ္တုသိုက်ကို ချင်းပြည်နယ်၊ မွေတောင်ဒေသတွင် တွေ့ရှိပြီး ခရိုမိုက်သတ္တု တန်ချိန် သန်း ပေါင်း(၈၀၀၀)နဲ့ နီကယ်တန်ချိန် သန်းပေါင်း (၁၀၀)ရှိကြောင်း နိုင်ငံတော်အစိုးရက ကြေညာခဲ့ကြောင်းနဲ့ ဒီ သတ္တုသိုက်တွေကို လက်ရှိတူးဖော်မှု အခြေအနေနဲ့ ရှေ့အလားအလာတွေကို သိလိုပါတယ်လို့ မေးခွန်း မေးကြောင်းသိရပါတယ်။ အဆိုပါမေးခွန်းနဲ့ ပတ်သက်ပြီးတော့မှ ကျွန်တော် ဖြေကြားရှင်းလင်းတင်ပြသွားမှာ ဖြစ်ပါတယ်။ သတ္တုတွင်းဝန်ကြီး ဌာန၊ မြန်မာ့ဓာတ်သတ္တု တိုးချဲ့ တူးဖော်ရေးကော်ပိုရေးရှင်းက ကျွန်တော်တို့ ချင်းပြည်နယ်၊ တီးတိန်မြို့နယ် မွေတောင်ဒေသမှာ ၁၉၆၅ ခုနှစ် ကနေ ၁၉၆၆ ခုနှစ် အတွင်းက နီကယ်ခရိုမိုက် သတ္တုရှာဖွေစမ်းသပ်တာတွေကို လုပ်ဆောင်ခဲ့ပါတယ်။ ဒီလို လုပ်ဆောင်တဲ့အခါမှာ စမ်းသပ်တွေ့ ရှိမှုအရ ဒီချင်းပြည်နယ်၊ တီးတိန်မြို့နယ်ရဲ့ မွေတောင်ဒေသမှာ ပျမ်းမျှနီကယ် (၁)ရာခိုင်နှုန်း ပါတဲ့ သတ္တုရိုင်းတန်ချိန် သန်းပေါင်း (၁၁၀)ရှိကြောင်း၊ ဒီနီကယ် သတ္တုနဲ့ တွဲဖက်ဖြစ်ပေါ်တတ်တဲ့ ခရိုမီယမ် (၂၇.၃)ရာခိုင်နှုန်း ပါဝင်တဲ့ အနည်းဆုံးက (၂၇.၃)ရာခိုင်နှုန်း ဖြစ်ပြီးတော့မှ အများဆုံး ကတော့ (၃၉.၈) ရာခိုင်နှုန်း ပါဝင်တဲ့ ခရိုမိုက်သတ္တုရိုင်းတန်ချိန် ၀.၀ဝ၆၊ တစ်နည်းအားဖြင့် တန်ချိန်(၆၀၀၀၀) ရှိကြောင်း တွက်ချက်မှတ်တမ်းတင်ထားခဲ့တယ်လို့ သိရပါတယ်။ ဒါတွေကိုလည်း ၁၉၇၃၊ ၁၉၈၂၊ ၁၉၉၉ ခုနှစ်တွေအရ သတ္တုတွင်းဝန်ကြီးဌာန၊ ဘူမိဗေဒလေ့လာရေးနှင့် ဓာတ်သတ္တု ရှာဖွေရေးဦးစီးဌာနက နေပြီးတော့မှ ဆက်လက်ပြီးတော့မှ စမ်းသပ်တိုင်းတာတဲ့ လုပ်ငန်းတွေကို ဆောင်ရွက်ခဲ့ပါတယ်။ ဒီလို ဆောင်ရွက်တဲ့အခါမှာ ခရိုမိုက် သတ္တုရိုင်း တန်ချိန် ကတော့ဖြင့် အရင်ရှိတဲ့ (၆၀၀၀၀) ကနေပြီးတော့မှ လက်တွေ့မှာ တန်ချိန် (၀.၀၁၉၆)သန်း၊ တစ်နည်းအားဖြင့် တန်ချိန် (၁၉၆၀၀)တန်ရှိကြောင်း ပြင်ဆင်တွက်ချက် မှတ်တမ်းတင်ခဲ့ပါတယ်။ ဒီလိုဟာလည်း တကယ်တော့ ကျွန်တော်တို့ ဒီမွေ တောင်ဒေသလေး တစ် ခုပဲဖြစ်ပြီးတော့မှ ဒီနီကယ်ရယ်၊ခရိုမိုက်ရယ်၊ သတ္တု ဖြစ်ထွန်းမှုတွေရဲ့ ဖြစ်စဉ်သဘောတရားအရ နီကယ်သတ္တုရိုင်းတွေ ကိုတော့ အကွက် လိုက် အကွက်လိုက် ကျယ်ပြန့်လျက် ရှိကြောင်းကို မှတ်တမ်းတင်ခဲ့ပါတယ်။ ဒီလိုမှတ်တမ်းတင်တဲ့အပေါ်ကို မူတည်ပြီးတော့ ၂၀၀၅ ခုနှစ်မှာ သတ္တုတွင်းဝန်ကြီးဌာနနဲ့ အမှတ်(၃) သတ္ထုတွင်းလုပ်ငန်း၊ တရုတ်ပြည်သူ့ သမ္မတနိုင်ငံ Kingbog Mining Ltd ကုမ္ပဏီက နေပြီးတော့မှ မွေတောင်ဒေသမှာရှိတဲ့ နီကယ် သတ္တုသိုက် စမ်းသပ်တိုင်းတာရေး၊ ဖြစ်မြောက် နိုင်စွမ်းလေ့လာရေး၊ ဒီလုပ် ငန်းတွေကို လုပ်ဆောင်ခွင့် တောင်း တဲ့အတွက် ပြည်ထောင်စု မြန်မာနိုင်ငံတော် အစိုးရအဖွဲ့ကနေပြီးတော့မှ ၂၀၀၅ ခုနှစ်၊ ဇူလိုင်လ ၁၄ ရက်နေ့ မှာ ကျင်းပတဲ့ ၂၆/၂၀၀၅ ကြိမ်မြောက် အစည်းအဝေးက နေပြီးတော့မှ ဒီလိုစမ်းသပ်တိုင်းတာခွင့်တွေ ခွင့်ပြု ခဲ့တယ်လို့ သိရပါတယ်။ ဒီစမ်းသပ်တိုင်းတာရ အမှတ်(၃) သတ္ထုတွင်းလုပ်ငန်းနှင့် Kingbo Mining ကုမ္ပဏီတို့ဟာ ဒီမွေ တောင်ဒေသမှာ စမ်းသပ်တိုင်းတာပြီးတော့မှ ဖြစ်မြောက်နိုင် စွမ်း လေ့လာရေးလုပ်ငန်း သဘောတူစာချုပ်ကိုလည်း ၂၀၀၅ ခုနှစ်၊ သြဂုတ်လ ၁၂ ရက်နေ့မှာ စာချုပ် ချုပ်ဆိုပြီးတော့ လုပ်ငန်းတွေ ဆောင်ရွက် ခဲ့ပါတယ်။ ဒီလို ဆောင်ရွက်တဲ့ကာလမှာ အဲဒီဒေသမှာ စိန်လွန်တွင်း(၄၇၅)တွင်း၊ အနက်မီတာ စုစုပေါင်း(၁၃၈၂၂)မီတာ တူးဖော်ပြီးတော့မှ တူးဖော်ရတဲ့ နီကယ် သတ္တုရိုင်း(၇)တန်ကို (Metallugical Test) လို့ခေါ်တဲ့ သတ္တုဗေဒ နည်းစဉ်နဲ့ ကျွန်တော်တို့ ဓာတ်ခွဲစမ်းသပ်ခဲ့ပါတယ်။ဒီအသေးစိတ်ဓာတ်ခွဲစမ်းသပ်တွေ့ရှိချက်အရ မွေတောင်ဒေသမှာ စမ်းသပ်တဲ့နေရာပတ်ဝန်းကျင်မှာ နီကယ်သတ္တုရိုင်းတန်ချိန်က (၄၄.၈၉)သန်း ရှိပြီးတော့မှ အဲဒီအထဲမှာ ပျမ်းမျှ နီကယ် (၁.၄၈)ရာခိုင်နှုန်း ပါဝင်တဲ့အတွက် စီးပွားဖြစ် ထုတ်နိုင်တယ်။ စီးပွားဖြစ်ထုတ်နိုင်တဲ့ နီကယ်သတ္တုရိုင်းကတော့ တန်ချိန် (၃၆)သန်းရှိကြောင်း တွက်ချက်တင်ပြခဲ့ပါတယ်။ ဒီတွက်ချက်တင်ပြချက်အရ Kingbon Mining ကုမ္ပဏီကလည်း ဒီတွက်ချက်မှုအပေါ် မူတည်ပြီးတော့မှ သူတို့ ကုမ္ပဏီက အမေရိကန် ဒေါ်လာ (၈၆၇)သန်း အကုန်အကျခံပြီးတော့မှ နီကယ် သတ္တု သိုက်ဆောင်ရွက်မယ်။ အဲဒီကနေပြီးတော့မှ ထုတ်လုပ်မှု အပေါ် ခွဲဝေခံစားတဲ့စနစ်ပေါ့။ ကျွန်တော်တို့ Production Share Contract စနစ်နဲ့ နီကယ်ထုတ်လုပ်မယ်ဆိုပြီးတော့မှ ၂၀၁၀ ခုနှစ်၊ မတ်လ ၂၁ ရက်နေ့မှာ သတ္တုတွင်းဝန်ကြီးဌာနနဲ့ ကျွန်တော်တို့ နှစ်ဖက်သဘောတူ လက်မှတ်ရေးထိုးခဲ့ပါတယ်။ ဒီလိုလုပ်ရင်းကနေပြီးတော့မှ သတ္တုသိုက်ကြီးကတော့ဖြစ်ပြီး၊ သို့သော် သတ္တုသိုက်ကထွက်လာတဲ့ သတ္တု တွေကို သတ္တုစင်အဖြစ် သန့်စင်ထုတ်လုပ်မယ့် စက်ရုံတည်ဆောက်ရေးလုပ်ငန်းကျတော့ ကျွန်တော်တို့ လျှပ်စစ်ဓာတ်အား မရရှိတဲ့အနေအထား ကျွန် တော်တို့ တွေ့ရပါတယ်။ လျှပ်စစ်ဓာတ်အားအပြင် ကျွန်တော်တို့ ကျောက်မီးသွေးနဲ့ သုံးမယ်ဆိုရင်လည်း ဒေသမှာ ကျောက်မီးသွေးလုံလောက်အောင် မရရှိသေးတဲ့ အတွက် ဒါကို ကျော က်မီးသွေးပါ စမ်းသပ်ပြီးထုတ်ရမယ့် အနေအထားရှိကြောင်း တွေ့ခဲ့ ရ ပါတယ်။ ဒီအပေါ်မှာ Kingbon Mining ကုမ္ပဏီက တရုတ်နိုင်ငံ ဗဟိုအစိုးရဘဏ် ကနေပြီးတော့မှ သူတို့အတွက် ရင်းနှီးမြှုပ်နှံမှု ငွေထပ်ပြီးတောင်းတဲ့အခါမှာ တရုတ်အစိုးရဘဏ် ကနေပြီးတော့မှ ဒီရင်းနှီးမြှုပ်နှံမှုအတွက် သဘောတူညီမှု မရတဲ့အတွက် သတ်မှတ်တဲ့ကာလ ပြီးမြောက်သွားတဲ့အထိ လုပ်ငန်းဆောင်ရွက်နိုင်ခြင်းမရှိကြောင်း တွေ့ရပြီးတော့မှ စာချုပ်ပါစည်းကမ်းအရ ၂၀၁၀ ခုနှစ် ဒီဇင်ဘာလ ၁၆ ရက်နေ့ ကစပြီးတော့မှ စာချုပ်ပျက်ပြယ်ပြီးတော့မှ လုပ်ငန်းဆောင်ရွက်နိုင်ခြင်းမရှိကြောင်း တင်ပြအပ်ပါတယ်။ သို့သော်လည်း ဒီမွေတောင်ဒေသမှာ တန်ဖိုးရှိတဲ့နီကယ်သတ္တု သိုက်တွေ အမှန်တကယ်ရှိနေတာဖြစ်တဲ့အတွက် ၂၀၁၁ ခုနှစ်၊ မတ်လ ၂၄ ရက်နေ့မှာ တရုတ်ပြည်သူ့သမ္မတနိုင်ငံရဲ့ ကိုယ်ပိုင်အုပ်ချုပ်ခွင့်ရဒေသဖြစ်တဲ့ ဟောင်ကောင် ဒေသမှာ အခြေစိုက်တဲ့ New Top ဟောင်ကောင်ကုမ္ပဏီကနေပြီးတော့မှ ကျွန်တော်တို့ ဝန်ကြီးဌာနကို လာရောက်ဆွေးနွေးပါတယ်။ ဒါကြောင့် ကျွန်တော်တို့က အသေးစိတ် တွက်ချက် ပြီးတော့ တွက်ချက်ရရှိတဲ့ ပမာဏတွေပါ ပေးပြီးတော့မှ ၂၀၁၁ ခုနှစ်၊ ဇူလိုင်လ ရ ရက် ကနေပြီးတော့မှ ၁၀ ရက်နေ့အထိ အဲဒီဒေသကို ကွင်းဆင်းသွားရောက် စစ်ဆေးစေခဲ့ပါတယ်။ သူတို့မှာပါလာတဲ့ သတ္ထုဗေဒပညာရှင်များ၊ ကျွန်တော်တို့ သတ္ထုတွင်းဝန်ကြီးဌာန ပညာရှင်များနဲ့ ပေါင်းစပ်ပြီးတော့မှ ဆောင်ရွက်ခဲ့ပါတယ်။ ဒါတွေကို ကျွန်တော်တို့ ၂၀၀ရ ခုနှစ်ကနေပြီးတော့ ၂၀၁၁ ခုနှစ်၊ (၇)လပိုင်းကနေပြီးတော့မှ ၂၀၁၁ ခုနှစ်၊ (၈) လပိုင်းအထိ (၃)ကြိမ်တိုင်တိုင် ကျွန်တော်တို့ ဆောင်ရွက်ခဲ့တဲ့အတွက် အလားအလာကောင်းတွေရှိပြီးတော့ ကုမ္ပဏီကတော့ ဒီအခြေစိုက်တဲ့ ဟောင်ကောင်မှာ အခြေစိုက်တဲ့ ကုမ္ပဏီက ယူနန်က ကုမ္ပဏီတစ်ခုနဲ့ ပူးပေါင်း ပြီးတော့မှ သတ္တုသိုက်ထုတ်ဖော်ရေးအတွက် ဆက်လက်ညှိနှိုင်း ဆောင်ရွက်လျက်ရှိပါတယ်။ သူတို့ကုမ္ပဏီနဲ့လည်း ကျွန်တော်တို့နိုင်ငံအတွင်းမှာ မွေ တောင်ဒေသမှာ ရင်းနှီး မြှုပ်နှံမှုတွေ ပြု လုပ်ပြီးတော့မှ သတ္တုတူးဖော်ခြင်း၊ တူးဖော်ရရှိတဲ့ သတ္တုများကို သန့်စင်ခြင်းလုပ်ငန်း တွေ ဆက်လုပ်ဖို့အတွက် အလားအလာကောင်းများရှိကြောင်း တင်ပြအပ်ပါတယ်။ပါပဲ တစ်ချိန်တည်း မှာပဲ တရုတ် ပြည်သူ့သမ္မတနိုင်ငံ၊ ပီကင်းမှာ အခြေစိုက်တဲ့ North Mining Investment ကုမ္ပဏီကလည်း ၂၀၁၁ ခုနှစ်၊ ဇူလိုင်လ ၂၉ ရက်နေ့မှာ ကျွန်တော်တို့ ဝန်ကြီးဌာနနဲ့ ဆက်သွယ်ပြီးတော့မှ Nonferrous Metd သံမဟုတ်သော သတ္တုတွေထုတ်ဖော်ရေးအတွက် တူးဖော်ထုတ်လုပ်ရေးအတွက် တွေ့ဆုံဆွေးနွေးခဲ့တဲ့အတွက် ၂၀၁၁ ခုနှစ်၊ သြဂုတ်လ ၁၁ ရက်နေ့က စပြီးတော့မှ သြဂုတ်လ ၂၃ ရက်နေ့အထိ ချင်းပြည်နယ် မွေတော င်ဒေသမှာ ကွင်းဆင်း စမ်းသပ်မှုတွေ ကျွန်တော်တို့ လုပ်စေခဲ့ပါတယ်။ ဒီလိုလုပ်စေတဲ့အတွက် သူတို့ ကုမ္ပဏီကလည်း စိတ်ဝင်စားပြီးတော့မှ သတ္တုတူးဖော်ထုတ်လုပ်ခြင်း၊ ထုတ်လုပ်ရရှိတဲ့ သတ္တုများကို သန့်စင်ခြင်း လုပ်ငန်းတွေ ဆောင်ရွက်ဖို့က အလားအလာကောင်း များ ရှိပြီးတော့မှ လုပ်ငန်းများဆက်လက် ဆောင်ရွက်နေမှုအတွက် ညှိနှိုင်းဆောင်ရွက်လျက်ရှိပါကြောင်း တင်ပြအပ်ပါတယ်။ ကျွန်တော်တို့ သတ္တုတွင်းဝန်ကြီးဌာနအနေနဲ့ ဘူမိဗေဒလေ့လာရေးနှင့် ဓာတ်သတ္တုရှာဖွေရေးဦးစီးဌာနက ဓာတ်သတ္တု ရှာဖွေစမ်းသပ်ရေးလုပ်ငန်းများကို အခု ၂၀၀၀ ခုနှစ်ကစပြီး ၂၀၁၁ ခုနှစ်အတွင်း စဉ်ဆက်မပြတ်စမ်းသပ်မှုများကို ပြုလုပ်စေလျက်ရှိရာ ကျွန်တော်တို့ မြန်မာနိုင်ငံမှာ နီကယ် ဖြစ်ထွန်းမှုဟာ (၁၇)နေရာ ရှိပါတယ်။ ခရိုမိုက် သတ္တု ဖြစ်ထွန်းမှုက (၄၃)နေရာ ရှိပါတယ်။ အဲဒီဖြစ်ထွန်းမှုတွေထဲမှာ ချင်းပြည်နယ် မှာဆိုရင် မွေ တောင်၊ ဝေဘူလတောင် ၊ ဟားခါးလေး၊ နတ်တောင်တို့မှာ နီကယ်ဖြစ်ထွန်းမှု အလားအလာကောင်းတဲ့ နီကယ်ဖြစ်ထွန်းမှု (၄)နေရာ ရှိကြောင်း တင်ပြအပ်ပါတယ်။ အလားတူပဲ မွေတောင်၊ ဝေဘူလတောင် ၊ ဟားခါးလေး၊ နတ်တောင်၊ ဘိုပီဘွန်း၊ မူဝယ်လွတ်၊ မောင်တော် နှမတော်တောင်၊ ဖလမ်းဒေသတို့မှာ ခရိုမိုက် ဖြစ်ထွန်းမှု (၈)နေရာရှိကြောင်း ဖော်ထုတ်နိုင်ခဲ့ပြီး တော့မှ ဒီထဲက ချင်းပြည်နယ်မှာ ဆိုလို့ရှိရင် ကျွန်တော်တို့ တိတိကျကျ တွက်ချက်ရတဲ့ အနီးစပ်ဆုံး တွက်ချက်ရတဲ့ စာရင်းဇယားများအရ နီကယ်သတ္တုရိုင်းတန်ချိန် (၁၁၀.၅၇)သန်းရှိကြောင်းနဲ့ ခရိုမိုက်တန်ချိန် ၀.၀၃၈၁သနးခန့် ရှိပြီးတော့ သတ္တု ရိုင်းတွေ ဖြစ်ထွန်းနေကြောင်း တွက်ချက်မှတ်တမ်းတင်ထားကြောင်း တင်ပြအပ် ပါတယ်။ ဒါ့အပြင် ချင်းပြည်နယ်အစိုးရအဖွဲ့ရဲ့ သတင်းပေးမှု အရ ၂၀၁၁ ခုနှစ်၊ ဇူလိုင်လ (၃၀)ရက်နေ့က မွေတောင်ရဲ့ အနောက်ဘက် ဝေဘူလနဲ့ ပါမွန်းချောင်း ဒီဒေသတစ်ဝိုက်မှာလည်း ခရိုမိုက်သတ္တုတွေ ရှာဖွေစမ်းသပ်ရေးလုပ်ငန်းကို ကျွန်တော်တို့ သတ္တုတွင်းဝန်ကြီးဌာနက ကျွမ်းကျင်တဲ့ ဘူမိဗေဒပညာရှင်အဖွဲ့(၂)ဖွဲ့နဲ့ ကွင်းဆင်းစမ်းသပ် ဆောင်ရွက်စေလျက်ရှိပါတယ်။ ဒါကြောင့် ချင်းပြည်နယ်၊ မွေတောင်ဒေသမှာ နီကယ်သတ္တုရိုင်း တူးဖော်ထုတ်လုပ်နိုင်ရေးအတွက် တရုတ်ပြည်သူ့သမ္မတနိုင်ငံမှ ကုမ္ပဏီ(၂)ခုနဲ့ ဆွေးနွေးညှိနှိုင်းလျက်ရှိပါတယ်။ သတ္တု အနေနဲ့တော့ လုံလုံလောက်လောက် တူးဖော်ထုတ်လုပ်နိုင်ပြီးတော့မှ ဒီသတ္တုသန့်စင်စက်ရုံ တည်ဆောက်ရေး အတွက် လိုအပ်တဲ့လျှပ်စစ်ဓာတ်အား သို့မဟုတ် ကျောက်မီးသွေး ဓာတ်အားတွေကို အသုံးပြုတဲ့ စက်ရုံတွေ တည်ဆောက်နိုင်ဖို့အတွက် ဆက်လက်ဆွေးနွေးလျက်ရှိကြောင်းနှင့် ခရိုမိုက်နဲ့ နီကယ် သတ္တု တွေ အသေးစားတူးဖော်ထုတ်လုပ်ရေး လုပ်ငန်းများကိုလည်း ဆောင်ရွက်မယ်ဆိုရင်လည်း အလားအလာကောင်းများ ရှိပါကြောင်း ဖြေကြား အပ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<title>မြန်အောင်မြို့နယ်တွင် စက်မှုလက်မှုအထက်တန်းကျောင်း (THS) သို့မဟုတ် အစိုးရနည်းပညာ သိပ္ပံ (GTI) တစ်ခု တည်ဆောက်ဖွင့်လှစ်ပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး လွှတ်တော်ကိုယ်စားလှယ်တစ်ဦးက မေးမြန်းတဲ့ မေးခွန်းဟာ သိပ္ပံနှင့် နည်းပညာဝန်ကြီးဌာန ပြည်ထောင်စုဝန်ကြီးက ဖြေကြားရမယ့် မေးခွန်း ဖြစ်ပါတယ်။ ဧရာဝတီတိုင်းဒေသကြီး မဲဆန္ဒနယ်အမှတ်(၆)မှ ဦးခင်မောင်ရီ က မြန်အောင်မြို့နယ် တွင် စက်မှုလက်မှုအထက်တန်းကျောင်း (THS) သို့မဟုတ် အစိုးရနည်းပညာသိပ္ပံ(GTI)တစ်ခု တည်ဆောက်ဖွင့်လှစ်ပေးရန် အစီအစရှိ/မရှိနှင့် စပ်လျဉ်းသည့်မေးခွန်းကို မေးမြန်းဖြစ်ပါသည်</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ် (၆) ကြံခင်း၊ မြန်အောင်မြို့ နယ်များ ကိုယ်စားပြု အမျိုးသား လွှတ်တော် ကိုယ်စားလှယ် ဦးခင်မောင်ရီ ဖြစ်ပါတယ်။ ကျွန်တော့်အနေနဲ့ ကျွန်တော့် ရဲ့ မဲဆန္ဒ နယ်မြေမှာ ပါဝင်တဲ့ မြန်အောင်မြို့နယ်ရဲ့ သိပ္ပံနည်းပညာဆိုင်ရာကိစ္စတစ်ခုကို မေးမြန်းလိုပါတယ်။ မေးမြန်းခွင့် ပြုတဲ့အတွက် ဥက္ကဋ္ဌကြီးကို များစွာကျေးဇူးတင်ရှိပါတယ်။ မြန်အောင်မြို့နယ်စည်ပင်သာယာရေး နယ်နိမိတ်အဆုံး၊ ညောင်ပင်အုပ်စုမင်းကုန်းနဲ့ ပျဉ်ထောင်ကွင်းရွာကြားမှာရှိတဲ့ မြေကွက်လပ်မှာ ယခင်လမ်းစဉ်ပါတီ ခေတ်က စက်မှုလက်မှုအထက်တန်းကျောင်း တစ်ကျောင်း ပေါ့။ THS တည်ထောင်နိုင်ရန်အတွက် ကွင်းဆင်းလေ့လာ တိုင်းတာတွက်ချက်မှုများနဲ့ အဆင့်ဆင့် ပြန်လည် တင်ပြမှုများဖြစ်ခဲ့ကြောင်း သိရှိခဲ့ရပါတယ်၈၉၉၉ ခုနှစ် တပ်မတော်အစိုးတက်လာပြီး နောက်ပိုင်း မှာလည်းပဲ ဒုတိယအကြိမ် ထပ်မံကွင်းဆင်းလေ့လာတင်ပြမှုများ ရှိခဲ့ပါတယ်။ သို့သော်လည်း ယခုတိုင်တော့ အကောင်အထည်ဖော်တာ မတွေ့ရဘူးဖြစ်ပါတယ်။ တကယ်လို့သာ စက်မှုလက်မှု အထက်တန်းကျောင်း (THS) တစ်ကျောင်း သို့မဟုတ် (GTI) စက်မှုလက်မှု သိပ္ပံတစ်ကျောင်းများ ဖွင့်လှစ်ပေးနိုင်မယ်ဆိုရင် ကြံခင်း-မြန်အောင်၊ ဒါကျွန်တော်တို့ ဧရာဝတီတိုင်းထဲကပါ။ နောက် ဆက်စပ်နေတဲ့ မိုးညို တို့ အုပ်ရှစ်ပင်တို့ဘက်က ဒေသ၊ ကျေးလက် ကျောင်းသားများဟာ တက္ကသိုလ်ပညာကို ဆက်လက်ဆည်းပူးနိုင်ခြင်း မရှိပေမယ့်လည်း အသက်မွေးဝမ်းကျောင်းပညာတစ်ခုကို လေ့ လာဆည်းပူးသင်ယူခွင့် ရနိုင်မှာ ဖြစ်ပါတယ်။ ဒီ အပြင် ဒေသ ထဲမှာလည်း ကျွမ်းကျင်လုပ်သားများရနိုင်မယ့် အနေအထားရှိပါတယ်။ မြန်အောင်မြို့နယ်ဟာ မြန်အောင် - ရွှေပြည်သာရေနံမြေနဲ့ လော င်းကျရေနံမြေများရှိပြီးတော့ ဓာတ်ငွေ့တာဘိုင်သုံး လျှပ်စစ် ဓာတ်အားပေးစက်ရုံ ရှိပါတယ်။ ကြံခင်းမှာလည်း ဘိလပ်မြေစက် ကြီးနဲ့ မက်သနောစက်ရုံများ ရှိတဲ့အတွက်ကြောင့် စက်မှုဒေသလည်း ဖြစ်ပါတယ်။ သို့ဖြစ်ပါ၍ မြန်အောင်မြို့နယ်ထဲမှာ ကွင်းဆင်းလေ့လာတိုင်းတာတွက်ချက်မှုပြုထားပြီးဖြစ်တဲ့ စက်မှုလက်မှု အထက်တန်းကျောင်း (THS) တစ်ကျောင်း သို့မဟုတ် (GTI) တစ်ကျောင်းဖွင့်ပေးနိုင်ရန် အစီအစဉ် ရှိ/မရှိ နှင့် ရှိပါက မည်သည့်နှစ်ကာလလောက်တွင် ဖွင့်ပေးနိုင်မည် ကို သိရှိလိုပါ၍ မဲဆန္ဒရှင်များ ရဲ့ ကိုယ်စားမေးမြန်းရခြင်းဖြစ်ပါကြောင်း လေးစားစွာ တင်ပြအပ်ပါတယ် ဥက္ကဋ္ဌကြီးခင်ဗျား။ ကျေးဇူး တင်ရှိ ပါတယ်။</speech>
<speech type="speaker">မေးခွန်းနှင့်ပက်သတ်ပြီး သိပ္ပံနှင့်နည်းပညာဝန်ကြီးဌာန ပြည်ထောင်စု ဝန်ကြီးက ဖြေကြားဖို့ ဖြစ်ပါတယ်</speech>
<speech><agency id="76">ဦးအေးမြင့် ပြည်ထောင်စုဝန်ကြီးသိပ္ပံနှင့်နည်းပညာဝန်ကြီးဌာန)</agency>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အခုအစည်းအဝေးကို တက်ရောက်လာကြတဲ့ အမျိုးသားလွှတ်တော် ကိုယ်စားလှယ်ကြီးများခင်ဗျား။ ကျွန်တော်ကတော့ သိပ္ပံနှင့်နည်းပညာ ဝန်ကြီးဌာန ပြည်ထောင်စုဝန်ကြီး ဦးအေးမြင့် ဖြစ်ပါတယ်။ ဒီအမျိုးသားလွှတ်တော်အစည်းအဝေးမှာ ဧရာဝတီတိုင်းဒေသကြီးမဲဆန္ဒနယ်အမှတ်၆)က အမျိုးသားလွှတ်တော်ကိုယ်စားလှယ် ဦးခင်မောင်ရီ မေးထားတဲ့ မြန်အောင်မြို့နယ်အတွင်းမှာ စက်မှုလက်မှုအထက်တန်းကျောင်း (THS) ဒါမှမဟုတ် အစိုးရနည်းပညာသိပ္ပံ(GTI)တစ်ခု တည်ဆောက် ဖွင့်လှစ်ပေးဖို့ အစီအစဉ် ရှိ/မရှိ နှင့် ရှိပါက မည်သည့်ဘဏ္ဍာနှစ် ဒါမှမဟုတ် ပညာသင်နှစ်မှာ အကောင်အထည် ဖော်ပေးနိုင်မယ်ဆိုတဲ့ မေးမြန်းချက်ကို သိပ္ပံနှင့်နည်းပညာဝန်ကြီးဌာနအနေနဲ့ ဖြေကြားသွားမှာ ဖြစ်ပါတယ်။ ကျွန်တော်တို့ သိပ္ပံနှင့်နည်းပညာဝန်ကြီးဌာနအနေနဲ့ အင်ဂျင်နီယာ (Engineer)ရယ်၊ အတတ်ပညာရှင်(Technician) နှင့် ကျွမ်းကျင်လုပ်သား (Skilled Workers)စတဲ့လူ့စွမ်းအား အရင်းအမြစ်တွေကို ပြုစုပျိုးထောင်လျက်ရှိရာမှာဧရာဝတီတိုင်းဒေသကြီးအတွင်းမှာ အင်ဂျင်နီယာ နည်းပညာရပ်ဆိုင်ရာအတွက် နည်း ပညာတက္ကသိုလ်(ပုသိမ်)၊ နည်းပညာ တက္ကသိုလ်(မအူပင်)၊ နည်းပညာတက္ကသိုလ် (ဟင်္သာတ)နဲ့ အစိုးရစက်မှုလက်မှုသိပ္ပံ (ဝါးခယ်မ)စတဲ့ ကျောင်းတွေ တည်ထောင်ဖွင့်လှစ်ပေးပြီးတော့ အင်ဂျင်နီယာ နှင့် နည်းပညာပညာရှင်တွေ ထွက်ပေါ်လာစေဖို့ဆောင်ရွက်ပေးလျက်ရှိပါတယ်။ ဒါ့အပြင် နိုင်ငံတော်ဖွံ့ဖြိုးတိုးတက်ရေးနှင့် အခြေခံကုန်ထုတ် လုပ်ငန်းတွေကို အထောက်အကူပြုစေမည့် ကျွမ်းကျင်လုပ်သားများ (Skilled Workers) တွေ ပြုစုပျိုးထောင်မွေးထုတ်ပေးနိုင်စေဖို့အတွက် ဧရာဝတီတိုင်းဒေသကြီးအတွင်းမှာ ရှိတဲ့ ပုသိမ်၊ အမာ၊ ပြင်စလူ၊ ချောင်းဝ၊ ဟင်္သာတနှင့် မ အူပင်စတဲ့ မြို့နယ်တွေမှာ အစိုးရ နည်းပညာ အထက်တန်းကျောင်း(၆)ကျောင်းကို ဖွင့်လှစ်ပြီး တော့ အင်ဂျင်နီယာနှင့် စက်မှု အတတ်ပညာ အခြေခံကျွမ်းကျင်သင်တန်းတွေကိုဖွင့်လှစ်သင်ကြားပေးလျက်ရှိပါတယ်။ လူ့စွမ်းအားအရင်းအမြစ် ပြုစုပျိုးထောင်မှုအနေနဲ့ ဧရာဝတီတိုင်းဒေသကြီးအတွင်းမှာရှိတဲ့ နည်းပညာတက္ကသိုလ်နှင့် အစိုးရစက်မှုလက်မှုသိပ္ပံများက B.E ဘွဲ့ရ ၁၃၅၉ ဦး၊ B.Tech ဘွဲ့ရ ၃၃၇၂ ဦး နဲ့ A.G.T. ဒီပလိုမာလက်မှတ်ရ ၈၂၂၉ ဦး စုစုပေါင်း ၁၂၉၆၀ ဦးကို မွေးထုတ် ပေးနိုင်ခဲ့ပြီး ဖြစ်ပါတယ်။ အခုလက်ရှိပညာသင်နှစ်မှာ A.G.T.I ပထမနှစ်သင်တန်းသား ၁၉၆၂ ဦး၊ A.G.T.I ဒုတိယနှစ် သင်တန်းသား ၁၁၀၉ ဦး၊ B.Tech ပထမနှစ်သင်တန်းသား ၈၅၆ ဦး၊ B.Tech ဒုတိယနှစ် သင်တန်းသား ၅၁၁ ဦးနဲ့၊ B.E သင်တန်းသား ၆၁၂ ဦး စုစုပေါင်း ၅၀၅၀ ဦး တက်ရောက် ပညာသင်ကြားလျက်ရှိပါတယ်။ အလားတူ ဧရာဝတီတိုင်းဒေသကြီးအတွင်းမှာရှိတဲ့ အစိုးရ နည်းပညာအထက်တန်းကျောင်း (၆) ကျောင်းက ကျွမ်းကျင်ပညာသည် ၆၁၄ ဦးကိုမွေးထုတ် ပေးနိုင်ခဲ့ပြီး အခုလက်ရှိပညာသင်နှစ်မှာ ပထမနှစ်သင်တန်းသား ၂၆၁ ဦးနှင့် ဒုတိယနှစ် သင်တန်းသား ၂၆၈ ဦး စုစုပေါင်း ၅၂၉ ဦး တက်ရောက်ပညာသင်ကြားလျက် ရှိပါတယ်။ အဲဒီ အစိုးရနည်းပညာ အထက်တန်းကျောင်းတွေက ဒုတိယနှစ်သင်တန်း အောင်မြင်သူတွေထဲက အရည်အချင်းပြည့်မီသူတွေဟာ A.G.T.I ပထမနှစ်သင်တန်းကို ဆက်လက် တက်ရောက်ခ��င့် ရမှာဖြစ်ပြီးတော့ ဆက်လက်ပြီးတော့ အရည်အချင်းပြည့်မီလို့ရှိရင် B.Tech နှင့် B.E သင်တန်းတွေအထိပါ ဆက်လက်တက်ရောက်ခွင့် ရရှိမှာဖြစ်တဲ့အတွက် ဧရာဝတီတိုင်းဒေသကြီးအတွင်းမှာ ရှိတဲ့ ကျောင်းသားများအနေနဲ့လည်း အင်ဂျင်နီယာနည်းပညဘာသာရပ်တွေကို ကိုယ်စွမ်းဉာဏ်စွမ်း ရှိသရွေ့ တ စ်ဆင့်ပြီးတစ်ဆင့် တိုးမြှင့်လေ့လာဆည်းပူးသွား နိုင်မှာဖြစ်ပါတယ်။ ထို့အတရာဝတီတိုင်းဒေသကြီးအတွင်းက ကြံခင်း၊ မြန်အောင်မြို့နယ် များနှင့် ဆက်စပ်နေပြီးတော့ လမ်းပန်းဆက်သွယ်ရေး ချောမွေ့လွယ်ကူတဲ့ ပဲခူးတိုင်းဒေသကြီး အနောက်ဘက်ခြမ်းမှာရှိတဲ့ ပြည်မြို့မှာလည်း ပြည်နည်းပညာတက္ကသိုလ်ဖွင့်လှစ်ထားပြီးတော့ စက်မှုအင်ဂျင်နီယာဘာသာရပ်၊ လျှပ်စစ်စွမ်းအား အင်ဂျင်နီယာဘာသာရပ်နဲ့ ရေနံအင်ဂျင်နီယာဘာသာရပ်တွေ အပါအဝင် အင်ဂျင်နီယာအထူးပြု ဘာသာရပ်စုစုပေါင်း(၇)ခု သင်ကြားပို့ချပေးလျက်ရှိပြီး ဒေသအတွက် စက်မှုနည်းပညာ အတတ်ပညာရှင်များနှင့် အင်ဂျင်နီယာတွေကို မွေးထုတ်ပေးလျက်ရှိပါတယ်။ ပြည်နည်းပညာတက္ကသိုလ်အပြင် အစိုးရနည်းပညာ အထက်တန်းကျောင်း (ပြည်)ကို လည်း ဖွင့်လှစ် ပေးထားလို့ ဧရာဝတီတိုင်းဒေသကြီးက မြို့နယ်အချို့နှင့် ပဲခူး တိုင်းဒေသကြီး အနောက်ဘက်ခြမ်းက မြို့နယ်တွေမှာရှိ တဲ့ကျောင်းသားလူငယ်များအနေဖြင့်အသက်မွေး ဝမ်းကျောင်း ပညာရပ်တစ်ခုခုကို ဒေသတွင်းမှာပင် သင်ယူခွင့်ရရှိနေပြီဖြစ်ပါတယ်။ ဧရာဝတီ တိုင်းဒေသကြီးအတွင်းက ကျောင်းသားလူငယ်များအနေနဲ့ ဧရာဝတီတိုင်းဒေသကြီးအတွင်း၌ သာမက အခြားနီးစပ်ရာဒေသတွင်းက နည်းပညာတက္ကသိုလ်တွေ အစိုးရစက်မှုလက်မှုသိပ္ပံများ နှင့် အစိုးရနည်းပညာအထက်တန်းကျောင်းတွေမှာလည်း ပညာသင်ကြားခွရရှိနိုင်ပြီး သက်ဆိုင်ရာ သင်တန်းတွေ အောင်မြင်ပြီးမြောက်ပြီးပါက နိုင်ငံတော်နှင့် တိုင်းဒေသကြီးဖွံ့ဖြိုး တိုးတက်ရေးကို အထောက်အကူပြုစေနိုင်မယ့် ဒေသအတွင်းက စက်ရုံအလုပ်ရုံတွေမှာ ကျွမ်းကျင် အတတ်ပညာရှင်များ အဖြစ် ဝင်ရောက်လုပ်ကိုင်နိုင်မည့် အခွင့်အလမ်းတွေ ရရှိနိုင်မှာ ဖြစ်ပါတယ်။ လက်ရှိအချိန်မှာ ဧရာဝတီတိုင်းဒေသကြီးအတွင်းမှာ နည်းပညာတက္ကသိုလ် (၃) ခု၊ အစိုးရ စက်မှုလက်မှုသိပ္ပံ (၁) ခု၊ အစိုးရနည်းပညာအထက်တန်းကျောင်း(၆) ခုနှင့် ကွန်ပျူတာ တက္ကသိုလ် (၃)ခု၊ စုစုပေါင်း နည်းပညာဆိုင်ရာတက္ကသိုလ်နဲ့ သိပ္ပံ အထက်တန်းကျောင်း (၁၃)ခု တို့ကို ဖွင့်လှစ်ပေးထားပြီးဖြစ်သည့်အပြင် မြန်အောင်မြို့နယ်က ကျောင်း သားတွေကလည်း ဟင်္သာတ မြို့နယ်နှင့် ပဲခူးတိုင်းဒေသကြီးအတွင်းမှာရှိတဲ့ ပြည်မြို့နယ်တွေမှာ ဖွင့်လှစ်ပေးထားတဲ့ နည်းပညာတက္ကသိုလ်နှင့် အစိုးရနည်းပညာအထက်တန်းကျောင်းတွေမှာ ပညာသင်ကြားနိုင်မှာ ဖြစ်တဲ့အတွက် မြန်အောင်မြို့နယ်အတွင်းမှာ စက်မှုလက်မှုသိပ္ပံနဲ့ အစိုးရနည်းပညာအထက်တန်းကျောင်းတွေကို လောလောဆယ်ဖွင့်လှစ်ပေးဖို့ အစီအစဉ်မရှိသေးပါကြောင်း ဖြေကြားအပ်ပါ တယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<title>စာချုပ်စာတမ်းတစ်ခုသည် တံဆိပ်ခေါင်း ထိုက်သင့်ခြင်း ရှိ/မရှိ၊ ရှိလျှင် မည်မျှထိုက်သင့်သည်ကို အဆုံးအဖြတ်ပေးရန်အတွက် စာချုံစာတမ်းဥပဒေအရ စာချုပ်စာတမ်းမှတ်ပုံအရာရှိ၊ တံဆိပ်ခေါင်း ဥပဒေအရ မြို့နယ်အခွန်ဦးစီးမှူးတို့အနက် ဥပဒေအရမည်သူ့တွင် လုပ်ပိုင်ခွင့်ရှိသည်ကို သိလိုပါကြောင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး လွှတ်တော်ကိုယ်စားလှယ် တစ်ဦးက မေးမြန်း မယ့် မေးခွန်းဟာ ဘဏ္ဍာရေးနှင့်အခွန်ဝန်ကြီးဌာန ပြည်ထောင်စုဝန်ကြီးက ဖြေကြားရမယ့် မေးခွန်း ဖြစ်ပါတယ်</speech>
<speech type="speaker">ချင်းပြည်နယ် မဲဆန္ဒနယ်အမှတ်(၂)မှ ဦးဇုန်လှယ်ထန်း က စာချုပ် စာတမ်းတစ်ခုသည် တံဆိပ်ခေါင်းထိုက်သင့်ခြင်း ရှိ မရှိ၊ ရှိလျှင် မည်မျှထို က်သင့်သည်ကို ဆုံးဖြတ်ပေးရန်အတွက် စာချုပ်စာတမ်းဥပဒေအရ စာချုပ်စာတမ်းမှတ်ပုံတင်အရာရှိ၊ တံဆိပ်ခေါင်း ဥပဒေအရ၊ မြို့နယ်အခွန်ဦးစီးမှူးတို့အနက် ဥပဒေအရ မည်သူ့တွင် လုပ်ပိုင်ခွင့်ရှိသည်ကို သိလို ပါကြောင်းနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="38">ဦးဇုန်လှယ်ထန်း၊ ချင်းပြည်နယ်မဲဆန္ဒနယ်အမှတ်၂)</mp>လေးစားအပ်တဲ့ ဥက္ကဋ္ဌကြီး ခင်ဗျား။ ကျွန်တော့်မေးခွန်းကို ဖတ်ကြားခွင့်ပြုပါရန် ခွင့်တောင်းပါတယ်။ ဥက္ကဋ္ဌကြီးခင်ဗျား။ ဒီမေးခွန်း မေးမြန်းသိရှိလိုသည့် အကြောင်းအရင်းမှာ ဌာနဆိုင်ရာများ မှ လုပ်ငန်းဆောင်ရွက် ရာတွင် ဥပဒေအရ၊ လုပ်ပိုင်ခွင့်ရှိသူက ထိရောက်စွာ ဆောင်ရွက်နိုင်ပြီး ပြည်သူများအတွက် ပိုမို အဆင်ပြေစေရန် ဖြစ်ပါတယ်။ခင်ဗျား။ စာချုပ်စာတမ်းတစ်ခုသည် တံဆိပ်ခေါင်းထိုက်သင့် ခြင်း ရှိ/မရှိ။ ရှိလျှင် မည်မျှ ထိုက်သင့်သည်ကို အဆုံးအဖြတ်ပေးရန်အတွက် စာချုပ်စာတမ်း ဥပဒေ အရ စာချုပ်စာတမ်းမှတ်ပုံတင်အရာရှိသည် တံဆိပ်ခေါင်းဥပဒေအရ မြို့နယ်အခွန်ဦးစီးမှူး တို့နှင့် ဥပဒေအရ မည်သူ့တွင် လုပ်ပိုင်ခွင့်ရှိသည်ကို မေးမြန်းလိုပါတယ်။ ကျေးဇူးတင်ပါတယ် ခင်ဗျား။</speech>
<speech type="speaker">မေးခွန်းနှင့်ပတ်သက်ပြီဘဏ္ဍာရေးနှင့်အခွန်ဝန်ကြီးဌာန၊ ပြည်ထောင် ဝန်ကြီးက ဖြေကြားဖို့ ဖြစ်ပါတယ်</speech>
<speech><agency id="87">ဦးဝင်းရှိန်(ဘဏ္ဍာရေးနှင့် အခွန် ဝန်ကြီးဌာန)</agency>လေးစားအပါတဲ့ အမျိုးသားလွှတ်တော် ဥက္ကဋ္ဌကြီးနှင့် လွှတ်တော် ကိုယ်စားလှယ်များအားလုံး ကိုယ်စိတ် နှစ်ဖြာ ကျန်းမာ ချမ်းသာပြီး မင်္ဂလာအပေါင်းနဲ့ ပြည့်စုံကြပါစေလို့ ကျွန်တော် ဦးစွာပထမ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဘဏ္ဍာရေးနှင့် အခွန်ဝန်ကြီးဌာန ဒုတိယဝန်ကြီး ဦးဝင်းသန်း ဖြစ်ပါတယ်။ ချင်းပြည်နယ် မဲဆန္ဒနယ်အမှတ်(၂) အမျိုးသားလွှတ်တော်ကိုယ်စားလှယ်ဦးဇုန်လှယ်ထန်း ရဲ့ စာချုပ်စာတမ်းတစ်ခုဟာ တံဆိပ်ခေါင်း ထိုက်သင့်ခြင်း ရှိမရှိ။ ရှိလျှင် မည်မျှထိုက်သင့်သည်ကို အဆုံးအဖြတ်ပေရန်အတွက် စာချုပ်စာတမ်း ဥပဒေအရ စာချုပ်စာတမ်း မှတ်ပုံတင်အရာရှိ၊ တံဆိပ်ခေါင်းဥပဒေအရမြို့နယ် အခွန်ဦးစီးမှူး တို့အနက် ဥပဒေအရ မည်သူ့တွင် လုပ်ပိုင်ခွင့်ရှိသည်ကို ဖြေကြားပေးရန် မေးခွန်းနဲ့စပ်လျဉ်း ပြီးတော့ ကျွန်တော် ရှင်းလင်းဖြေကြားပေးသွားပါမယ်၁၈၉၉ ခုနှစ်၊ မြန်မာနိုင်ငံတံဆိပ်ခေါင်းအက် ဥပဒေပုဒ်မ၃ မှာ အက်ဥပဒေရဲ့ နောက်ဆက်တွဲဇယား (၁)မှာ ဖော်ပြထားတဲ့ စာချုပ်စာတမ်း အမျိုးအစား အသီးသီးနှင့်ပတ်သက်ပြီး အဲဒီဇယားမှာ ဖော်ပြထားတဲ့ နှုန်းထားအသီးသီးအတိုင်း တံဆိပ်ခေါင်းခွန်ထမ်းဆောင်ရန် တာဝန်ရှိကြောင်းနှင့် အဲဒီဇယားမှာဖော်ပြထားတဲ့ စာချုပ်စာတမ်း အမျိုးအစားအလိုက် ကင်းလွတ်ခွင့်နှင့် ချွင်းချက်များကိုလည်း ခံစားခွင့်ရှိပါကြောင်း ပြဋ္ဌာန်းထား ပါတယ်။ ဒါကြောင့်မို့လို့ ဇယား (၁)မှာ ဖော်ပြထား ရှိတဲ့ စာချုပ်စာတမ်း အမျိုးအစား အသီးသီး ပေါ်တွင်သာ တံဆိပ်ခေါင်းခွန်ထိုက်သင့်မှာဖြစ်တဲ့အတွက် စာ ချုပ်စာတမ်း တစ်စုံတစ်ရာသည် ယင်းဇယား(၁)မှာ ဖော်ပြပါရှိတဲ့ စာချုပ်စာတမ်း အမျိုးအစားတစ်ခုခုနှင့် အကျုံးဝင်ခြင်း မရှိပါက ယင်းစာချုပ်ပေါ်မှာ တံဆိပ်ခေါင်းခွန် ထိုက်သင့်မှာမဟုတ်ပါကြောင်း တင်ပြအပ်ပါတယ်။ ဒါ့အပြင် ပုဒ်မ ၃၁ မှာ စာချုပ်စာတမ်း တစ်စုံတစ်ရာကို ချုပ်ဆိုပြီး ဖြစ်စေ၊ မချုပ်ဆိုရသေးသည် ဖြစ်စေ၊ တံဆိပ်ခေါင်း ကပ်နှိပ်ပြီး မကပ်နှိပ်ရသေးသည်ဖြစ်စေ၊ Collector အရာရှိထံတင်ပြပြီး ဒီစာချုပ်စာတမ်းဟာ တံဆိပ်ခေါင်းခွန် ထိုက်သင့်လျှင် မည်မျှထိုက်သင့်တယ် ထင်မြင်ကြောင်းကို သိရှိလိုကြောင်း၊ ထိုသူက လျှောက်ထားလာတဲ့အခါမှာ အမှုအသီးသီးမှာ Collector အရာရှိက ညွှန်ကြားသည့် အတိုင်း (၅)ကျပ်ထက်မပို ပြား (၅၀)အောက်မလျော့တဲ့ အခကြေးငွေကို ပေးဆောင်တဲ့အခါမှာ လည်းကောင်း၊ စာချုပ်စာတမ်းအပေါ်မှာ တံဆိပ်ခေါင်းခွန် တစ်စုံတစ်ရာ ထိုက်သင့်သည်ဟု ထင်မြင်လျှင် အခွန်တော် မည်မျှထိုက်သင့်ကြေင်းကိုလည်းကောင်း၊ Collector အရာရှိက ပိုင်းခြားဆုံးဖြတ်ရမယ်လို့ ပြဋ္ဌာန်ပေးထားပါတယ်။ မြန်မာနိုင်ငံတံဆိပ်ခေါင်းအက်ဥပဒေ ပုဒ်မ ၂၊ အပိုဒ်ခွဲ(၉)မှာ Collector အရာရှိဆိုတဲ့စကားရပ်ဟာ ခရိုင်ဝန်တစ်ဦးနဲ့ ပြည် ထောင်စု သမ္မတမြန်မာနိုင်ငံတော်သမ္မတက တံဆိပ်ခေါင်းခွန်ကိစ္စအလို့ငှာ အမိန့်ကြော်ငြာစာ ထုတ်ပြန်ပြီး ခန့်အပ်ထားတဲ့ မည်သည့် အရာရှိမဆို ပါဝင်နိုင် ပါကြောင်း ဖော်ပြပါရှိပါတယ်။ ဘဏ္ဍာရေးနှင့် အခွန်ဝန်ကြီးဌာနရဲ့ ၁၉၉ရ ခုနှစ်၊ ဇူလိုင်လ ၂ရ ရက်စွဲပါ အမိန့်ကြော်ငြာစာ အမှတ် ၁၄၆/၉ရ အရ ၁၈၉၉ ခုနှစ်၊ မြန်မာနိုင်ငံ တံဆိပ်ခေါင်း အက်ဥပဒေနှင့် အဲဒီဥပဒေအရ ထုတ်ပြန်ထားတဲ့ နည်းဥပဒေများ၊ အမိန့်ဆင့်ဆိုချက်များdollector အရာရှိများရဲ့ လုပ်ပိုင်ခွင့်များကို ၁၉၉ရ ခုနှစ်၊ သြဂုတ်လ ၁ ရက်နေ့မှစပြီး ပြည်တွင်းအခွန်များဦးစီးဌာန၊ သက်ဆိုင်ရာ မြို့နယ်အခွန်ဦးစီးဌာနမှူး ကို အာဏာအပ်နှင်းထားပြီး ဖြစ်ပါတယ်။ ဒါကြောင့် စာချုပ်စာတမ်း တစ်ခုဟာ တံဆိပ်ခေါင်း ထိုက်သင့်ခြင်း ရှိမရှိ၊ ရှိလျှင် မည်မျှထိုက်သင့်သည်ကို အဆုံးအဖြတ်ပေးမှုအတွက် စာချုပ်စာတမ်း ဥပဒေအရ၊ စာချုပ်စာတမ်း မှတ်ပုံတင်အရာရှိ တံဆိပ်ခေါင်းဥပဒေအရ၊ မြို့နယ်အခွန်ဦးစီးမှူးတို့နဲ့ ဥပဒေအရ မည်သူ့တွင် လုပ်ပိုင်ခွင့်ရှိသည်ကို ဖြေကြားပေးပါရန်းခွန်းနှင့် စပ်လျဉ်းပြီဆ၈၉၉ ခုနှစ်၊ မြန်မာနိုင်ငံတံဆိပ်ခေါင်အက်ဥပဒေပါ ပြဋ္ဌာန်းချက်များအရ ပြည်တွင်းအခွန်ဦးစီးဌာန၊ မြို့နယ်အခွန် ဦးစီးဌာနမှူးမှာ လုပ်ပိုင်ခွင့်ရှိပါတယ်။ သို့သော်လည်း မရွှေ့ပြောင်းနိုင်တဲ့ပစ္စည်းများ လွှဲပြောင်းတဲ့ စာချုပ်စာတမ်းများ၊ မှတ်ပုံတင်ပြုလုပ်ခြင်းနဲ့ ဆက်စပ်ပြီးမြေ၊ အိမ်၊ အဆောက်အ ဦ၊ တိုက်ခန်း အစရှိတဲ့ အခြေခံပစ္စည်း ဝယ်ယူခြင်း၊ တည်ဆောက်ခြင်း၊ ပြုပြင်ခြင်း များအပေါ် အခွန်စည်းကြပ် ကောက်ခံနိုင်ရေးအတွက် သက်ဆိုင်ရာမြို့နယ်တွေမှာ ပြည်တွင်းအခွဦးစီးဌာန၊ စည်ပင်သာယာရေး ကော်မတီ စည်ပင်သာယာရေးဦးစီးဌာန၊ မြို့နယ်အထွေထွေ အုပ်ချုပ်ရေးဦးစီးဌာန၊ မြန်မာနိုင်ငံ ရဲတပ်ဖွဲ့၊ မြို့နယ်စီမံကိန်းဦးစီးဌာနနဲ့ မြို့ နယ်မြေစာရင်းဦးစီးဌာနတို့မှ ကိုယ်စားလှယ်များ ပါဝင်တဲ့ ကာလတန်ဖိုး စိစစ်သတ်မှတ်ရေးအဖွဲ့နှင့် တန်ဖိုးများ စိစစ်သတ်မှတ်ပြီး ဆောင်ရွက် လျက်ရှိပါတယ်။ အဲဒီ လို ကာလတန်ဖိုး စိစစ်သတ်မှတ်ရေး အဖွဲ့က သတ်မှတ်တဲ့ တန်ဖိုးအတိုင်း ရောင်း/ဝယ်/လွှဲပြောင်းတဲ့ စာချုပ်စာတမ်းအပေါ်မှာ ထိုက်သင့်တဲ့ တံဆိပ်ခေါင်းခွန်ကို ထမ်းဆောင်ရမှာဖြစ်ပါတယ်။ ဒါကြောင့် လက်ရှိအချိန်မှာ စာချုပ်စာတမ်းတစ်စောင်အတွက် တံဆိပ်ခေါင်းခွန် ထိုက်သင့်ရာမှာ ဌာနတစ်ခုတည်းအနေနဲ့ စိစစ်သတ်မှတ်ဆောင်ရွက်ခြင်းမဟုတ်ဘဲ သက်ဆိုင်ရာ ဌာနတွေက ကိုယ်စားလှယ်များပါဝင်တဲ့ ကာလတန်ဖိုစိစစ်သတ်မှတ်ရေးအဖွဲ့က စိစစ်သတ်မှတ်တဲ့ တန်ဖိုးအတိုင်း တံဆိပ်ခေါင်းအပါအ ဝင် နိုင်ငံတော်က ရသင့်ရထိုက်တဲ့ အခွန်အခများကို ထမ်းဆောင်သွားရမှာဖြစ်ပါကြောင်း ပြန်လည်ရှင်းလင်း ဖြေကြား အပ်ပါတယ်။ အားလုံးကိုကျေးဇူးတင်ပါတယ်။(ဩဘာသံများ)</speech>
<speech type="speaker">ဆက်လက်ပြီး လွှတ်တော်ကိုယ်စားလှယ် (၂) ဦးက မေးမြန်းမယ့် မေးခွန်းတွေဟာ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ပြည်ထောင်စုဝန်ကြီး တစ်ဦး တည်းက ဖြေကြားရမယ့် မေးခွန်းတွေ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းများကို တစ်ဆက်တည်းမေးမြန်းပြီးမှ ပြည်ထောင်စုဝန် ကြီးက တစ်ခုချင်း ဖြေကြား ဖို့ ဖြစ်ပါတယ်</speech>
<title>ခေတ်မီမော်ဒယ်လ်မြင့် ဘတ်စ်ကားများ၊ ကုန်တင်ယာဉ်ကြီးများကို ပြည်တွင်းတွင် လုံလောက်စွာ ထုတ်လုပ်ပေးနိုင်စွမ်း ရှိ/မရှိ နှင့် ပြည်ပမှ အခွန်အခတော်သာစွာဖြင့်ဝယ်ယူတင်သွင်းခွင့်ပြုနိုင်ခြင်း ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ် (၄)မှ ဒေါက်တာမြတ်ဉာဏစိုး က ခေတ်မီမော်ဒယ်လ်မြင့် ဘတ်စ်ကားများ၊ ကုန်တင်ယာဉ်ကြီးများကို ပြည်တွင်း တွင် လုံလောက်စွာ ထုတ်လုပ်ပေးနိုင်စွမ်း ရှိမရှိနှင့် ပြည်ပမှ အခွန်အခသက်သာစွာဖြင့် ဝယ်ယူ တင်သွင်းခွင့်ပြုနိုင်ခြင်း ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="136">ဒေါက်တာမြတ်ဉာဏစိုရန်ကုန်တိုင်းဒေသကြီး မဲဆန္ဒနတ်မှတ်(၄)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွသော အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါခင်ဗျား။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ် အမှတ်(၄)က အမျိုးသားလွှတ်တော် ကိုယ်စားလှယ် ဒေါက်တာမြတ်ဉာဏစိုး ဖြစ်ပါတယ်။ ဥက္ကဋ္ဌကြီးခင်ဗျား။ နိုင်ငံတစ်နိုင်ငံရဲ့ ကုန်စည်ကူးသန်းရောင်းဝယ်ရာမှာ အဓိကအကျဆုံးနဲ့ သယ်ယူပို့ဆောင်ရေး ကဏ္ဍမှာ အခြေခံအကျဆုံးဖြစ်တဲ့ ပြေးဆွဲနေတဲ့ ဘတ်စ်ကားကြီး တွေနဲ့ ကုန်တင်ယာဉ်ကြီးတွေ အိုမင်းနေတာကို အစားထိုးသုံးစွဲနိုင်ဖို့အတွက် ဒီမေးခွန်းကိုမေးမြန်းရခြင်း ဖြစ်ပါတယ်။ ဥက္ကဋ္ဌကြီး ခင်ဗျား။ ကျွန်တော်တို့ လက်ရှိပြည်ထောင်စုအစိုးရအနေနဲ့ ကြံ့ခိုင်ရေးယိုယွင်းနေပြီဖြစ်တဲ့ အိမ်စီး ကားငယ်တွေကိုတော့ ပြန်လည်အပ်နှံပြီး ကားဝယ်ခွင့်ပါမစ်တွေပေးပြီးတော့ ရောင်းချပေးမယ့် အစီအစဉ်ကို အကောင်အထည်ဖော်နေတာကို တွေ့ရ ပါတယ်။ ဥက္ကဋ္ဌကြီးခင်ဗျား။ ဒါပေမယ့် အများပြည်သူသုံး ဘတ်စ်ကားကြီးတွေ ဒါ တစ်နိုင်ငံလုံးမှာသုံးနေတဲ့ ဘ တ်စ်ကားကြီးတွေပါ။ အနှံ့အပြားမှာ သုံးနေတဲ့ဘတ်စ်ကားကြီးတွေ၊ အိုမင်းဟောင်း နွမ်းနေတာ နောက်တစ်ခါ ကုန်တင် ယာဉ်ကြီးတွေ ကုန်စည်ပို့ဆောင် ရာမှာ အင်မတန် ကြံ့ခိုင်မှုယို ယွင်းနေတာတွေလည်းရှိပါတယ်။ အဲဒီတော့ ဒီလိုကုန်တင်ယာဉ်ကြီးတွေ ဘတ်စ်ကားကြီးတွေကို အစားထိုးဖို့အတွက် ပြည်တွင်း မှာ လည်း ကုန်တင်ယာဉ်ကြီးတွေ၊ ဘတ်စ်ကား ကြီးတွေကို ထုတ်လုပ်နေတာ ရှိ ပါတယ်။ ဒါပေမယ့် ထုတ်လုပ်ခြင်းဟာ လုံလောက်မှုမရှိသေးပါဘူး။ ဒါကြောင့်မို့လို့ မေးခွန်းအနဲ့ (၂)ပိုင်း မေးမြန်းချင် ပါတယ်ဥက္ကဋ္ဌကြီးခင်ဗျား။ တစ်ပိုင်းကတော့ ခေတ်မီမော်ဒယ်မြင့် အမျိုးအစား အသစ် ကုန်တင် ယာဉ်ကြီးတွေနဲ့ဘတ်စ်ကားကြီးတွေကို ကျွန်တော်တို့ရဲ့ ပြည်တွင်းမှာပဲ လုံလုံလောက်လောက် ခေတ်မီထုတ်လုပ်ပေးနိုင်မလားဆိုတဲ့မေးခွန်းပါ။ နောက်မေးခွန်းတစ်ခုကတော့ ဒီလိုလတ်တလော အခြေအနေအားဖြင့် လုံလောက်စွာ ထုတ်လုပ်မပေးနိုင် သေးဘူးဆိုရင် ပြည်ပကနေပြီးတော့ ဒီလိုမော်ဒယ်မြင့် ဘတ်စ်ကားကြီးတွေနဲ့ ကုန်တင်ယာဉ်ကြီးတွေကို တင်သွင်းခွင့် ပြုနိုင်မလား ဆိုတဲ့မေး ခွန်း ဖြစ်ပါတယ်။ ဒီလိုတင်သွင်း တဲ့နေရာမှာလည်း အကောက်ခွန်နဲ့တကွသော အခွန်နှုန်းထားအရပ်ရပ်ဟာ ရာခိုင်နှုန်းမြောက်မြားစွာ မြင့်မားမနေဘဲနဲ့ဥပမာအားဖြင့် ပြောရမယ် ဆိုရင် (၁၀၀) ရာခိုင်နှုန်း၊ (၁၅၀) ရာခိုင်နှုန်း၊ (၂၀၀) ရာခိုင်နှုန်း အစရှိသဖြင့် ရာခိုင်နှုန်းမြင့်မား မနေဘဲနဲ့ သင်.တင့်တဲ့ရာခိုင်နှုန်းနဲ့ အခွန်အခသက်သာစွာဖြင့် ဝယ်ယူတင်သွင်းခွင့် ပြုနိုင်ပါ့ မလားဆိုတာလည်း ဥက္ကဋ္ဌကြီးမှတစ်ဆင့် မေးမြန်းလိုပါတယ်ခင်ဗျား။ အားလုံးကို ကျေးဇူးတင်ပါ တယ်ခင်ဗျား။</speech>
<title>ကရင်ပြည်နယ်၊ ကြာအင်းဆိပ်ကြီးမြို့နယ်၊ ဘုရားသုံးဆူမြို့တွင် ထိုင်း -မြန်မာ နယ်ခြားကုန်သွယ် ရေးဌာန ဖွင့်လှစ်ပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ် (၁၀)မှ ဦးမင်းမျိုးတင့်လွင်က ကရင်ပြည်နယ်၊ ကြာအင်းဆိပ်ကြီးမြို့နယ်ဘုရားသုံးဆူမြို့တွင် ထိုင်းမြန်မာ နယ်ခြားကုန်သွယ်ရေးဌာန ဖွင့် လှစ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="34">ဦးမင်းမျိုးတင့်လွင်၊ ကရင်ပြည်နယ် မဲဆန္ဒနယ်အမှတ်၁၀)</mp>လေးစားရပါ သော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်များခင်ဗျား။ မင်္ဂလာပါ။ ကျွန်တော်ကတော့ ကရင်ပြည်နယ်မဲဆန္ဒနယ်အမှတ်(၁၀)မှ ဦးမင်းမျိုးတင့်လွင် ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်သိရှိလိုသည်မှာ ဘုရားသုံးဆူ မြို့နယ်ဒေသမှာ စက်မှုဇုန်တည်ထောင်နိုင်တဲ့အစီအစဉ် သိရှိရပါပြီ။ ရာသီမရွေးသွားလာနိုင်သော ဘုရားသုံးဆူနှင့် သံဖြူဇရပ်မြို့ကိုလ ည်း ဆက်ဖို့အစီအစဉ်လည်း သိရပါသည် ။ သို့ဖြစ်ပါ၍ ကရင်ပြည်နယ်၊ ကြာအင်းဆိပ်ကြီးမြို့နယ်၊ ဘုရားသုံးဆူမှာ ထိုင်း -မြန်မာ နယ်ခြားကုန်သွယ်ရေး ဌာနတစ်ခု ဖွင့်လှစ်ပေးနိုင်ရန် အစီအစဉ် ရှိ/မရှိ သိရှိလိုပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ပတ်သက်ပြီး စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="97">ဒေါက်တာပွင့်ဆန်း (ဒုတိယဝန်ကြီး၊ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနဲ့ လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များ ကိုယ်စိတ်နှစ်ဖြာ ကျန်းမာချမ်းသာကြပါစေလို့ ဆုတောင်း မေတ္တာပို့သရင်း ဂါရ ဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ စီးပွားရေးနှင် . ကူးသန်းရောင်းဝယ်ရေးဝန်ကြီးဌာန ဒုတိယဝန်ကြီး ဒေါက်တာပွင့်ဆန်း ဖြစ်ပါတယ်။ ကျွန်တော့် အနေနဲ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးမှာ ယခုလိုဖြေကြားခွင်. ရတဲ့အတွက် ဂုဏ်ယူဝမ်းမြောက်ပါကြောင်း ဦးစွာပထမ တင်ပြလိုပါတယ်။ ကျွန်တော့်အနေနဲ့ ရန်ကုန်တိုင်းဒေသကြီး မဲဆန္ဒနယ်အမှတ်(၄) အမျိုးသားလွှတ်တော် ကိုယ်စားလှယ် ဒေါက်တာမြတ်ဉာဏစိုး မေးမြန်းထားတဲ့ မော်တော်ယာဉ်ဟောင်း များကို လက်ရှိ ပိုင်ဆိုင် လုပ်ကိုင်နေသူများအတွက်ခေတ်မီမော်ဒယ်မြင့်ဘတ်စ်ကားများ၊ ကုန်တင်ယာဉ်ကြီးများကို ပြည်တွင်းတွင် လုံလောက်စွာ ထုတ်လုပ်ပေးနိုင်စွမ်း ရှိ /မရှိနှင့် ပြည်ပမှ အခွန်သက်သာစွာဖြင်. ဝယ်ယူတင်သွင်းခွင့် ပြုနိုင်ခြင်း ရှိ မရှိ မေးမြန်းချက်နဲ့ စပ်လျဉ်းပြီး ရှင်းလင်းတင်ပြသွားမှာ ဖြစ်ပါတယ်။ ရှေးဦးစွာ ဘတ်စ်ကားများ၊ ကုန်တင်ယာဉ်ကြီးများ ပြည်တွင်းမှာထုတ်လုပ်နေမှုနှင့် ပတ်သက်၍ အမှတ် (၂)စက်မှုဝန်ကြီးဌာနမှသော်လည်းကောင်း၊ စက်မှုလုပ်ငန်းဖွံ့ဖြိုးတိုးတက်ရေး ကော်မတီရဲ့ စီစဉ်ဆောင်ရွက်မှုဖြင့်မြန်မာနိုင်ငံအတွင်းမှာရှိတဲ့ စက်မှုဇုန်များမှသော်လည်းကောင်း ထုတ်လုပ်ပေးလျက် ရှိပါကြောင်း တင်ပြလိုပါတယ်။ အကယ်၍ ဝယ်ယူသုံးစွဲသူများအနေနဲ့ ပြည်တွင်းထုတ်မော်တော်ယာဉ်များ၊ အရန်ဩစ်ယ်ယူရရှိမှု အခက်အခဲရှိလျှင်သော် လည်းကောင်း၊ မိမိ အသုံးပြု လိုမှုနှင့် ပြည်တွင်းထုတ်လုပ်သည့် ယာဉ်များ၊ မကိုက်လျှင်သော်လည်းကောင်း ပြည်ပမှ ဝယ်ယူတင် သွင်းလျက်ရှိပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန အနေနှင့် နိုင်ငံတော်တည်ဆောက်ရေး လုပ်ငန်းများနှင့် အများပြည်သူ ခရီးသွားလာမှု လွယ်ကူ စေရေး အထောက်အကူပြုစေတဲ့လူစီးဘတ်စ်ကားကြီးများ၊ လုပ်ငန်းသုံး ကုန်တင်ယာဉ်ကြီးများနှင့် ယန္တရားကြီးများကို (က) ကုန်တင်ထရပ်ကားကြီးများအတွက် လွန်ခဲ့သော(၇)နှစ်ကာလအတွင်းမှာ ထုတ်လုပ်ထားသည့် ဘယ်မောင်းယာဉ်များ၊ (ခ) ယန္တရားကြီးများအတွက် လွန်ခဲ့သော (၇)နှစ် ကာလအတွင်း ထုတ် လုပ်ထားသည့်ယန္တရားယာဉ်များ၊ (ဂ) လူစီးဘတ်စ်ကားကြီးများနှင် . မီနီဘတ်စ်ကားများအတွက် အသစ်ဘယ်မောင်းယာဉ်များ ကို တင်သွင်းခွင့် ပြုပေးလျက် ရှိကြောင်း တင်ပြလိုပါတယ်။ အခွန်ကောက်ခံမှုနှင့်ပတ်သက်၍ ဘဏ္ဍာရေးနှင့်အခွန်ဝန်ကြီးဌာနရဲ့ ဖြေကြားချက်အရ ကုန်သွယ်လုပ်ငန်းခွန်ကို တင်သွင်းလာတဲ့ မော်တော်ယာဉ်၏ စည်းကြပ်တန်ဖိုး (Assessable Value) mi soemoszf3:8:G?$9 q8o :c9O$28: @p:aệsapë opošajos သတ်မှတ်လျက် အကောက်ခွန် (Custom Duty) ကောက်ခံပါကြောင်း၊ မော်တော်ယာဉ်ရဲ့ စည်းကြပ်တန်ဖိုး၊ အကောက်ခွန်နှင့် ကုန်ကျစရိတ်များပေါင်း၍ ရရှိလာသော ကုန်းပေါ်ရောက် တန်ဖိုးအပေါ် (က)၁/၄ တန်အထက် ကုန်တင်ကား၊ ထရပ်ကားများနှင့် ကုန်တွဲများ (ခ) ခါးပြတ် ကုန်တင်ကား၊ လူစီးဝန်တင်ကား၊ ဘတ်စ်ကားများ၊ (ဂ) ရေ၊ ဓာတ်ဆီ စသည့် သယ် /ပို့ယာဉ်များ (ဃ) ဝန်ချီကားများ (င)မော်တော်ကား အရန်နှင့် အပိုပစ္စည်းများ၊ ကိုယ်ထည်အစိတ်အပိုင်းများ အပါအဝင်အားလုံးကိုကုန်သွယ်လုပ်ငန်းခွန် ၂၀ ရာခိုင်နှုန်း ကောက်ခံပါကြောင်း သိရှိရပါတယ်။ သို့ပါ၍ ဘတ်စ်ကားများ (ယာဉ်မောင်းအပါအဝင်)လူ (၁၀)ဦးနှင့် အထက် စီးနင်း Evas ongopa opwspapeTruck, Light Truck, Pick-Up, Dumper, Refrigerated Vans, Tanker Vehicles များကို ကုန်သွယ်လုပ်ငန်းခွန် ၂၀ ရာခိုင်နှုန်း နှင့် အ ကောက်ခွန် ၃ ရာခိုင်နှုန်း ကောက်ခံကြောင်းနှင့် အကယ်၍ အာဆီယံနိုင်ငံအတွင်းမှ ထုတ်လုပ်သော မော်တော် ယာဉ်များ ဖြစ်ပါက ပင်ရင်းနိုင်ငံသက်သေခံ လက်မှတ်တင်ပြနိုင်လျှင် အကောက်ခွန် ကင်းလွတ်ခွင် ပေးနိုင်သည်ဟု သိရှိရပါကြောငး ဖြေကြားအပ်ပါတယ်။ အို အမျိုးသားလွှတ်တော်ကိုယ်စားလှယ် ဒေါက်တာမြတ်ဉာဏစိုး ရဲ့ မေးခွန်းကို ဖြေကြားခွင့်ရတဲ့အတွက် အမျိုးသားလွှတ်တော်ဥက္ကဋ္ဌကြီး နဲ့ တက်ရောက်လာကြသော အမျိုးသားလွှတ်တော် ကိုယ်စားလှယ်ကြီးများ၊ ဧည့်သည်တော်များကို ကျေးဇူးတင်ရှိပါကြောင်း တင်ပြအပ်ပါတယ်။ ဆက်လက်၍ ကျွန်တော့် အနေနဲ့ ကရင်ပြည်နယ် မဲဆန္ဒနယ်အမှတ် (၁၀) အမျိုးသား လွှတ်တော်ကိုယ်စားလှယ် ဦးမင်းမျိုးတင့်လွင် မေးမြန်းထားတဲ့ ကရင်ပြည်နယ်၊ ကြာအင်းဆိပ်ကြီး မြို့နယ်၊ ဘုရားသုံးဆူမြို့မှာ ထိုင်း-မြန်မာ နယ်ခြားကုန်သွယ်ရေးဌာန ဖွင့်လှစ်ပေး နိုင်/မနိုင် ဆိုတဲ့ မေးခွန်းကို ဆက်လက်ဖြေကြားမှာဖြစ်ပါတယ်။ပထမဦးစွာနိုင်ငံတော်အနေနဲ့ အိမ်နီးချင်နိုင်ငံများနဲ့ နယ်စပ်ကုန်သွယ်ရေးစခန်း ဖွင့်လှစ်ဆောင်ရွက်ထားရှိမှုကို ရှင်းလင်းတင်ပြလိုပါတယ်။ နိုင်ငံတော် အနေနဲ့ ၁၉၈၈ ခုနှစ်ကစတင်ပြီး ယနေ့အထိ အိမ်နီးချင်းနိုင်ငံများနဲ့ နယ်စပ်ကုန်သွယ်ရေး စခန်း(၁၂)ခု ဖွင့်လှစ်ပြီး ကုန်သွယ်မှုလုပ်ငန်းများ ဆောင်ရွက်လျက်ရှိပါတယ်။ နယ်စပ်မျက်နှာစာ အလိုက် နယ်စပ်ကုန်သွယ်ရေးစခန်းများ ဖွင့်လှစ်ခဲ့ရာမှာ နယ်စပ်ကုန်သွယ်ရေးစခန်း တစ်ခုချင်း ဖွင့်လှစ်နိုင်တဲ့အခြေအနေများ တူညီမှုမရှိခြင်းကြောင့် ဖွင့် လှစ်ခဲ့ရတဲ့ အချိန် အခါများလည်း ကွဲပြားမှုများ ရှိခဲ့ပါတယ်။ နယ်စပ်ကုန်သွယ်ရေးစခန်းတစ်ခု ဖွင်.လှစ်တဲ့နေရာမှာ အဓိကကျဲ့ အချက်တွေကတော့ နယ်စပ်ကုန်သွယ်မှုစခန်းများ ဖွင့် လှစ်မယ့် နှစ်နိုင်ငံဒေသ အတွင်း လုံခြုံမှု ရှိခြင်းနဲ့ လမ်းပန်းဆက်သွယ်မှုအခြေအနေဟာ ကုန်သွယ်မှုချောမွေ့စွာ ဆောင်ရွက်နိုင်မယ့် အဆင့်အထိ ကောင်းမွန်ဖို့ လိုအပ်ခြင်းဖြစ်ပါတယ်။ ဒါ့အပြင် နှစ်နိုင်ငံ ချစ်ကြည်ရင်းနှီးမှု ရှိခြင်း၊ နယ်စပ်ကုန်သွယ်ရေးစခန်း ဖွင့် လှစ်ဖို့ နှစ်နိုင်ငံညှိနှိုင်းသဘောတူညီချက် ရရှိဖို့လည်း လိုအပ် ပါတယ်။ ဤသို့ ညှိနှိုင်းပြီးပါကလည်း နှစ်နိုင်ငံနယ်စပ်ဂိတ်တွေမှာ ကုန်သွယ်မှုလုပ်ငန်း၊ အကောက်ခွန်လုပ်ငန်း၊ ဘဏ်လုပ်ငန်း၊ လူဝင်/ထွက်ကြီးကြပ်ရေး အစီအစဉ်အပါအဝင် အခြေခံ အဆောက်အအုံ လိုအပ်ချက်တွေ ပြည့်စုံရမှာဖြစ်ပါတယ်။ ဒါ့အပြင် ကုန်သွယ်မှုပမာဏဟာလည်း ဒေသအတွင်း နှစ်ဘက်ပြည်သူစားသုံးဖို့ သာမန်သွားလာဝယ်ယူတဲ့ပုံစံ ကုန်သွယ်မှု ပမာဏ အဆင့်မျှသာမဟုတ်ဘဲ နှစ်နိုင်ငံပို့ကုန်သွင်းကုန် အပြန်အလှန်မျှ တစွာ ကုန်သွယ်နိုင်ပြီး ထိုက်သင့်တဲ့ ပမာဏရှိဖို့လည်း လိုအပ်ပါတယ်။ ဒါ့အပြင် အခြားတိုင်းဒေသကြီးများ၊ ပြည်နယ် များနှင့် ချိတ်ဆက်ကာ ကုန်သွယ်မှုပြုနိုင်တဲ့ အခြေအနေလည်းရှိရမှာ ဖြစ်ပါတယ်။ အထက် ဖော်ပြပါ အချက်များအရ ဦးမင်းမျိုးတင့်လွင် မေးမြန်းထားတဲ့ ကရင်ပြည်နယ်၊ ကြာအင်းဆိပ်ကြီး မြို့နယ်၊ ဘုရားသုံးဆူမြို့မှာ ထိုင်း -မြန်မာ နယ်ခြားကုန်သွယ်ရေးစခန်းတစ်ခု ဖွင့် လှစ်ပေးရေး ကိစ္စမှာ အဆိုပါဘုရားသုံးဆူဒေသဟာ နယ်စပ်ကုန်သွယ်ရေးစခန်းတစ်ခု ဖွင့်လှစ်ရာမှာ စဉ်းစား ရမယ့် အခြေခံအချက်များနဲ့ ပြည့်စုံကိုက်ညီ ခြင်း မရှိသေးပါသဖြင့် လတ်တလောအခြေအနေမှာ နယ်စပ်ကုန်သွယ်ရေးစခန်းဖွင့်လှစ်ရန် အစီအစဉ်မရှိသေးပါကြောင်းနဲ့ အခြေခံ လိုအပ်ချက်များ ပြည့်စုံတဲ့အခါကျမှသာ ပြည်ထောင်စု အစိုးရအဖွဲ့သို့ တင်ပြဆောင်ရွက်သွားမှာ ဖြစ်ပါကြောင်း ဖြေကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျား။ (ဩဘာသံများ)</speech>
<speech type="speaker">ဆက်လက်ပြီး လွှတ်တော်ကိုယ်စားလှယ်(၃)ဦးကမေးမြန်းတဲ့ မေးခွန်း တွေဟာ ပညာရေးဝန်ကြီးဌာန၊ ပြည်ထောင်စုဝန်ကြီး တစ်ဦးတည်းက ဖြေကြားရမယ့်မေးခွန်းတွေ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာမေးခွန်းတွေကို တစ်ဆက်တည်း မေးမြန်းပြီးမှ ပြည်ထောင်စုဝန်ကြီးစ်ခုချင်းဖြေကြလို့ ဖြစ်ပါတယ်။ သို့သော်လည်း မွန်ပြည်နယ် မဲဆန္ဒနယ်အမှတ်(၅)မှ ဦးနိုင်ထွန်းအုံ က ယနေ့ ခွင့်ပန်ထားတဲ့အတွက် ယင်းမေးမြန်းထားတဲ့ မေးခွန်းကို ကြယ်ပွင့်မပြမေးခွန်းအဖြစ် သတ်မှတ်ပြီး ပညာရေးဝန်ကြီးဌာန၊ ပြည်ထောင်စု ဝန်ကြီးက စာဖြင့် ဖြေကြားပေးဖို့ တိုက်တွန်းပါတယ်။</speech>
<title>ထိရောက်သော အခမဲ့မူလတန်းစနစ် ဖော်ဆောင် နိုင်ရေးအတွက် ဘုန်းတော်ကြီးသင် ပညာရေး ကျောင်းများကို ထောက်ပံ့ခြင်းဆိုင်ရာ ဥပဒေတစ်ရပ် ပြဋ္ဌာန်းပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ရန်ကုန်တိုင်းဒေသကြီး မဲဆန္ဒနယ်အမှ)မှ ဒေါက်တာမြတ်ဉာဏစိုးက ထိရောက်သော အခမဲ့မူလတန်းစနစ် ဖော်ဆောင်နိုင်ရေးအတွက် ဘုန်းတော်ကြီး သင်ပညာရေး ကျောင်းများသို့ ထောက်ပံ့ခြင်းဆိုင်ရာ ဥပဒေတစ်ရပ်ပြဋ္ဌာန်းပေးရန် အစီအစဉ် ရှိ /မရှိနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="132">ဒေါက်တာစော်ဉာဏစိုး၊ ရန်ကုန်တိုင်းဒေသကြီးဆန္ဒနယ်အမှတ်၄)</mp>လေးစားအပ် ပါသော အမျိုးသာလွှတ်တော် ဥက္ကဋ္ဌကြီးနှင့်တကွအမျိုးသားလွှတ်တော် ကိုယ်စားလှယ်များအားလုံး မင်္ဂလာပါခင်ဗျား။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ ပုဒ်မ ၂၈ မှာ နိုင်ငံတော်သည် အခမဲ့ မသင်မနေရ မူလတန်းပညာရေးစနစ်ကို ဖော်ဆောင် ရမည်လို့ ပြဋ္ဌာန်း ထားပါတယ်။ ဥက္ကဋ္ဌကြီးခင်ဗျား။ ဒီပြဋ္ဌာန်းချက် ကို ဖော်ဆောင်တဲ့နေရာမှာ ဘုန်းတော်ကြီးသင် ပညာရေးကျောင်းတွေရဲ့ အခန်းကဏ္ဍဟာ များစွာအရေးပါတယ်ဆိုတာကို ဦးစွာပထမ တင်ပြလို ပါတယ်။ ဥက္ကဋ္ဌကြီးခင်ဗျား။ မြန်မာနိုင်ငံမှာ ခန့်မှန်းခြေအားဖြင့် ကျေးရွာပေါင်း (၆၅၀၀၀)ကျော် ရှိပြီးတော့ ပျမ်းမျှအားဖြင့် ကျေးရွာ (၅)ရွာမှာ ဘုန်းတော်ကြီးကျောင်း တစ်ကျောင်းရှိနေပါတယ်။ လက်ရှိနိုင်ငံတော်ကနေ အကောင်အထည်ဖော် ဆောင်ရွက်နေတဲ့ ပညာရေးကဏ္ဍမှာ ကျောင်းဆရာ၊ သင်ကြားရေးရော၊ ဆရာမတွေ ကျောင်းဆောင်အခက်အခဲတွေ လိုအပ်ချက်လေးတွေ တချို့တလေ ရှိနေပါသေးတယ်။ ဒါတွေကိုလည်း နိုင်ငံတော်ကနေပြီးတော့ ပံ့ပိုးပေးနေသော်ငြားလည်း အားလုံး ပြည့်စုံဖို့ကတော့ အခက်အခဲလေးတွေ ရှိနေ ပါသေးတယ် ဥက္ကဋ္ဌကြီးခင်ဗျား။ ဒီအချိန်မှာ ဘုန်းတော်ကြီးသင် ပညာရေးကျောင်းတွေ တစ်နည်းအားဖြင်(ဘက)ကျောင်းတွေလို့ ကျွန်တော်တို့ သညာပြု ကြပြီးတော့ ဘုန်းတော်ကြီးဆညာရေးကျောင်းတွေဟာ ဒီတာဝန်ကို တစ်ဖက်တစ်မ်းကနေထမ်းဆောင်ပေးနေပါတယ် ဥက္ကဋ္ဌကြီး ခင်ဗျား။ ဒီလိုထမ်းဆောင်ပေးနေတဲ့အချိန်မှာလည်း ကျွန်တော်တို့ ဘုန်းတော်ကြီးသင် ပညာရေးကျောင်းတွေဟာသာသနာရေးဝန်ကြီးဌာနကနေပြီးတော့ ကွပ်ကဲမှု၊ စီမံခန့်ခွဲမှုအောက်မှာရှိပါတယ်။ ပညာရေးဝန်ကြီးဌာနရဲ့ စီမံခန့်ခွဲမှုအောက်ရှိသေးဘူး ဆိုတာလည်း ကျွန်တော်တို့ လေ့လာတွေ့ ရှိရပါတယ် ဥက္ကဋ္ဌကြီးခင်ဗျား။ နောက်တစ်ခါ ဒီလို ကလေးတွေကို စာပေသင်ကြားပေးနေတဲ့အချိန်မှာလည်း သက်ဆိုင်ရာဘုန်းတော်ကြီးသင်ပညာရေး ကျောင်းအလိုက် ကျွန်တော်တို့ ဒီလှူဒါန်းရရှိငွေတွေနဲ့ စီမံခန့်ခွဲပြီးတော့ပဲ ဆောင်ရွက်နေရတဲ့ အခြေအနေဖြစ်ပါတယ် ဥက္ကဋ္ဌကြီးခင်ဗျား။ ဒါကြောင့်မို့လို့ နိုင်ငံတော်ရဲ့ ပညာရေးစနစ်ကို တစ်ဖက်တစ်လမ်းကနေ အထောက်အကူပြုပေးနေတဲ့ ဘုန်းတော်ကြီးသင်ပညာရေးကျောင်းတွေကို ထိရောက်တဲ့ ထောက်ပံ့မှုတစ်ရပ်ရပ်ကို အကောင်အထည်ဖော် ဆောင်ရွက်နိုင်ဖို့အတွက် နိုင်ငံတော်အနေနဲ့ ဘုန်းတော်ကြီးသင်ပညာရေးကျောင်းများကို ထောက်ပံ့ခြင်းဆိုင်ရာ ဥပဒေတစ်ရပ် ပြဋ္ဌာန်းပြီးတော့ အကောင်အထည်ဖော် ဆောင်ရွက်ပေးနိုင်ခြင်း ရှိ မရှိ ဆိုတဲ့ မေးခွန်းကို အများပြည်သူရဲ့ ဆန္ဒကို ကိုယ်စားပြုပြီးတော့ မေးမြန်းလိုပါတယ်ခင်ဗျား။ အားလုံးကို ကျေးဇူး တင်ပါတယ်။</speech>
<title>မူလတန်းလွန်ကျောင်း (၆၀၀၀)ကျော်နှင့် တွဲဖက်အလယ်တန်းကျောင်း (၃၀၀)ကျော်တို့အား အလယ်တန်းကျောင်းခွဲများအဆင့်သို့ (၄)နှစ်စီမံကိန်းဖြင့် နှစ်အလိုက်အဆင့်တိုး သတ်မှတ်ခွင့်ပြု နိုင်ရေးအတွက် ၂၀၁၂-၂၀၁၃ ပညာသင်နှစ်မှ စ၍ပညာရေး ဝန်ကြီးဌာနအနေဖြင့် မည်သို့ စီစဉ်ဆောင်ရွက်သွားမည်ကို သိလိုပါကြောင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ် ဦးခင်မောင်ရီ က မူလတန်းလွန်ကျောင်း (၆၀၀၀)ကျော်နှင့် တွဲဖက်အလယ်တန်းကျောင်း (၃၀၀)ကျော် တို့အား အလယ်တန်းကျောင်းခွဲများအဆင့်သို့ (၄)နှစ်စီမံကိန်းဖြင့် နှစ်အလိုက် အဆင့်တိုး သတ်မှတ် ခွင့်ပြုနိုင်ရေး အတွက် ၂၀၁၂-၂၀၁၃ ပညာသင်နှစ်မှစ၍ ပညာရေးဝန်ကြီးဌာန အနေဖြမည်သို့ စီစဉ်ဆောင်ရွက်သွားမည်ကို သိလိုပါကြောင်းနှင့် စပ်လျဉ်းတဲ့မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတို၆)</mp>လေးစားအပ် ပါသော အမျိုးသား လွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဦးခင်မောင်ရီ ဖြစ်ပါတယ်။ ကျွဲတော် အနေနဲ့ ပညာရေးဆိုင်ရာမေးခွန်းတစ်ခုကို မေးမြန်းဖို့ တင်ပြထားပါတယ်။ ဒီမေးခွန်းဟကျွန်တော် တစ်ဦးထဲ မဲဆန္ဒနယ်တစ်ခုတည်းအတွက်မဟုတ်ဘဲနဲ့ ဒီလွှတ်တော်မှာဖြစ်စေ၊ ပြည်သူ့လွှတ်တော်မှာ ဖြစ်စေ ကိုယ်စားလှယ်တော်ကြီးများအားလုံး စိတ်ဝင်စားနေတဲ့ ပညာရေးဆိုင်ရာကိစ္စခု ဖြစ်နေကြောင်းတွေ့ရပါတယ်။ မူလက ကျွန်တော်ဒါအဆိုအဖြစ် တင်ထားခြင်းဖြစ်ပါတယ်။ မြန်မာနိုင်ငံမှာ ရှိနေတဲ့ အခြေခံပညာကျောင်းပေါင်း (၄၁၇၄၇)ကျောင်းထဲမှာ သတ္တမတန်း အဆင့်အထိအောင် သင်နိုင်တဲ့ မူလတန်းလွန် ကျောင်းပေါင်း (၆၀၀၀)ကျော် ပညာရေးဝန်ကြီး ဖြေဆိုသွားတ) ပြည်သူ့လွှတ်တော် ကိန်းဂဏန်းအရ (၆၄၇၄) ကျောင်းရှိကြောင်း ကျွန်တော်သိထားပါတယ်။ ဒီကျောင��းများဟာ သတ္တမတန်းအထိ သင်ကြားခွင့်ရအောင် ပြီးခဲ့တဲ့ နိုင်ငံတော်အကြီးအကဲက မူလတန်းအောင်တဲ့ ကလေးတွေဟာ မိမိကျောင်း၊ မိမိရွာမှာပဲ သတ္တမတန်းလောက်ထိအောင် သင်ခွင့်ရအောင် ဒါစီစဉ်ခဲ့ခြင်းဖြစ်ပါတယ်။ (၇)တန်းအောင်သွားရင်တော့ အရွယ်လေးအတန်သင့် ရသွားပြီ ဖြစ်တဲ့အတွက်ကြောင့်နီးစပ်ရာ အလယ်တန်းကျောင်းအဆင့် သင်နိုင်တဲ့ကျောင်းများကို ကူးသန်းသွားလာ သင်ကြားပေးနိုင်မယ်လို့ ဒါဆောင်ရွက်ပေးခြင်း ဖြစ်ပါတယ်။ အဲဒီကျောင်းများ ရှိနေတဲ့အတွက်ကြောင့် အလယ်တန်းပညာကို ကူးပြောင်းသင်ကြားလာတာလည်း တိုးတက်လာတာ တွေ့ရပါတယ်။ အလားတူပဲ ကျွန်တော်တို့ အခြေခံပညာ ကျောင်းခွဲတို့ အခြေခံပညာအလယ်တန်းကျောင်းတို့ မရသေးတဲ့ရပ်ရွာတွေက မိဘများက သားသမီးများကို အလယ်တန်းပညာသင်ကြား လိုတဲ့ ဆန္ဒပြင်းပြတဲ့အတွက်ကြောင့် ကိုယ့်အားကိုယ့်ကို ကိုယ်တိုင်ကျောင်းဆောက်၊ ကိုယ်တိုင် ဆရာငှား ကိုယ်တိုင်သင်ထောက်ကူပြု ပစ္စည်းဖြည့်ဆည်းပြီးတော့ ထူထောင်ထားတဲ့ တွဲဖက်အခြေခံ ပညာအလယ်တန်းကျောင်းများလည်း လက်ရှိဥဝဝကျော် ရှိနေကြောင်း တွေ့ရပါတယ်။ ကိန်းဂဏန်း အတိအကျတော့ ကျွန်တော်မမှတ်မိပါဘူး။ ကျွန်တော်တို့ လုပ် နေတုန်းကတော့ ဧရာဝတီတိုင်း ဒေသကြီးမှာ(၁၃၈)ကျောင်းရှိပြီးတော့အများဆုံးကသွားလာရေးခက်ခဲတဲ့ ဧရာဝတီနှစစ်ကိုင်းတိုင်း (၂)တိုင်းမှာ ရာဂဏန်းရှိပြီးတော့ ကျန်တိုင်းနဲ့ ပြည်နယ်မှာတော့ ဆယ်ဂဏန်းလောက်ပဲ ရှိပါတယ်။ အားလုံးပေါင်းလိုက်ရင် (၃၀၀)ကျော်မယ်လို့ မှန်းလို့ရပါတယ်။ ဒီအလယ်တန်းကျောင်း၊ တွဲဖက်ကျောင်းတွေဟာလည်းပဲ တချို့တွေဟာဆိုရင် သက်တမ်း (၃၀)ခန့်လောက်ရှိပြီးအနည်းဆုံး (၁၀)နှစ်သက်တမ်းကျော်ကျောင်းများ ဖြစ်ကြပါတယ်။ ဒီကျောင်းတွေ တိုးလာတဲ့အတွက်ကြောင့် ဘာထူးခြားလာလည်းဆိုရင် မူလတန်းပညာအောင်တဲ့ လေးတန်းအောင် ကျောင်းသားများ အလယ်တန်းအဆင့်ကို ကူးပြောင်းသင်ကြားတဲ့ Transitional Rate ဟာ (၅၆)ရာခိုင်နှုန်း ရှိတာ တွေ့ရပါတယ်။ အရင်ထက်များစွာ တိုးတက်လာပါတယ်။ သို့သော် အလယ်တန်းပညာ အောင်ပြီးရင် ဆိုလိုတာက အလယ်တန်းကျောင်အပြည့်ရှိတဲ့ကျောင်းကအောင်တဲ့ကလေးတွေဟာ အထက်တန်းကျောင်းကို ကူးပြောင်းသင်ကြားနှုန်းကတော့ (၈၀)ကျော်အထိ အောင်မြင်တိုးတက် လာပါတယ်။ ဒါကြောင့်မို့လို့ အစိုးရအလယ်တန်းကျောင်းများ သို့မဟုတ် ကျောင်းခွဲများရှိရန် လိုအပ်ကြောင်း ကျွန်တော်တို့ သုံးသပ်ရရှိပါတယ်။ သို့ဖြစ်ပါ၍ လက်ရှိ နိုင်ငံတော်အတွင်းမှာ ရှိနေတဲ့ (၆၀၀၀) ကျော်ပေါ့။ (၆၇၄၇)ကျောင်းသာ မူလတန်းလွန်ကျောင်းများ မိဘပြည်သူကို နှစ်ရှည်လများ ဝန်ထုပ်ဝန်ပိုးဖြစ်စေသော တွဲဖက်အလယ်တန်းကျောင်းများကို ကျွန်တော်တို့ရဲ့ ပြည်ထောင်စု သမ္မတမြန်မာနိုင်ငံတော်သစ်ကြီးမှာ ပထမအကြိမ်တာဝန်ယူတဲ့ အစိုးရအဖွဲ့ရဲ့ သက်တမ်းအတွင်း ၂၀၁၂ - ၂၀၁၅ ခုနှစ် ၂၀၁၃ ခုနှစ်ကြားထဲမှာ (၄)နှစ်စီမံကိန်တစ်ရပ်အနေနဲ့ နှစ်အလိုက် ဦးစားပေးစနစ်နဲ့ မူလတန်းလွန်ကျောင်းများနှင့် တွဲဖက်အလယ်တန်းကျောင်းများကိုအလယ်တန်းကျောင်းခွဲများအဖြစ် အဆင့်မြှင့်တင်သွားနိုင်မယ့် အစီအစဉ်လေးရှိရင် မည်သို့ ဆောင်ရွက်သွား မည်ကိုသိလို၍ မဲဆန္ဒရှင်ပြည်သူများ နိုင်ငံတော်တစ်ဝန်းလုံးမှာရှိတဲ့ ပြည်သူများကိုယ်စား တင်ပြ ရခြင်းဖြစ်ပါတယ်။ ကျေးဇူးတင်ရှိပါတယ်။</speech>
<speech type="speaker">မေးခွန်းများနှင့်ပတ်သက်ပြီး ပညာရေးဝန်ကြီးဌာန ပြည်ထောင်စု ဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ် ေါက်တာမြအေး(ပြည်ထောင်စုဝန်ကြီး၊ ပညာရေးဝန်ကြီးစန ။ လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ ခင်ဗျား။ လွှတ်တော်ကိုယ်စားလှယ်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည်စုံကြပါစေလို့ ပထမဆုံးအနေနဲ့ ကျွန်တော့်အနေနဲ့ နှုတ်ခွန်းဆက်သအပ်ပါတယ်။ ခုနပြောခဲ့တဲ့ အတိုင်းပဲ ကျွန်တော့်အနေနဲ့ အမျိုးသားလွှတ်တော်ကိုယ်စားလှယ်(၃)ဦး မေးထားတဲ့ မေးခွန်းအနက် တစ်ဦးဖြစ်တဲ့ မွန်ပြည်နယ် မဲဆန္ဒနယ်အမှတျ) အမျိုးသားလွှတ်တော် ကိုယ်စားလှယ် ဦးနိုင်ထွန်းအုံ တက်ရောက်ခြင်းမရှိတဲ့အတွက် ကျွန်တော့် အနေနဲ့ ဒါကိုတော့ ကျွန်တော် ပြန်ကြားရေးကိုပဲ ၊ မှတ်တမ်းတင်ဖို့ အပ်နှံပါမယ်။ လွှတ်တော်ရုံးအဖွဲ့ကို ကျွန်တော် စာနဲ့ပို့မယ်။ ကျန်တဲ့ လွှတ်တော် ကိုယ်စားလှယ်ကြီး၂)ဦး မေးထားတဲ့ ပညာရေးဆိုင်ရာ မေးခွန်းနှစ်ခုကိုတော့ ကျွန်တော် ဆက်တိုက ဖြေကြားသွားပါမယ်ခ်င်ဗျား။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ပထမဆုံး မေးခွန်းကတော့ရန်ကုန်တိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဒေါက်တာမြတ်ဉာဏစိုး ၏ ပညာရေးဆိုင်ရာ မေးခွန်း ဖြစ်ပါတယ်။ မေးမြန်းချက် ကတော့ ထိရောက်သော အခမဲ့ မူလတန်းပညာရေးစနစ် ဖော်ဆောင် နိုင်ရေးအတွက် ဘုန်းတော်ကြီးသင် ပညာရေးကျောင်းများကို ထောက်ပံ့ရေးဆိုင်ရာ ဥပဒေတစ်ရပ် ပြဋ္ဌာန်းပေးနိုင်ရေး ရှိမရှိ မေးခွန်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့် အနေနဲ့ ဖြေကြားရမယ်ဆိုရင် နံပါတ်(၁) မြန်မာနိုင်ငံတွင် ကျေးရွာ(၅)ရွာတွင် ဘုန်းတော်ကြီးကျောင်း (၁)ကျောင်းခန့်ထားရှိ ကိုးကွယ်လျက်ရှိပါတယ်။ အခြေခံပညာအဆင့်အလိုက် ကျောင်း သင်ဘာသာရပ်များသင်ကြား ပေးနေသည့် ဘုန်းတော်ကြီးသင် ပညာရေးကျောင်းများမှာ၂၀၁၀-၂၀၁၁ ပညာသင်နှစ်တွင်မြို့နယ် (၂၅)မြို့နယ်၌ (၁၄၃၁ကျောင်း ဖွင့်လှစ်ထားရှိပြီး၊ ကျောင်းသားကျောင်းသူ သာမဏေနှင့်သီလရှင် စုစုပေါင်း(၂၁၅၀၀၀)ကျော် တက်ရောက်ပညာသင်ယူလျက်ရှိရာ မူလတန်း ကျောင်းသားကျောင်းသူ (၁၇၆၀၀၀ကျော် ပါဝင်ပါသည်။ နံပါတ်(၂) အခြေခံပညာအာဏ္ဍတွင် ကျေးရွာ(၅)ရွာလျှင် အခြေခံ ပညာကျောင်း (၃)ကျောင်းကျော် ပျမ်းမျှဖွင့်လှစ်ထား ရှိပြီး၊ နှစ်စဉ် ကျောင်းသားကျောင်းသူ (၈)သန်းကျော် တက်ရောက်သင်ယူလျက်ရှိပါတယ်။ နံပါတ် (၃) ၂၀၁၁-၂၀၁၂ ပညာသင်နှစ်၍ တစ်နိုင်ငံလုံးအတိုင်းအတာအရ မသင်မနေရ မူလတန်းပညာရေးအစီအစဉ်ကို အစပျိုးဆောင်ရွက် လျက်ရှိရာ မူလတန်း ကျောင်းသားကျောင်းသူအားလုံး(၅)သန်းကျော်အတွက် နိုင်ငံတော်မှငွေကျပ် (၂၀၈၇.၂)သန်း အကုန်အကျခံ၍ ကျောင်းသုံးစာအုပ်များကို အခမဲ့ထောက်ပံ့ခဲ့ပါတယ်။ နံပါတ်၄) မူလတန်း ကျောင်းသားကျောင်းသူ အားလုံးကို ကျောင်းသုံးစာအုပ်များ အခမဲ့ထောက်ပံ့ခြင်း ဖြစ်သဖြင့် ဘုန်းတော်ကြီးသင် ပညာရေးကျောင်းများရှိ မူလတန်း ကျောင်းသားကျောင်းသူများ အားလုံးကိုလည်း အခမဲ့ထောက်ပံ့ ပေးစေခဲ့ ပါတယ်။ မသင်မနေရ မူလတန်းပညာရေး အစီအစဉ်အရ နိုင်ငံတော်မှ စာရေးကိရိယာများ၊ လေ့ကျင့်ခန်း စာအုပ်များ ထပ်မံထောက်ပံ့ ပေးခဲ့လျှင်လည်း တစ်ပြေးညီထောက်ပံ့ပေးမည် ဖြစ်ပါတယ်။ ဘာသာရေးစာပေ သက်သက်သာ သင်ကြားပေးသည့် ပုံမှန်ဘုန်းကြီးကျောင်းများတွင် သီတင်းသုံး နေထိုင် ကြသော ရဟန်း၊ သာမဏေ၊ သီလရှင်များနှင့် မသက်ဆိုင်ပါ။ နံပါတ် (၅) ဘုန်းတော်ကြီးသင်ပညာရေးကျောင်းများ စတင်ဖွင့်လှစ်ခဲ့ချိန်မှစ၍ သာသနာရေးဝန်ကြီးဌာနနှင့် ညှိနှိုင်းပြီး၊ အဆိုပါ ကျောင်းများ၌ တက်ရောက်နေကြသည့် ကျောင်းသားကျောင်းသူများအတွက် အခြေခံပညာကျောင်းသား ကျောင်းသူများနည်းတူ ကျောင်းသုံးစာအုပ်များကို နှစ်စဉ်ခွဲဝေရောင်းချပေး ခဲ့ပါတယ်။ ယခုနှစ် တွင်လည်း အဆိုပါကျောင်းများမှ အလယ်တန်းနှင့် အထက်တန်းအဆင့် ကျောင်းသား၊ ကျောင်းသူများကို အခြေခံပညာကျောင်းများနည်းတူ ဖြန့်ဝေရောင်းချပေးခဲ့ ပါတယ်။ နံပါတ် (၆) နိုင်ငံတော် သံဃာ့မဟာနာယကအဖွဲ့၏ လက်အောက်တွင် ဘုန်းတော်ကြီးကျောင်းပညာသင်ကြားမှု (ဗဟို) ကြီးကြပ်ရေးအဖွဲ့ကို ဖွဲ့စည်းထားရှိပြီး နှစ်စဉ် ဇူလိုင်လ၊ သြဂုတ်လတွင် ကျင်းပလျက်ရှိရာ ၂၀၁၁ ခုနှစ်၊ သြဂုတ်လ ၂၀ ရက်တွင် (၁၈) ကြိမ်မြောက်အဖြစ် ကျင်းပခဲ့ပြီး ဖြစ်ပါတယ်။ အဆိုပါ အစည်းအဝေးသို့ ဗဟိုကြီးကြပ်ရေးအဖွဲ့ဝင်များဖြစ်သည့် တိုင်းဒေသကြီး ပြည်နယ် ကြီးကြပ်ရေး အဖွဲ့ ဥက္ကဋ္ဌဆရာတော်များ၊ သာသနာရေးဝန်ကြီးဌာနဝန်ကြီးနှင့် တာဝန်ရှိသူများ၊ ပညာရေးဌာနမှ တာဝန်ရှိသူများ တက်ရောက်ခဲ့ကြပြီး ဘုန်းတော်ကြီးသင်ပညာရေး ကျောင်းများအတွက် သက်ဆိုင်ရာ ဥက္ကဋ္ဌဆရာတော်များ၏ အဆိုပြုချက်များအပေါ် ပြန်လည် ဆွေးနွေး ညှိနှိုင်းဆောင်ရွက်လျက်ရှိပါတယ်။ နံပါတ်(၇) ဘုန်းတော်ကြီးသင် ပညာရေးကျောင်းများသို့ တက်ရောက် နေသည့် မူလတန်း ကျောင်သားကျောင်းသူများကိုလည်း ကျောင်းသုံးစာအုပ်များ အခမဲ့ ထောက်ပံ့ ပေးခဲ့ပါတယ်။ နံပါတ်(၈) သို့ဖြစ်၍ ဘုန်းတော်ကြီး သင်ပညာရေးကျောင်းများရှိ ကျောင်းသား / ကျောင်းသူများသည်လည်း အခြေခံပညာကျောင်းသားကျောင်းသူများနည်းတူ မသင်မနေရ မူလတန်းပညာရေး အစီအစဉ်တွင် ကျောင်းသုံး စာအုပ်များ အခမဲ့ထောက်ပံ့မှုများ ရရှိနေခြင်း ဘုန်းတော်ကြီးကျောင်း ပညာသင်ကြားမှုဟို ကြီးကြပ်ရေးအဖွဲ့ အစည်းအဝေးများကို နှစ်စဉ်ကျင်းပ၍ သာသနာရေးဝန်ကြီးဌာနနှင့် ပညာရေးဝန်ကြီးဌာနတို့က ညှိနှိုင်းစီစဉ် ဆောင်ရွက် ပေးလျက်ရှိခြင်း တို့ကြောင့် ဘုန်းတော်ကြီးသင်ပညာရေးကျောင်းများကို ထောက်ပံ့ပေးခြင်းဆိုင်ရာ ဥပဒေတစ်ရပ်ကို ထုတ်ပြန် ပြဋ္ဌာန်းရန်မလိုအပ်နိုင်ပါကြောင်း ရှင်းလင်းဖြေကြားအပ်ပါတယ်။ နောက်မေးခွန်းကတော့ ဧရာဝတီတိုင်းဒေသကြီး မဲဆန္ဒနယ် အမှတ်(၆) အမျိုးသား လွှတ်တော်ကိုယ်စားလှယ် ဦးခင်မောင်ရီ ရဲ့ ပညာရေးဆိုင်ရာကဏ္ဍ မေးမြန်းချက် ဖြစ်ပါတယ်။ မူလတန်းလွန်ကျောင်းများနှင့် တွဲဖက်အလယ်တန်းကျောင်းများအား အလယ်တန်းကျောင်းခွဲများ အဖြစ် ၂၀၁၂-၂၀၁၃ ပညာသင်နှစ်မှစ၍ သတ်မှတ်ဆောင်ရွက်နိုင်မည့် အစီအစဉ်ကို သိရှိလိုပါကြောင်းဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့် အနေနဲ့ ဖြေကြားရမယ် ဆိုရင် ၂၀၁၁ခုနှစ်၊ ဇူလိုင်လအထိ အခြေခံပညာကျောင်းပေါင်း(၄၁၂၇၂)ကျောင်း ဖွင့်လှစ်ထားပြီး ဖြစ်ရာ ယင်းတွင် မူလတန်းလွန်ကျောင်း (၆၇၆၇)ကျောင်းနှင့် တွဲဖက်အလယ်တန်းကျောင်း (၃၃၈) ကျောင်းတို့ ပါဝင်ပါတယ်။ မူလတန်း လွန်ကျောင်းတွင် အလယ်တန်းကျောင်း အဆင့်အတန်းများ ဖွင့်လှစ်သင်ကြားနိုင်မှုအခြေအနေမှာ သတ္တမတန်းအထိသင်ကျောင်း(၅၇၉၉)ကျောင်းဆဌမတန်း အထိ သင်ကျောင်း(၆၀၉)ကျောင်း ပဉ္စမတန်းအထိ သင်ကျောင်(၃၅၉)ကျောင်း ဖြစ်ပါတယ်၊ တွဲဖက် အလယ်တန်းကျောင်းအားလုံးတွင် အဋ္ဌမတန်း အထိ သင်ကြားပေးလျက်ရှိပါတယ်။ အလယ်တန်း၊ အထက်တန်းကျောင်းများနှင့် အလှမ်းဝေးကွာပြီး အလယ်တန်း ကျောင်းသားဦးရေများပြားသည့် မူလတန်းကျောင်းများတွင် အလယ်တန်းပညာ ဆက်လက်သင်ယူနိုင်မည့် အခွင့်အလမ်းများ ပိုမို ရရှိရေးအတွက် သင့်တော်သည့်မူလတန်းကျောင်းများကို မူလတန်းလွန်ကျောင်း သို့မဟုတ် တွဲဖက် အလယ်တန်းကျောင်းများအဆင့်သို့ အဆင့်မြှင့်တိုးမြှင့် သင်ကြားခွင့်ပြုခြင်း ဖြစ်ပါတယ်။ တွဲဖက် အလယ်တန်းကျောင်း သို့မဟုတ် မူလတန်းလွန်ကျောင်းအဖြစ် ဖွင့်လှစ်ခွင့်ပြုရန် တင်ပြလာမှု အပေါ် ပညာရေးဝန်ကြီးဌာနက စိစစ်ခွင့်ပြုပေးခဲ့ခြင်းဖြစ်ပြီး တွဲဖက်အလယ်တန်းကျောင်းရှိ ဆွဲခန့် အလယ်တန်းကျောင်းသားများအတွက် ရပ်ရွာဒေသအစီအစဉ်ဖြင့် ခန့်ထားစေသည့် ဆရာများဖြင့် သင်ကြားခွင့်ပြု ထားပါတယ်။ မူလတန်းလွန်ကျောင်းအဖြစ် ဖွင့်လှစ် ခွင့်ပြုရာ၌ စတင်ဖွင့်လှစ်သည့် ပညာသင်နှစ် တွင် ပဉ္စမတန်းကိုလည်းကောင်း၊ ဒုတိယနှစ်တွင် ဆဌမတန်းကို လည်းကောင်း၊ တတိယနှစ်မှစ၍ သတ္တမတန်းကို လည်းကောင်း၊ နှစ်စဉ်တိုးမြှင့် ဖွင့်လှစ်ခွင့် ပြုလျက်ရှိပြီး အလယ်တန်းကျောင်းသာဦးရေများပြားသည့်ကျောင်းများသို့ အလယ်တန်းပြ၁)ဦးမှ (၃)ဦးအထိ ခန့်ထားပေးလျက်ရှိပါတယ်။ နိုင်ငံတော်က ခန့်ထားခွင့်ပြုထားသည့် အလယ်တန်းပြ ဆရာအင်အားထက် မကျော်လွန်စေဘဲ ခန့်ထားရမည်ဖြစ်သဖြင့် ဆရာ၊ ကျောင်းသား အချိုးလျော့နည်းသည့် ကျောင်းများကို ထပ်မံခန့်အပ်ခြင်း မပြုတော့ဘဲ ဆရာ၊ ကျောင်းသားအချိုး မြင့်မားနေသည့် ကျောင်းများကို တိုးမြှင့်ခန့် ထားပေးခြင်း၊ အလယ်တန်း ကျောင်းသားဦးရေများပြားသည့် တွဲဖက်အလယ်တန်းကျောင်းနှင့် မူလတန်းလွန်ကျောင်းများအား အလယ်တန်းကျောင်းခွဲ အဆင့်သို့ တိုးမြှင့်ပေးခဲ့ပြီး အလယ်တန်းပြ (၄)ဦး ထပ်ဆောင်းခန့်ထားပေးခြင်းများကို ကြပ်မတ် ဆောင်ရွက်လျက်ရှိပါတယ်။ ဆရာ၊ ကျောင်းသားအချိုး လျော့နည်းသည့်ကျောင်းများမှ အလယ်တန်းပြရာထူးများကိုရယူ၍ အလယ်တန်းပြရာထူး ဦးရေအပေါ်မူတည်၍ ၂၀၁၁-၂၀၁၂ ပညာသင်နှစ်အတွင်း တွဲဖက်အလယ်တန်းကျောင်း (၈၄)ကျောင်း၊ မူလတန်းလွန်ကျောင်း (၄၅) ကျောင်း၊ စုစုပေါင်း (၁၂၉)ကျောင်းကို အလယ်တန်း ကျောင်းခွဲအဆင့်သို့ တိုးမြှင့်ပေးခဲ့ပြီး အလယ်တန်းပြ (၄) ဦးစီ ထပ်ဆောင်းခန့် ထားပေးရပါတယ်။ အလယ်တန်း ပညာ သင်ယူမှု အခွင့်အလမ်း တိုးတက်ရရှိရေး အတွက် ကျောင်းအဆင့် တိုးမြှင့် သတ်မှတ်ပေးလျက် ရှိသကဲ့သို့ သင်ယူတတ်မြောက်မှု အရည်အသွေးကိုလည်း ထိန်းသိမ်းရန်လိုအပ်သဖြင့် လက်ရှိမူလတန်းလွန် ကျောင်းများနှင့် တွဲဖက်အလယ်တန်းကျောင်းများအနက် အလယ်တန်း ကျောင်းသားဦးရေ များပြားသည့် ကျောင်းများအား အလယ်တန်းကျောင်းခွဲအဖြစ် အဆင့်တိုးမြှင့်ပေးနိုင်ရန် ဆောင်ရွက် လျက်ရှိပါတယ်။ သို့ပါ၍ လက်ရှိတွဲဖက်အလယ်တန်းကျောင်းနှင့် မူလတန်းလွန်ကျောင်း စုစုပေါင်း (၇၁၀၅)ကျောင်းအနက် ကျောင်းအဆောက်အအုံ ပြည့်စုံလုံလောက်မှု၊ လမ်းပန်းဆက်သွယ်ရေး ခက်ခဲမှုနှင့် အလယ်တန်းကျောင်းသားဦးရေများပြားမှုတို့အပေါ်မူတည်၍ သင့်တော်သည့်ကျောင်း များကို အလယ်တန်းကျောင်းခွဲအဆင့်သို့ တိုးမြှင့်ပေးပြီး လိုအပ်သည့် အလယ်တန်းပြအင်အား ဖြည့်ဆည်းခန့်ထားပေးနိုင်ရေးအတွက် လက်ရှိထု တ်နုတ် စုစည်းရရှိသည့် ဆရာဦးရေအရ လည်းကောင်း၊ ပြည်ထောင်စုအစိုးရအဖွဲ့သို့ ဆက်လက်တင်ပြ တောင်းခံ၍ လည်းကောင်း ဖြည့်ဆည်းသွားရန် စီစဉ်ဆောင်ရွက်ဆဲဖြစ်ပါတယ်။ ခွင့်ပြုသည့် အင်အားအပေါ် မူတည်၍ နှစ်စဉ် ဆက်လက်ဖြည့်ဆည်း ဆောင်ရွက်သွားမည် ဖြစ်ပါကြောင်း လေးစားစွာ ဖြေကြားအပ် ပါတယ်ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
</section>
<section value="Bill">	
<bill>
<title>ပြည်သူ့လွှတ်တော်က အတည်ပြုပြီး ပေးပို့လာသော မြန်မာနိုင်ငံတော် အသေးစားငွေရေးကြေးရေးလုပ်ငန်း ဥပဒေကြမ်းနှင့် စပ်လျဉ်း၍အမျိုးသားလွှတ်တော်ကိုယ်စားလှယ်က ဆွေးနွေးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်သူ့ လွှတ်တော်က အတည်ပြုပြီးပေးပို့လာသော မြန်မာနိုင်ငံတော် အသေးစားငွေရေးကြေးရေးလုပ်ငန်းဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ် တစ်ဦးကဆွေးနွေးရန် အမည်စာရင်းတင်သွင်းထားပါတယ်။ ရှမ်းပြည်နယ် မဲဆန္ဒနယ်အမှတ်(၁) မှ ဦးဉာဏ်လင်း ဆွေးနွေးနိုင်ပါပြီ</speech>
<speech><mp id="145">ဦးဉာဏ်လင်း၊ ရှမ်းပြည်နယ် မဲဆန္ဒနယ်အမှတ် (၁)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်များ ခင်ဗျား ။ ကျွန်တော် ကတော့ ရှမ်းပြည်နယ် မဲဆန္ဒနယ်အမှတ် (၁)မှ အမျိုးသားလွှတ်တော်ကိုယ်စားလှယ် ဦးဉာဏ်လင်း ဖြစ်ပါတယ်။ ကျွန်တော့်နေနဲ့ မြန်မာနိုင်ငံတော် အသေးစားငွေရေးကြေးရေးလုပ်ငန်း ဥပဒေကြမ်းနဲ့ပတ်သက်ပြီးတော့မှ ဆွေးနွေးတင်ပြသွားမှာ ဖြစ်ပါတယ်။ကျွန်တော်ရဲ့ ဆွေးနွေးတင်ပြချက်များကို စာဖြင့် ဖတ်ကြားခွင့်ပြုဖို့ တင်ပြအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="145">ဦးဉာဏ်လင်း၊ ရှမ်းပြည်နယ် မဲဆန္ဒနယ်အမှတ် (၁)</mp>ကျွန်တော်ဆွေးနွေးတင်ပြ သွားမယ့်အချက်တုစုပေါင်းအားလုံးပေါင်း (၅) ချက်ရှိပါတယ်။ နံပါတ်၁)အချက်အနေနဲ့ အခန်း(၁) ပုဒ်မ၂၊ ပုဒ်မခွဲ (က)တွင် အသေးစားငွေရေးကြေးရေးလုပ်ငန်းဆို သည်မှာ အပိုဒ်တွင်ဆိုသည့် အာမခံထားခြင်းဆိုသည်မှာ အာမခံလုပ်ငန်းကို ဆိုလိုခြင်းဖြစ်ပါတယ်။ အဘယ်ကြောင့်ဆိုသော် ပုဒ်မခွဲ(ဂ)တွင် အသေးစား ချေးငွေဆိုသည်မှာ အပိုဒ်တွင် အာမခံပစ္စည်းတင်သွင်းရန်မလိုဘဲ ထုတ်ချေးသည့်ငွေကို ဆိုသည်ဟုဖော်ပြထားသောကြောင့်ဖြစ်ပါတယ်သို့သော်လည်း ဤအပိုဒ်တွင် အာမခံပစ္စည်း တင်သွင်းရန်မလိုဘဲ သို့မဟုတ် အာမခံပစ္စည်း တင်သွင်း၍ ထုတ်ချေးသည့်ငွေဟု ဖြည့်စွက်သင့်ပါတယ်။ အဘယ်ကြောင့်ဆိုသော် အချို့သော အသေးစားချေးထုတ်ယူလိုသည့် ကိစ္စရပ်များတွင် အာမခံပစ္စည်း တင်သွင်း၍ အသေးစားငွေချေးငွေထုတ်ယူရသောအကြောင်းများပေါ်ပေါက်လာနိုင်သောကြောင့် ဥပဒေအရ လုပ်ငန်းခက်ခဲမှု မရှိစေရေးအတွက် ဖြည့်စွက် သင့်ကြောင်း ဆွေးနွေးတင်ပြအပ်ပါတယ်။ ဒုတိယအချက်အနေနဲ့ အခန်း(၄)ပုဒ်မ ၇၊ ပုဒ်မခွဲ (ဂ)နဲ့ အခန်း(၅)၊ ပုဒ်မ ၁၀၊ ပုဒ်မခွဲ (က) တို့တွင် သက်ဆိုင်ရာဝန်ကြီးဌာန၊ အသင်းအဖွဲ့များ၊ အထူးပြု ကုမ္ပဏီများနှင့်ချိတ်ဆက်၍ ဆိုသည့်စကားရပ်ထဲတွင် ဘဏ်များဟူသောစကားရပ်ကို ဖြည့်စွက် သင့်ပါတယ်။ အဘယ့်ကြောင့်ဆိုသော်ဤအသေးစား ငွေရေးကြေးရေးငန်းတွင် ငွေရေးကြေးရေး လုပ်ငန်းကြီးများဖြစ်သော ဘဏ်များကပါ ငွေ ကြေးပံ့ပိုးပေးရန် လိုအပ်မည်ဖြစ်သောကြောင့် ဖြည့်စွက်ထည့်သွင်းသင့်ကြောင်းဆွေးနွေးတင်ပြအပ်ပါတယ်။ တတိယအချက်အနေနဲ့ အခန်း (၈) လုပ်ငန်းလုပ်ကိုင်ခွင့် လိုင်စင် ဆိုသော အခန်း၏သင့်တော်သော နေရာတွင် ပုဒ်မခွဲ ၁၆ အရ ပူးတွဲတင်ပြရသော ပုဒ်မခွဲ (က)ပါ အသေးစားငွေရေးကြေးရေး လုပ်ငန်းဆောင်ရွက်မည့် ဒေသဈေးကွက်ရှိကြောင်းနှင့် သက်ဆိုင်ရာပြည်သူများက စိတ်ဝင်စားမှုရှိကြောင်း ဖော်ပြချက် အရ ကြီးကြပ် မှုကော်မတီမှ လုပ်ငန်းလိုင်စဉ် ထုတ်ပေးရာတွင် လုပ်ငန်းလုပ်ကိုင်မှုဒေသကိုပါ ဖော်ပြထုတ်ပေးရန် လိုအပ်မည်ဖြစ်ကြောင်း တင်ပြအပ်ပါတယ်။ အဘယ်ကြောင့်ဆိုသော်ဆောင်ရွက်သည့်ဒေသကို ပူးတွဲမဖော်ပြလျှင် ဒေသတစ်ခုထဲတွင် လုပ်ငန်းလုပ်ကိုင်မည့်သူများ အများအပြား ဝင်ရောက်လုပ်ကိုင်သည့်အခါ အသေးစား ချေးငွေထုတ်ယူသူများမှ မလိုလား အပ်သောကိစ္စများမှ ဖြစ်ပေါ်လာနိုင်သောကြောင့်ဖြစ်ပါတယ်။ ဥပမာအားဖြင့် ယခင်က NGO များ၊ UNDP များ၊ သမဝါယမအသင်းအဖွဲ့များနဲ့၊ အခြားအသင်း အဖွဲ့များဟာ ဒေသတစ်ခုထဲမှာ ဝိုင်းပြီးလုပ်တဲ့အခါမှာ ထုတ်ချေးကြတဲ့ပုဂ္ဂိုလ်များဟာ တစ်ဖက်ကစောစ်ဖက်ထုတ်ချေးပြီးတော့မှ မလိုလားအပ်တဲ့ကိစ္စများ ပေါ်ပေါက်တဲ့ အတွက်ကြောင့် နယ်မြေဒေသကိုပါ သတ်မှတ်ပြီး ထုတ်ပေးရင် ပို သင့်တော်မယ်လို့ ထင်ပါတယ်။ သို့သော်လည်း လုပ်ငန်းခွင် လုပ်ကိုင်ခွင့် ရရှိတဲ့သူသည် ဖော်ပြပါဒေသတွင် အပြည့်အဝဆောင်ရွက်ခြင်း မပြုနိုင်လျှင်သော်လည်းကောင်း မူလတရားဝင်ရပ်တည်မှုပျောက်ကွယ်လျှင်သော်လည်းကောင်း ကြီးကြပ်မှုကော်မတီမှ သက်ဆိုင်ရာ ဒေသတွင် လုပ်ငန်းလုပ်ကိုင်မည့် အခြားသူများ ထပ်မံချထားခြင်း၊ အခြားလိုအပ်ချက်များရှိပါက ပံ့ပိုးကူညီခြင်းနှင့် အရေးယူဆောင်ရွက်ခြင်းများကိုလည်း ထည့်သွင်ဖော်ပြသင့်ကြောင်း ဆွေးနွေး တင်ပြအပ်ပါ တယ်။ နံပါတ် (၄) အချက်အနေနဲ့ အခန်း (၉) အသေးစားငွေရေးကြေးရေး အဖွဲ့အစည်း၏ လုပ်ငန်းတာဝန်နှင့် လုပ်ပိုင်ခွင့်များတွင် ပုဒ်မ ၂၈၊ အသေးစား ငွေရေးကြေးရေး အဖွဲ့အစည်းသည် ကြီးကြပ်မှုကော်မတီ၏ ခွင့်ပြုချက်ဖြင့် အောက်ပါလုပ်ငန်း များကို ဆောင်ရွက်နိုင်သည်။ (က) အသေးစားချေးငွေထုတ်ပေးခြင်း (ခ) အပ်ငွေလက်ခံခြင်း(ဂ) ငွေလွှဲပြောင်းပေးပို့ခြင်း (ဃ) အာမခံလုပ်ငန်းလုပ်ကိုင်ခြင်း (င) ပြည်တွင်းပြည်ပမှ ငွေချေး ယူခြင်းနှင့် ငွေကြေးရှာဖွေစုဆောင်းခြင်(စ) အခြားငွေရေးကြေးရေးလုပ်ငန်းများ ဆောင်ရွက်ခြင်းလို့ ဖော်ပြထားပါတယ်၊ အဲဒီနေရာမှာ အသေးစားချေးငွေ ယူသူများ၏ လုပ်ငန်းအစီအစဉ်များ နှင့် ငွေစာရင်းများကို ထိန်းညှိဆောင်ရွက်ပေးခြင်းကိုပါ ဖြည့်စွက်သင့်ကြောင်း ဆွေးနွေးတင်ပြအပ် ပါတယ်။ အဘယ်ကြောင့်ဆိုသော် အသေးစားငွေရေးကြေးရေးလုပ်ငန်း ဥပဒေပါ ရည်ရွယ်ချက်များ အတိုင်း အကောင်အထည်ဖော် ဆောင်ရွက်နိုင်မည့်အပြင် အသေးစားငွေရေးကြေးရေးလုပ်ငန်း လုပ်ကိုင် သူများတွင်လည်း မိမိ၏လုပ်ငန်း သဘာဝအရ အာမခံ တင်သွင်းထားခြင်း မရှိသဖြင့် လုပ်ငန်းပါ ရည်ရွယ်ချက်များ အောင်မြင်ရေးအတွက် ပိုမိုကြပ်မတ်ဆောင်ရွက်နိုင်စေရန်အတွက် ဖြစ်ကြောင်း ဆွေးနွေးတင်ပြအပ်ပါတယ်။ နံပါတ် (၅)အချက်အနေနဲ့ အခန်း (၉) ပုဒ်မ ၃၂ ၊ ပုဒ်မခွဲ (ခ)တွင် အသေးစားငွေရေးကြေးရေး အဖွဲ့အစည်းတစ်ခုသည် ကြီးကြပ်မှုကော်မတီ၏ သတ်မှတ်ချက်နှင့်အညီ အသားတင်အမြတ်ငွေ၏ ၂၅ ရာခိုင်နှုန်းကို အထွေထွေသီးသန့်ငွေ စာရင်းတစ်ခု ထည့်သွင်းထားရသည်။ ထိုသို့ ထည့်သွင်းထားခြင်းကိုထည့်ဝင်ပြီး မတည်ငွေရင်း၏ ၁၀၀ ရာခိုင်နှုန်းနှင့် ညီမျှသည်အထိ ဆောင်ရွက်ရမည်။ ကြီးကြပ်မှုကော်မတီ၏ ညွှန်ကြားချက်နှင့် အညီ သီးခြားရရန် လုပ်ပိုင်ခွင့်များနှင့် စပ်လျဉ်းသည့်သီးသန့်ငွေများကို ထားရှိရမည်။ ထို့ပြင် မိမိတို့၏ အစီအစဉ်ဖြင့်လည်း သီးသန့်ငွေများကို ထပ်မံထားရှိရမည်ဟု ော် ပြထားပါတယ်။ ဤဖော်ပြပါကိစ္စရပ်များသည် ငွေစာရင်းအင်းသဘာဝအရ ထားရှိရမည့်ကိစ္စရပ်များ ဖြစ်ပါသဖြင့် ဥပဒေအရ ဖော်ပြရန် မလိုအပ်သော ကိစ္စရပ်များဖြစ်ပါသည်။ ဥပဒေအရ ဖော်ပြသင့်သော ကိစ္စရပ်များမှာ အပ်နှံသူများ၏ယုံကြည်မှုကိုရရှိစေရန်အတွက် အချိန်မရွေး ပြန်လည်ထုတ်ယူနိုင် စေရန်အတွက် အပ်ငွေ၏ ၂၅ ရာခိုင်နှုန်းကို အမြဲတမ်းထားရှိရမည်ဟု ဖြည့်စွက်သင့်ပါသည်။ ဒုတိယအချက်အနေနဲ့ အစုရှယ်ယာပိုင်ရှင်များ၏ နှစ်ပတ်လည်အစည်းအဝေး၏ ဆုံးဖြတ်ချက်ကို ကြီးကြပ်မှု ကော်မတီကိုတင်ပြပြီး စီမံခန့်ခွဲမှုအဖွဲ့မှ အစည်းအဝေးဆုံးဖြတ်ချက်နှင့် ကြီးကြပ်မှု ကော်မတီ၏ သတ်မှတ်ချက်များနှင့်အညီ ဆောင်ရွက်ရမည်ဟု ဖြည့်စွက်သင့်ပါကြောင်း ဆွေးနွေး တင်ပြပါတယ်။ ကျွန်တော်ရဲ့ ဆွေးနွေးတင်ပြချက်များနဲ့ ပတ်သက်ပြီးတော့မှ လိုအပ်သလို လွှတ်တော်မှ စီစဉ် ဆောင်ရွက်ပေးနိုင်ပါရန်နှင့် အခုလို တင်ပြခွင့်ရရှိတဲ့ အတွက်ကြောင့်များစွာ ဂုဏ်ယူဝမ်းမြောက်မိပါကြောင်း ပြောကြားရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က အတည်ပြုပြီး ပေးပို့လာသော မြန်မာနိုင်ငံတော်အသေးစားငွေရေးကြေးရေးလုပ်ငန်း ဥပဒေကြမ်းအားဥပဒေကြမ်းကော်မတီက ပြန်လည်ကြားနာဆောင်ရွက်ဖို့ ဆုံးဖြတ်ခြင်း</title>
<speech type="speaker">ရှမ်းပြည်နယ် မဲဆန္ဒနယ်အမှတ်(၁) ဦးဉာဏ်လင်း ရဲ့ ဆွေးနွေးချက်နဲ့ ပတ်သက်ပြီးတော့ အမျိုးသားလွှတ်တော်ဥပဒေကြမ်းကော်မတီက ပြန်လည်ကြားနာ ဆောင်ရွက်ဖို့ ဆုံးဖြတ်ပါတယ်။ (ဩဘာသံများ)</speech>
</bill>
<bill>
<title>ပြည်သူ့လွှတ်တော်ကအတည်ပြုပြီး ပေးပို့လာသော ပြည်သူ့လွှတ်တော် ရွေးကောက်ပွဲ ဥပဒေကို ပြင်ဆင်သည့် ဥပဒေကြမ်းနှင့် စပ်လျဉ်း၍ အမျိုးသားလွှတ်တော်ကိုယ်စားလှယ်က ဆွေးနွေးခြင်း</title>
<speech type="speaker">အမျိုးသားဏ်တော်ကိုယ်စားလှယ်များခင်ဗျား၊ ပြည်သူ့လွှတ်ကာ အတည်ပြုပြီးပေးပို့လာသော ပြည်သူ့လွှတ်တော်ရွေးကောက်ပွဲဥပဒေကို ပြင်ဆင်သည့် ဥပဒေ ကြမ်း နှင့် စပ်လျဉ်း၍ လွှတ်တော်ကိုယ်စားလှယ်တစ်ဦးက ဆွေးနွေးရန် အမည်စာရင်း တင်သွင်း ထားပါတယ်။ ရှမ်းပြည်နယ်၊ မဲဆန္ဒနယ်အမှတ်(၄)မှ ဦးစိုင်းသန့်ဇင် ဆွေးနွေးနိုင်ပါပြီ</speech>
<speech><mp id="148">ဦးစိုင်းသန့်ဇင်၊ ရှမ်းပြည်နယ် မဲဆန္ဒနယ်အမှတ်၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး ခင်ဗျား၊ ကျွန်တော်ကတော့ ရှမ်းပြည်နယ် မဲဆန္ဒနယ် အမှတ်(၄)မှ အမျိုးသားလွှတ်တော်ကိုယ်စားလှယ် ဦးစိုင်းသန့်ဇင် ဖြစ်ပါတယ်။ ဒီကနေ့ ကျွန်တော်ဆွေးနွေးမယ့် ကိစ္စရပ်ကတော့ ဒီပြည်သူ့လွှတ်တော်က အတည်ပြုပြီး ပေးပို့လာတဲ့ ပြည်သူ့လွှတ်တော် ရွေးကောက်ပွဲဥပဒေကို ပြင်ဆင်တဲ့ဥပဒေကြမ်းနဲ့ စပ်လျဉ်းပြီးတော့ ဆွေးနွေးမှာဖြစ်ပါတယ်။ ကျွန်တော် ဆွေးနွေးမယ့်အချက်ကတော့ ဒီပြည်သူ့လွှတ်တော်ရွေးကောက်ပွဲ ဥပဒေကို ပြင်ဆင်သည့် ဥပဒေပုဒ်မ ၂၊ ပုဒ်မခွဲ (က)မှာ ပါတဲ့အချက်ကို ဆွေးနွေးမှာဖြစ်ပါတယ်။ ဒီပြည်သူ့လွှတ်တော် ကနေပြီးတော့ အတည်ပြု တင်ပြလာတဲ့အချက်ကို ကြည့်တဲ့အခါမှာ ဒီမူလ ယခုလက်ရှိဥပဒေမှာ ပြဋ္ဌာန်းတဲ့အတိုင်းကိုပဲ ပြန်လည်ပြဋ္ဌာန်းဖို့ ပြထားတာတွေ့ရပါတယ်။ ဒီပြည်သူ့လွှတ်တော် ရွေးကောက်ပွဲဥပဒေကို ပြင်ဆင်တဲ့ဥပဒေမှာ ပြထားတဲ့စာသားမှာကျတော့ ဒီလက်ရှိဥပဒေမှာ ဒီမြို့နယ်ကော်မရှင်အဖွဲ့ခွဲရဲ့ လုပ်ပိုင်ခွင့်တစ်ခုဖြစ်တဲ့ ခိုင်လုံတဲ့ဆန္ဒမဲအရေအတွက်ဆိုတဲ့ ဝါကျ တစ်ခုကို နုတ်ပယ်ပြီးတော့ ပြန်ပြောင်းလဲပြီးတော့ တင်ပြထားတာ တွေ့ရပါတယ်။ ဒါကြောင့်မို့လို့ ဒီစာပိုဒ်နှစ်ခုရဲ့ ခြားနားချက်နှ စ်ခုကို ကျွန်တော်ဖတ်ပြချင်ပါတယ်။ ယခုလက်ရှိဥပဒေမှာ ပြဋ္ဌာန်းထားတာ မြို့နယ်ကော်မရှင်အဖွဲ့ခွဲသည် မဲဆန္ဒနယ်တစ်နယ်တွင် ရွေးကောက်တင်မြှောက် ခံမည့် လွှတ်တော်ကိုယ်စားလှယ်လောင်းတစ်ဦးထက်ပို၍ ရှိခဲ့လျှင် ယင်းလွှတ်တော်ကိုယ်စားလှယ် လောင်း အသီးသီးရရှိ သည့် ခိုင်လုံသော ဆန္ဒမဲအရေအတွက်ကို ကြေညာရမည်။ ခိုင်လုံသော ဆန္ဒမဲအများဆုံးရရှိသူကို ရွေးကောက်တင်မြှောက်ခံရသူအဖြစ် သတ်မှတ်ကြေညာနိုင်ရန် လည်းကောင်း၊ အများဆုံးရရှိသည့် ခိုင်လုံသောဆန္ဒမဲအရေအတွက် တူညီနေလျှင် ရွေးကောက်ပွဲ ထပ်မံကျင်းပနိုင်ရေးအတွက်လည်းကောင်း၊ တိုင်းဒေသကြီး သို့မဟုတ် ပြည်နယ်ကော်မရှင် အဖွဲ့ခွဲသို့ အမြန်တင်ပြရမည်။ မိတ္တူကို နေပြည်တော်ကော်မရှင်အဖွဲ့ခွဲ သက်ဆိုင်ရာကိုယ်ပိုင် အုပ်ချုပ်ခွင့်ရတိုင်း ကော်မရှင်အဖွဲ့ခွဲ ကိုယ်ပိုင်အုပ်ချုပ်ခွင့်ရဒေသ ကော်မရှင်အဖွဲ့ခွဲ သို့မဟုတ် ခရိုင်ကော်မရှင်အဖွဲ့ခွဲသို့ ပေးပို့ရမည်ကို ဖော်ပြထား ပါတယ်။ ယခုတင်ပြလာတဲ့ ပြင်ဆင်တဲ့ ဥပဒေမှာပါတဲ့ စာပိုဒ်ကတော့ မြို့နယ်ကော်မရှင်အဖွဲ့ခွဲသည် ခိုင်လုံသော ဆန္ဒမဲအများဆုံးရရှိသူကို ရွေးကောက်တင်မြှောက်ခံရသူအဖြစ် သတ်မှတ်ကြေညာနိုင်ရန်လည်းကောင်း၊ အများဆုံးရရှိသည့် ခိုင်လုံသော ဆန္ဒမဲအရေအတွက် တူညီနေလျှင် ရွေးကောက်ပွဲ ထပ်မံကျင်းပနိုင်ရေးအတွက် လည်းကောင်း၊ တိုင်းဒေသကြီး သို့မဟုတ် ပြည်နယ်ကော်မရှင်အဖွဲ့ခွဲသို့ အမြန် တင်ပြရမည်။ မိတ္တူကို နေပြည်တော်ကော်မရှင်အဖွဲ့ခွဲ သက်ဆိုင်ရာကိုယ်ပိုအုပ်ချုပ်ခွင့်ရတိုင်း ကော်မရှင်အဖွဲ့ခွဲ၊ ကိုယ်ပိုင်အုပ်ချုပ်ခွင့်ရဒေသကော်မရှင်အဖွဲ့ခွဲ သို့မဟုတ် ခရိုင်ကော်မရှင်အဖွဲ့ခွဲသို့ ပေးပို့ရမည်လို့ ဖော်ပြထားပါတယ်။ ဒီမှာ ဒီလို ပြင်ဆင်ရတဲ့ ကျိုးကြောင်း ဖော်ပြချက်မှာ ဘာပြထားသလဲဆိုလို့ရှိရင် ပုဒ်မ ၄၉(ခ)မှာ တိုင်းဒေသကြီး ပြည်နယ်ကော်မရှင်အဖွဲ့ခွဲက မြို့နယ်များမှပေးပို့လာသော စာရင်းများကို စုစည်း၍ မဲဆန္ဒနယ်အလိုက် ရွေးကောက်တင်မြှောက်ခံရသော ပုဂ္ဂိုလ်၏ အမည်ကို ကြေညာရခြင်းဖြစ်၍ လက်တွေ့လုပ်ဆောင်ရာတွင် ကော်မရှင်အဖွဲ့ခွဲအဆင့်ဆင့်၏ လုပ်ပိုင်ခွင့်များ ရောထွေးမသွားစေရန် ပုဒ်မ ၄၉(က)တွင် ပထမဝါကျအား ပယ်ဖျက်၍ ပြင်ဆင်ရေးသားရခြင်း ဖြစ်ပါကြောင်းဖော်ပြထားပါတယ်။ ဒါကြောင့်မို့လို့ ဒီမှာပြန်ကြည့်လိုက်တဲ့ အခါမှာ ဒီပြည်သူ့လွှတ်တော် က အတည်ပြုပြဋ္ဌာန်းလာတဲ့စာသားက ယခုလက်ရှိ မူရင်းအတိုင်း ဖြစ်ပြီးတော့ လွှတ်တော် ကိုယ်စားလှယ်လောင်း အသီးသီးရရှိတဲ့ ခိုင်လုံတဲ့ဆန္ဒမဲအရေအတွက် ကြေညာခွင့်ကို မြို့နယ်ကော်မရှင်အဖွဲ့ခွဲက ပြုလုပ်နိုင်ဖို့ ပြန်လည်ပြဋ္ဌ ာန်းထားပါတယ်။ ဒီမှာ ကျွန်တော်တို့ နားလည်ထား တာဆိုလို့ရှိရင် ဒီမှာ ဥပဒေအရဆိုလို့ရှိရင် ကြေညာပိုင်ခွင့်ရှိတဲ့ တိုင်းဒေသကြီး သို့မဟုတ် ပြည်နယ်ကော်မရှင်အဖွဲ့ခွဲက ကြေညာပိုင်ခွင့်ရှိပါတာက သူက ရွေးကောက် တင်မြှောက်ခံရတဲ့ ပုဂ္ဂိုလ်ရဲ့ အမည်ကို ကြေညာတာဖြစ်ပါတယ်။ လက်ရှိဥပဒေမှာ ပြဋ္ဌာန်းထားတဲ့ ဒီမြို့နယ်ကော်မရှင် အဖွဲ့ခွဲက ကြေညာပိုင်ခွင့်ကတော့ ခိုင်လုံတဲ့ မဲဆန္ဒ အရေအတွက်ကိုပဲ ကြေညာတာဖြစ်ပါတယ်။ ကြေညာတဲ့ ကြေညာပုံနှစ်ခုကတော့ မတူပါဘူး။ ဒီနှစ်ခု ရောထွေးသွား စေမှု မရှိရန်အတွက် ပထမဝါကျကို နု တ်ပယ်ပြင်ဆင်ထားတာကို တွေ့ရပါတယ်။ ဒါကြောင့်မို့လို့ ကျွန်တော်တို့ ဒီ ပြည်သူ့လွှတ်တော်က အတည်ပြု လာတဲ့ မူရင်း အတိုင်းပဲ ပြန်လည်ပြဋ္ဌာန်း သင့်ပါတယ်ဆိုတဲ့ ကိစ္စကို ကျွန်တော် စဉ်းစားကြည် တဲ့အခါကျတော့ တကယ်လို့သာ ဒီလုပ်ပိုင်ခွင့်ကို နု တ်ပယ်လိုက် မယ်ဆိုလို့ရှိရင် ဒီမြို့နယ်ကော်မရှင်အဖွဲ့ခွဲက လက်ရှိ လက်တွေ့ လုပ်ကိုင်တဲ့နေရာမှာ အင်မတန် အခြေခံကျပြီးတော့ ကျွန်တော်တို့ ရွေးကောက်ပွဲကို ရွေးကောက်တဲ့ပုံစံကို ကြည့်မယ်ဆိုလို့ရှိရင် အများအားဖြင့် မြို့နယ်အပေါ်မှာ အခြေခံထားတာကို တွေ့ရပါတယ်။ ကျွန်တော်တို့ တိုင်းဒေသကြီး သို့မဟုတ် ပြည်နယ်လွှတ်တော် ကိုယ်စားလှယ်လောင်းဆိုလို့ရှိရင် တစ်မြို့နယ်ကို နှစ်ဦးကျစီလည်းကောင်း၊ ပြည်သူ့လွှတ်တော် ဆိုလို့ရှိရင် တစ်မြို့နယ်ကို တစ်ဦးကျစီလည်းကောင်း၊ ဒီလို လွှတ်တော် ကိုယ်စားလှယ်လောင်းကို တင်မြှောက်ရပါတယ်။ ဒါ အမျိုးသားလွှတ်တော် ကိုယ်စားလှယ်လောင်းကတော့ နယ်မြေ/တိုင်း ဒေသကြီး/ ပြည်နယ် အကျယ်အဝန်းပေါ်မှာ မူတည်ပြီးတော့ ကွာခြားမှုတော့ ရှိပါတယ်။ ဒါကြောင့် မို့လို့ အများအားဖြင့် ကြည့်လိုက်မယ်ဆိုလို့ရှိရင် ဒီမြို့နယ်ကော်မရှင်အဖွဲ့ခွဲရဲ့ လုပ်ပိုင်ခွင့် အခြေခံပိုကျပြီးတော့ တကယ်လို့သာ မူလအတိုင်းပဲ ပြန်လည်ပြဋ္ဌာန်းမယ်ဆိုလို့ရှိရင် ကျွန်တော်တို့ နိုင်ငံမှာလုပ်ဆောင်နေတဲ့ ရွေးကောက်ပွဲရဲ့ ထင်သာမြင်သာရှိမှု၊ ပွင့်လင်းမြင်သာမှုကို ထင်ဟပ် ပြနေတာဖြစ်တဲ့အပြင် ကျွန်တော်တို့ လက်ရှိလျှောက်လှမ်းနေတဲ့ ဒီမိုကရေစီစနစ်ရဲ့ အသက် တစ်ခုဖြစ်တဲ့ ထင်သာမြင်သာမှုကိုဖော်ပြနေတဲ့အတွက် ဒီလက်ရှိမူလအတိုင်းပဲ ပြန်လည် ပြဋ္ဌာန်း သင့်ပါကြောင်း ကျွန်တော် ဆွေးနွေးလိုပါတယ်။ နောက်တစ်ခုက ဒီကျိုးကြောင်း ဖော်ပြချက်မှာ ရှိတဲ့ ဒီမြို့နယ်ရဲ့ လုပ်ပိုင်ခွင့် ပြည်နယ် သို့မဟုတ် တိုင်းဒေသကြီးရဲ့ လုပ်ပိုင်ခွင့်နှစ်ခု၊ ကြေညာပုံ ကြေညာနည်းနှစ်ခုကလည်း မတူညီတဲ့အပြင် ပိုမိုတိကျအောင် နည်းဥပဒေများနဲ့သော်လည်းကောင်းညွှန်ကြားချက်များနှင့်သော်လည်းကောင်း ညွှန်ကြားပြီးတော့ တိတိကျကျလုပ်မယ် ဆိုလို့ရှိရင် ဒီကြေညာပုံနှစ်ခုဟာလည်း ကွဲပြားမှာဖြစ်ပါတယ်။ အဲဒါကြောင့်မို့လို့ ကျွန်တော်တို့နိုင်ငံရဲ့ လက်ရှိလျှောက်လှမ်းနေတဲ့စနစ်ကို ပိုမိုထင်သာ မြင်သာရှိပြီးတော့ ပိုမိုကောင်း မွန်တယ်လို့ ယူဆရတဲ့ ဒီပြည်သူ့လွှတ်တော်ရဲ့ အတည်ပြုချက်အတိုင်း မူလလက်ရှိ ဥပဒေပါ ပြဋ္ဌာန်းချက်စာသားများက ပိုမိုကောင်းမွန်ပါကြောင်းတင်ပြဆွေးနွေးအပ်ပါတယ်င်ဗျား။ ကျေးဇူးတင်ပါတယ်။(ဩဘာသံများ)</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က အတည်ပြုပြီးပေးပို့လာသောပြည်သူ့ လွှတ်တော်ရွေးကောက်ပွဲ ဥပဒေကို ပြင်ဆင်သည့် ဥပဒေကြမ်းအား တစ်ပိုဒ်ချင်းစီအလိုက်အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ရှမ်းပြည်နယ် မဲဆန္ဒနယ် အမှတ်(၄)မှ ဦးစိုင်းသန့်ဇင် က ပုဒ်မ ၄၉(က)ကို မူလဥပဒေစာသားများ အတိုင်းထားရှိ သင့်ကြောင်း တင်သွင်းခဲ့တဲ့အဆိုဟာ ပြည်သူ့လွှတ်တော်က အတည်ပြုချက်နဲ့ အမျိုးသား လွှတ်တော်ဥပဒေကြမ်းကော်မတီရဲ့ စိစစ်တင်ပြတဲ့ အစီရင်ခံစာမှာ ဖော်ပြထားချက်များနဲ့ ကိုက်ညီမှုရှိကြောင်းတွေ့ရှိရပါတယ်။ ဦးစိုင်းသန့်ဇင် ဆွေးနွေးတဲ့အဆိုကို လက်ခံရန် သင့်/မသင့် လွှတ်တော်ရဲ့ သဘောထားရယူပါမယ် အဆိုကို လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကို သဘောမတူတဲ့ လွှတ်တော်ကိုယ်စားလှယ်များ ရှိပါသလား။ အဆိုကို သဘောမတူတဲ့သူ မရှိတဲ့အတွက် အဆိုသည် ဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခု ဥပဒေကြမ်းနဲ့ ပတ်သက်ပြီး တော့ အသေးစိတ် တင်ပြဆွေးနွေးပြီး သွားပြီဖြစ်တဲ့အတွက် အပိုဒ် တစ်ခုချင်းဆီ ဆောင်ရွက်ရန် မလိုအပ်ပါ။ ယခု အဆိုမှာ ဤဥပဒေကြမ်း အပိုဒ်(၁)နှင့်(၂)တို့သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူလျှင် တူတယ်လို့ပြောပါ။ ဒီအဆိုကို သဘောမတူလျှင် မတူဘူးလို့ပြောပါ။ လွှတ်တော်ကသဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကို သဘောမတူတဲ့ လွှတ်တော်ကိုယ်စားလှယ်များရှိပါသလား။</speech>
<p>သဘောမတူသူ မရှိပါ။</p>
<speech type="speaker">သဘောမတူတဲ့ သူမရှိတဲ့အတွက် အဆိုအတည်ဖြစ်သည်။ အဆိုအတည်ဖြစ်တဲ့အတွက် အပိုဒ်(၁)နှင့်(၂)တို့သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ယခုလွှတ်တော်အစည်းအဝေး ခေတ္တရပ်နားပါမယ်။၁၂၃၀ အချိန်မှာ ပြန်လည်ကျင်းပမှာ ဖြစ်ပါတယ်</speech>
<speech type="mc">အမျိုးသားလွှတ်ဉ်က္ကဌကြီး ပြန်လည်ထွက်ခွာပါမြင်ဗျား။</speech>
<speech type="mc">အမျိုးသားလွှတ်တော်ကိုယ်စားလှယ်များ အားလုံးပြန်လည် ထွက်ခွာနိုင်ပါပြီခင်ဗျား</speech>
<p>ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးကို ၁၁၂ရ နာရီ အချိန်တွင် ခေတ္တရပ်နားပြီး ၁၂:၃၀ နာရီအချိန်တွင် ပြန်လည်ကျင်းပပါသည်။</p>
</bill>
</section>
<section value="Motion">	
<motion>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ဦးစောအုန်းမွန်ပြည်နယ်မဲဆန္ဒနယ်အမှတ်၉)၏ ဆင်းရဲနွမ်းပါးမှုလျော့ချနိုင်ရေးအတွက်ဖြစ်သော အသေးစားချေးငွေလုပ်ငန်းကို ကြီးမားစွာ ထိခိုက်နိုင်သည့် လောင်းကစားခြင်းများ ကင်းစင် ပပျောက်သွားစေရန်လူထုလှုပ်ရှားမှုအပါအင်နည်းမျိုးစုံဖြင့်ဆောင်ရွက်ပေးပါရန် ပြည်ထောင်စု အစိုးရအား တိုက်တွန်းကြောင်းအဆိုကို လွှတ်တော်ကိုယ်စားလှယ်များက ဆွေးနွေးခြင်း၊ ပြည်ထောင်စုအဆင့်အဖွဲ့အစည်ပင်က ပြန်လည်ဖြေရှင်းဆွေးနွေးခြင်းနှင့်အမျိုးသားလွှတ်တော်၏အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ မွန်ပြည်နယ် မဲဆန္ဒနယ်အမှတ်(၉)မှ ဦးစောအုန်း တင်သွင်းထားတဲ့ ဆင်း ရဲနွမ်းပါးမှု လျှော့ချနိုင်ရေး အတွက် ဖြစ်သော အသေးစားချေးငွေလုပ်ငန်းကို ကြီးမားစွာ ထိခိုက်နိုင်သည့် လောင်းကစားခြင်းများ ကင်းစင်ပပျောက်သွားစေရန် လူထုလှုပ်ရှားမှု အပါအ ဝင် နည်းမျိုးစုံဖြင့် ဆောင်ရွက်ပေးပါရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးဖို့ လွှတ်တော်ကိုယ်စား လှယ် (၄)ဦးက အမည်စာရင်း တင်သွင်းထားပါတယ်။ ပထမဦးစွာ မွန်ပြည်နယ် မဲဆန္ဒနယ်အမှတ်၁၁)မှ ဦးညီညီထွန်း ဆွေးနွေးနိုင်ပါပြီ</speech>
<speech><mp id="119">ဦးညီညီထွန်း၊ မွန်ပြည်နယ်မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များခင်ဗျား။ ကျွန်တော် ကတော့ မွန်ပြည်နယ်မဲဆန္ဒနယ် အမှတ်(၁၁)မှ အမျိုးသားလွှတ်တော် ကိုယ်စားလှယ် ဦးညီညီထွန်း ဖြစ်ပါတယ်။ မွန်ပြည်နယ် မဲဆန္ဒနယ်အမှတ် (၉)မှ အမျိုးသားလွှတ်တော် ကိုယ်စားလှယ် ဦးစောအုန်း တင်သွင်းသော အဆိုပါ ဆင်းရဲနွမ်းပါးမှု လျှော့ချနိုင်ရေးအတွက်ဖြစ်သော အသေးစားချေးငွေလုပ်ငန်းကို ကြီးမားစွာ ထိခိုက်စေ နိုင်သည့် လောင်းကစားခြင်းများ ကင်းစင်ပပျောက်သွားစေရန် လူထုလှုပ်ရှားမှု အပါအဝင် နည်းမျိုးစုံဖြင့်ဆောင်ရွက်ပေးပါရန် ပြည်ထောင်စု အစိုးရအား တိုက်တွန်းကြောင်းအဆိုကို ကျွန်တော်ထောက်ခံဆွေးနွေးမှာ ဖြစ်ပါတယ်။ လောင်းကစား ခြင်း အမျိုးမျိုး ရှိပါတယ်။ ချဲထီလောင်းကစားခြင်း၊ ဘောလုံးပွဲလောင်းကစားခြင်း၊ Our day ဟုခေါ်သော ပွဲလမ်းသဘင်များကို အမှီပြုပြီးတော့ ရက်ရှည်လောင်း ကစားခြင်း မျိုးများဟာ ပြည်သူလူထုကို ဆင်းရဲစေပါတယ်။ ဒုက္ခရောက်စေပါတယ်။ ဘောလုံးပွဲလောင်းကစားခြင်းအချိန် အကန့်အသတ်နဲ့ ငွေကြေးအကန့်အသတ် ရှိပါတယ်။ ဥပမာ ငွေကြေးအားဖြင့် ဆိုရင် ထောင်၊ သောင်း၊ သိန်းချီပြီးကစားရပါတယ်။ အချိန်ဆိုရင်လည်းဘောလုံးပွဲစဉ်ရှိမှလောင်းကစရတဲ့အတွက် ကျွန်တော်တို့ လူချမ်းသာနဲ့ လူလတ်တန်းစားများကို ထိခိုက်မှု မရှိပေမယ့် အခြေခံ လူတန်းစား များကိုတော့ ထိခိုက်မှု၊ ချဲထီလောက် မကြီးပါဘူး။ ချဲထီဆို တဲ့ ဒီနှစ်လုံး၊ သုံးလုံး လောင်းကစား ခြင်းဟာ ငွေကြေးအရ ကန့်သတ်မှု မရှိပါဘူး။ ၅၀ ကျပ်ဖိုး၊ ၁၀၀ ကျပ်ဖိုး၊ ၁၀၀၀ ကျပ်ဖိုး ကြိုက်သလို ကစားခွင့် ရှိပြီး၊ သိ န်း၊ သန်းချီပြီးလည်း ကစားခွင့် ရှိပါတယ်။ ရပ်ကွက်တိုင်း၊ ကျေးရွာတိုင်း၊ လမ်းတိုင်း၊ လမ်းကြိုလမ်းကြား၊ အိမ်ကြိုအိမ်ကြားမကျန် လက်ခွဲဒိုင် အသေးလေးတွေ ရှိတာကြောင့် အချိန်မရွေး လောင်းကစားခွင့် ရှိပါတယ်။ ဖြတ်လမ်းနည်းနဲ့ ချမ်းသာချင်တဲ့စိတ်၊ ၁၀၀ ကျပ်ဖိုး ထိုးရင် ဘယ်လောက်ရမယ်၅၀၀ ကျပ်ဖိုး ထိုးရင် ဘယ်လောက်ရမယ်၊ဝဝဝဝ ကျပ်ဖိုး ထိုးရင် ဘယ်လောက်ရမှာပဲဆိုတဲ့ စိတ်ကူးယဉ်တဲ့ စိတ်၊ တစ်ခါ ချဲဂဏန်းပြော၊ ချဲဂဏန်း တွက်နေရမှ လူရာ ဝင်တဲ့ စိတ်တွေဟာလည်း လောင်းကစားခြင်းကို လှုံ့ဆော်တွန်းအားပေး နေတဲ့အချက်များ ဖြစ်ပါတယ်။ ယခုအခါမှာ ဆင်းရဲနွမ်းပါးမှု လျှော့ချစေရေးအတွက် နိုင်ငံတော်က နေပြီး အသေးစားချေးငွေပ်ငန်းကို ဆောင်ရွက်တဲ့အခါမှာ ဒီငွေကြေးဟာ လုပ်ငန်းလုပ်ဆောင်ဖို့ အရင်းအနှီးများစွာ ဖြစ်ပါတယ်။ ချဲထိုးဖို့ မဟုတ်ပါဘူး။ ဒီငွေကြေးကို ခုန ကျွန်တော်ပြောတဲ့ စိတ်ကူးယဉ်တဲ့ စိတ်တွေနဲ့ ချဲထိုး လိုက်မယ်ဆိုရင် ဖြစ် လာမယ့် အကျိုးဆက်က မတွေးဝံ့စရာပါ။ နိုင်ငံတော်ရဲ့ စေတနာဟာလည်း ဝေဒနာဖြစ်ရပါလိမ့်မယ်။ ဒါကြောင့် လောင်းကစား ကင်းစင်ပပျောက်ဖို့ လုပ်ဆောင်တဲ့ အခါမှာ ဒီ ချဲထီအပါအဝင် တခြားလောင်းကစားများ အားလုံးကို ကင်းစင်အောင် လုပ်ဆောင်ဖို့ လိုအပ်လာပါတယ်။ ဒီလိုလုပ်တဲ့အခါမှာလည်း ကျယ်ကျယ်ပြန့်ပြန့်လေး လုပ်ဆောင်ဖို့လိုပါတယ်။ ဘာကြောင့်လဲဆို တော့ တစ်ဖက်မှာ ချဲထီကို အခြေခံလူတန်စားများက လုပ်ဆောင်နေတာဖြစ်အတွက် လူထုနေရာမှာ အထင်မလွဲမှား အောင်လည်း လုပ်ဖို့လိုပါတယ်။ ဒါ့ကြောင့် ချဲထီတစ်ခုတည်း လုပ်ဆောင်သည်လည်း မဖြစ်ရလေအောင် တခြားတခြားသော လောင်းကစားများကို ကင်းစင်အောင် ပထမဦးစွာ လုပ်ဆောင်ပြီးတော့မှ ချဲထီကိစ္စကို ကိုင်တွယ်မယ်ဆိုရင် ပိုပြီးတော့ အဆင်ပြေမယ်လို့ ကျွန်တော် ထင်ပါတယ်ခင်ဗျား။ အခြားလောင်းကစားခြင်းဆိုတဲ့နေရာမှာ ဥပမာအားဖြင့် ရန်ကုန်မြို့နှင့် နေပြည်တော်မြို့များမှာ ကလေးကစားကွင်းနဲ့ ကုန်တိုက်တွေမှာ တရားဝင်သလိုလုပ်နေတဲ့ လောင်းကစားများကို ဆိုလိုပါတယ်။ ဂိမ်းလို့လည်းခေါ်ပါတယ်။ ဒီ မှန်လုံခန်းမကျယ်ကြီးထဲမှာ မီးရောင်စုံတွေ တဖျတ်ဖျတ်နဲ့ အသံတွေဆူညံပြီးတော့ အီလက်ထရောနစ် လျှပ်စစ်စက်ပစ္စည်း အများကြီးနဲ့ ကျွန်တော်တို့ ကစားနေကြတာကို တွေ့ရပါလိမ့်မယ်။ ဒီအခန်းမှာတော့ ဘာရေး ထားလဲဆိုတော့ လောင်းကစားခြင်း ခွင့်မပြု။ ဒါလောင်းကစားခြင်း မဟုတ်ပါ။ ငွေကြေးဖြင့်လောင်းကစားခြင်း ခွင့်မပြုလို့ ရေး ထားပေမယ့်လည်း အထဲမှာ ကောင်တာမှာ တရားဝင် ငွေစက္ကူကို Coin လို့ခေါ်တဲ့ ဒင်္ဂါးပြားတွေနဲ့ ကျွန်တော်တို့ လဲပေးနေတာကို တွေ့ရပါတယ်။ ကျောင်းသားအရွယ် ကလေးတွေကလည်း ဒီ Coin လို့ခေါ်တဲ့ ဒင်္ဂါးပြားလေးကို စက်ထဲကို ထည့်ပြီးတဲ့အခါမှာ မှန်ပုံးထဲက အရုပ်လှလှ လေးတွေကို ဒီညှပ်နဲ့ မိမိရဲ့ ကျွမ်းကျင်မှု လေးနဲ့ ထုတ်ယူဖို့ကြိုးစားရတာကိုလည်း ကျွန်တော်တို့ တွေ့ရပါလိမ့်မယ်။ လူကြီးလူငယ်များ ဟာလည်း ဒီ Coin ကို ကိုင်ပြီးတော့မှ နံပါတ် (၃၆)ခုပါတဲ့ ဒီအကွက်တွေထဲမှာ ဂေါ်လီလိမ့်ပြီးတော့ စက်နဲ့လိမ့်ပေးတဲ့ ဂေါ်လီကို အကြီးအကျယ်လောင်းကစား နေတာကိုလည်း တွေ့ရပါတယ်။ နောက်တစ်ခါ စက်နဲ့ဖဲရိုက်နေတာလည်း အများကြီးတွေ့ ရပါတယ်။ အဲဒီတော့ ဒါဆိုရင် ဒါလောင်းကစားလား။ ဒါကျွန်တော်တို့ တွေးဆရပါလိမ့်မယ်။ အဲဒီတော့ ကျွန် တော်တို့ရဲ့ ဝမ်းစာ ဖြစ်တဲ့ တည်ဆဲဥပဒေများကို ကျွန်တော်တို့လေ့လာ ကြည့်ဖို့လိုပါတယ်။ ဒီတည်ဆဲဥပဒေနဲ့ ပတ်သက်ပြီးတော့ ကျွန်တော်တို့ကို ဥက္ကဋ္ဌကြီးကနေပြီးတော့ ဖြန့်ဝေထားတဲ့ အဖွဲ့အစည်းများနဲ့ ဝန်ကြီးဌာနများကနေပြီးတော့ စီမံခန့်ခွဲ တည်ဆဲ ဥပဒေ၊ စည်းမျဉ်းစာအုပ် တစ်ခါ ဟိုတလောက ဖြန့်ထား သေးတာရှိပါတယ်။ တစ်ခါ ဦးဆန်းလွင် ရေးသားပြုစုတဲ့ မြန်မာနိုင်ငံဥပဒေပေါင်းချုပ် အထွေထွေအညွှန်းဆိုတာလည်း ကျွန်တော်တို့ လေ့လာရပါတယ်။ နောက်ဥပဒေကြမ်းကော်မတီ ကတစ်ဆင့် ပေးလိုက်တဲ့ CD (၂)ချပ်ပါ။ ဒီ CD (၂)ချပ်ကလည်း ဒီအထဲမှာ တည်ဆဲဥပဒေ ပါပါတယ်။ ဒီတည်ဆဲ ဥပဒေကို ဥပဒေကြမ်းအဆင့် ရတဲ့အခါမှာ ဒီဥပဒေများကို ကျွန်တော်တို့ သေချာခွဲခြမ်းစိတ်ဖြာပြီးတော့ ခုနှစ်အလိုက် ခွဲထုတ်တဲ့ အခါမှာ တော်တော်လေးကို ဝမ်းသာမိ ကြပါတယ်။ ဒီအတွက် ဥက္ကဋ္ဌကြီးကို အထူးကျေးဇူးတင် ရှိပါကြောင်း ပြောကြားလိုပါတယ်။တကယ်လို့များ ကြုံကြိုက်တဲ့အခါမှာ ဥက္ကဋ္ဌကြီးအနေနဲ့ လွှတ်တော် ကိုယ်စားလှယ်များ အားလုံး ကို ဒီတည်ဆဲဥပဒေပါတဲ့ CD များကို ဖြန့်ပေးမယ်ဆိုရင် ကျွန်တော်တို့အတွက်ပိုပြီး တော့ အားလုံးအဆင်ပြေပါလိမ့်မယ်ခင်ဗျား။ ဒါကြုံလို့ ကျွန်တော် တင်ပြတာပါ။ အဲဒီတော့ ခုနလောင်းကစားဥပဒေကို လေ့လာတဲ့အခါမှာ ၁၉၈၆ ခုနှစ်မှာ ဒီလောင်းကစားဥပဒေအမှတ် ၆ နဲ့ ထုတ်ပြန်ခဲ့ပါတယ်။ ပြင်ဆင်မှုဥပဒေကို ၁၉၉၀ ခုနှစ်မှာ ဥပဒေအမှတ် ၁၄ နဲ့ ထုတ်ပြန်ခဲ့တာကို ကျွန်တော် တွေ့ရပါတယ်။ ဒီဥပဒေမှာ အခန်း(၆)ခန်း ပါပြီးတော့မှ ပုဒ်မပေါင်း (၂၃) ခုပါ ပါတယ်။ ပုဒ်မ ၂ လောင်းကစားကိရိယာ ဆိုတဲ့ စကားရပ်နဲ့ လောင်းကစား ပုဒ်မခွဲ(က)မှာ ဒီလောင်းကစား စကား ရပ်ရယ်၊ ပုဒ်မခွဲ ၂ ရဲ့ ပုဒ်မခွဲ (ဃ)မှာ လောင်းကစားကိရိယာဆိုတဲ့ စကားရပ်ကို အသေးစိတ်ရှင်းထားပါတယ်။ ဒါဥပဒေရဲ့ စကားလုံးများဖြစ်တဲ့အတွက် ဥက္ကဋ္ဌကြီးမှ ဖတ်ကြားခွင့်ပြုပါရန် တောင်း ခံအပ်ပါတယ်။ ပုဒ်မ -၂၊ ပုဒ်မခွဲ (က)တွင် လောင်း ကစားခြင်း ဆိုသည်မှာ ကံစမ်းကစားခြင်း၊ ကျွမ်းကျင်မှုကစားခြင်း တစ်ခုခုတွင် ပါဝင်ပြီး ငွေကြေးအတွက် လည်းကောင်း၊ ငွေကြေးတန်ဖိုးရှိသော သို့မဟုတ် ငွေကြေးတန်ဖိုးအဖြစ် လွှဲပြောင်းသတ်မှတ်ရန် သဘောတူပြီးဖြစ်သော ပစ္စည်းတစ်စုံတစ်ရာ အတွက်လည်းကောင်း၊ အကောက်ယူသည်ဖြစ်စေ၊ မယူသည်ဖြစ်စေ လောင်းကစားခြင်းကို ဆိုလိုပါတယ်။ ဒီမှာ ကျွန်တော် အထူးပြောလိုတာက ငွေကြေးတန်ဖိုးအဖြစ် လွဲပြောင်းသတ်မှတ်ရန် သဘောတူပြီး ဖြစ်သော ပစ္စည်းတစ်စုံတစ်ရာ အတွက်လည်းကောင်းကို ကျွန်တော် အထူးပြု ပြောလိုပါတယ်။ တစ်ခါ ပုဒ်မ ၂၊ ပုဒ်မခွဲ (ဃ)မှာ လောင်းကစား ကိရိယာဆိုသည်မှာ လောင်းကစားခြင်း ပြုလုပ်ရာ၌ အသုံးပြုသော ဖဲ၊ အံစာ၊ မာကျောက်၊ တိုကင်၊ ဒင်္ဂါး၊ ဆယ်ပြား၊ ကစားခုံ၊ ကစားကွက်၊ ဇယား ကားချပ်၊ သေတ္တာပုံစံ၊ လက်မှတ်စာရင်း လောင်းကစားခြင်းအတွက် ကြံစည်ပြုလုပ်ထားသော သို့မဟုတ် အသုံးပြု နိုင်သော အခြားအရာများ လောင်းကစားခြင်း၌ အသုံးပြုသော တိရစ္ဆာန်နဲ့ ယာဉ်ကိုဆိုလိုသည် ဆိုပါတယ်။ ဒါဆိုရင် ကလေးကစားကွင်းများနှင့် ကုန်တိုက်များမှာ Coin လို့ခေါ်တဲ့ ဒင်္ဂါးကို တရားဝင်ငွေစက္ကူ နဲ့ လဲလှယ်အသုံးပြုပြီးတော့ စက်ခလုပ်ကစားနေခြင်းသည်တည်ဆဲဥပဒေများ ဖြစ်သော လောင်းကစားဥပဒေနဲ့ ငြိစွန်းနေသည် သို့မဟုတ် ငြိစွ န်းမနေသည်ကို လွှတ်တော် ကိုယ်စားလှယ်ကြီးများဟာ ဉာဏ်ပညာကြီးမားပြီးတော့ လွှတ်တော် အတွေ့အကြုံ ရင့်ကျက်တဲ့ သူများဖြစ်တဲ့အတွက် တွေးဆပြီးဖြစ်ပါတယ်။ ဒါကြောင့် တည်ဆေ့ပဒေအရ တားမြစ်ထားသော လောင်းကစားခြင်းများကို တရားဝင်လုပ်ငန်းသဖွယ် ခွင့်ပြုထားခြင်းဟာ လူငယ်လူရွယ် များရဲ့ အကျင့်စာရိတ္တကိုပျက်ပြားစေပါတယ်။ ဒါတွေကို ပိတ်ပင်ခြင်းမပြုဘဲနဲ့ ချဲထီကိစ္စကို ကိုင်တွယ်မယ် ဆိုရင် အခြေခံလူတန်းစားများရဲ့ အထင်အမြင်လွဲမှားမှုကို ကျွန်တော်တို့ ရရှိစေနိုင်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ လောင်းကစားခြင်းနှင့် ပတ်သက်ပြီးတော့ တည်ဆဲဥပဒေ အတိအကျရှိပါတယ်။ တားမြစ်ချက်များကို ဖောက်ဖျက်ပါက၊ ကျူးလွန်ပါက ထိရောက်သော ပြစ်ဒဏ်များလည်း ရှိပါတယ်။ လောင်းကစားဥပဒေ အခန်း (၂)မှာ အများပြည်သူများနဲ့ဆိုင်သော နေရာများတွင် လောင်းကစားခြင်းဖြစ်ပြီး ဒါကို ပြည်သူ့ရဲတပ်ဖွဲ့ဝင် တစ်ဦး သို့မဟုတ် ကျေးရွာ ပြည်သူ့ကောင်စီ အလုပ်အမှုဆောင် ဒါ ယခင်ကပါ၊ ယခုကျေးရွာ အုပ်ချုပ်ရေးမှူးကနေပြီးတော့ ဝရမ်း မပါဘဲနဲ့ ဖမ်းဆီးခွင့်ရှိပါတယ်။ ဒါဟာ လွယ်လွယ်ကလေးနဲ့ ဖမ်းဆီးလို့ရတယ် ဆိုတဲ့သဘောပါ။ အခန်း (၃)မှာ လောင်းကစားအိမ်ကို ဝင်ရောက်ရှာဖွေ ဖမ်းဆီးခြင်း ဖြစ်ပြီးတော့ အနိမ့်ဆုံး ရပ်ကွက် သို့မဟုတ် ကျေးရွာအုပ်ချုပ်ရေးမှူးက ဝရမ်းထုတ် ပေးပြီးတော့ ဒုတိယရဲအုပ် အဆင့်ထက် မနိမ့်တဲ့ ရဲအရာရှိတစ်ဦးက ဝင်ရောက်ပြီးတော့ ဖမ်းဆီး ခွင့်ရှိပါတယ်။ အခန်း(၄)မှာ တားမြစ်ချက်နဲ့ အခန်း(၅)မှာ ဒီတားမြစ်ချက်များကို ကျူးလွန်ပါက ချမှတ်တဲ့ ပြစ်ဒဏ်များ ဖြစ်ပါတယ်။ ပြစ်ဒဏ်များ ချမှတ်တဲ့အခါမှာလည်း ထောင်ဒဏ်သွင်းထားတဲ့အတွက် ထိရောက်တဲ့ ပြစ်ဒဏ်များ ရှိတယ်ဆိုတာ ကျွန်တော်တို့ ငြင်းလို့မရပါဘူး။ ဥပမာ ပုဒ်မ ၁၁ မှာ မည်သူမျှ လောင်းကစားရန် ငွေချေးခြင်း သို့မဟုတ် ထောက်ပံ့ခြင်းမပြုရ ၊ ကျူးလွန်ပါက အနည်းဆုံးထောင်ဒဏ် (၁)နှစ်မှ အများဆုံး ထောင်ဒဏ် (၃)နှစ်ထိ ဖြစ်ပြီးတော့ ဒဏ်ငွေ ၁၀၀၀ ကျပ် မှ ဒဏ်ငွေ ၅၀၀၀ ကျပ် အထိသာ တွဲပြီးတော့ အပြစ်ပေးနိုင်သလို ဒုတိယ အကြိမ် ကျူးလွန်ပါက အနည်းဆုံးထောင်ဒဏ်(၃)နှစ်မှ အများဆုံး ထောင်ဒဏ် (၅)နှစ်အထိ ဒဏ်ငွေ ၅၀၀၀ ကျပ်မှ ဒဏ်ငွေ ၁၀၀၀ကျပ် အထိအောင် ချမှတ်နိုင်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ အလွယ်တကူလည်း ဖမ်းဆီးခွင့်ရှိပါတယ်။ ဖမ်းဆီးလို့ရပါတယ်။ တိကျသော တည်ဆဲ ဥပဒေများနဲ့ ပြင်းထန်သော ပြစ်ဒဏ်များလည်း ရှိ ပါလျက်နဲ့ ဘာကြောင့်လောင်းကစား ကင်းစင် ပပျောက်မှု မရှိရပါသလဲ။ အဖြေကရှင်းပါတယ်။ တာဝန်ရှိသူများက အရေးယူဖမ်းဆီးမှု အားနည်းလို့ ဖြစ်ပါတယ်။ လောင်းကစားနဲ့ ပတ်သက်ပြီးတော့ တင်ပြရရင် ဆက်နွယ်သူ (၅) ဦး ရှိပါတယ်။ နံပါတ်(၁) ဒိုင်လုပ်သောပုဂ္ဂိုလ် ဒါဒိုင်ချုပ်ပါ။ ဒုတိယ ထိုးသားများပါ။ တတိယ သတင်းပေးရန် တာဝန်ရှိတဲ့ ပြည်သူများ ဖြစ်ပါတယ်။ နံပါတ် (၄) အချက်မှာ ဖမ်းဆီးရန်တာဝန်ရှိတဲ့ အုပ်ချုပ်ရေး အဖွဲ့အစည်း အဆင့်ဆင့်နဲ့ ပြည်သူ့ရဲတပ်ဖွဲ့ ဖြစ်ပါတယ်။ နံပါတ် (၅)မှာ တရားစီရင်ရေးအဖွဲ့ ဖြစ်ပါတယ်။ ဒါ့ကြောင့် လောင်းကစားပပျောက်ဖို့ နည်းလမ်း (၄)ခုကို ကျွန်တော်အကြံပြု လိုပါတယ်။ ပထမနည်းလမ်းကတော့ နံပါတ် (၁) ပြည်သူများအနေနဲ့ လောင်းကစားခြင်းကိစ္စကို သတင်းပေးချင်လာအောင်၊ ဖမ်းဆီးရန် တာဝန်ရှိသူများကလည်း ဖမ်းဆီးချင်စိတ် ဖြစ်ပေါ် လာအောင် လောင်းကစားဥပဒေရဲ့ ပုဒ်မ ၂၀ ကို ပြင်ဆင်ရပါမယ်။ ပုဒ်မ ၂၀ မှာ သတင်းပေး သူအား အနည်းဆုံးဆုကြေးငွေ ၅၀၀ ကျပ်ပေးရန်ပါ သတ်မှတ်ထား တဲ့အခါမှာ ဒီ ၅၀၀ ကျပ်ကို ပြင်ဆင်ပြီးတော့ မက်လောက်တဲ့ ပမာဏဖြစ်တဲ့ (၅) သိန်း ဒီလိုပေးဖို့ ဖြစ်ပါတယ်။ ဒီဖမ်းဆီးတဲ့ ပုဂ္ဂိုလ်များလည်း မက်လောက်တဲ့ ပမာဏပေးဖို့ ဖြစ်ပါတယ်။ ဒါဆိုရင် ချဲထိုးတဲ့ပုဂ္ဂိုလ်ဟာ ခဲ့မထိုးဘဲနဲ့ သတင်းပေးရင် သူ့ အတွက် ပိုပြီးတော့ တွက်ခြေကိုက်ပါတယ်။ ဒီလိုပါပဲ တစ်ဖက် ကလည်း ထောက်ပံ့ကြေး တ စ်နည်းအားဖြင့် လိုင်းကြေးလို့ ခေါ်ပါတယ်။ လိုင်းကြေးယူနေတဲ့ ဒီတပ်ဖွဲ့ အင်အားကလည်း ဒီထောက်ပံ့ကြေးကိုမယူတော့ဘဲနဲ့ ဖမ်းဆီးပေးတာဟာ သူ့အတွက် သိက္ခာလည်းရှိ၊ အဆင်လည်း ပြေမယ့် ကိစ္စရပ်တစ်ခုပါ။ ဒုတိယအနေနဲ့ တရားစီရင်ခွင့်က တည်ဆဲ ဥပဒေများနှင့်အညီ ထိရောက်တဲ့ ပြစ်ဒဏ်များကို ချမှတ်ဖို့လိုပါတယ်။ တတိယ သတင်းပေးရဲ့ နဲ့မှ အရေးမယူဘူးဆိုရင် စည်းမျဉ်းစည်းကမ်းနဲ့အညီ အရေးယူဖို့ ဖြစ်ပါတယ်။ ဥပမာအားဖြင့်ပြောလျှင် အများပြည်သူများနဲ့ သက်ဆိုင်တဲ့ ဒီလ္လက်ရည်ဆိုင်တို့၊ ကွမ်းယာဆိုင်တို့မှာ ချရောင်းပါတယ်။ ဒါကိုဖမ်းမယ့်သူ မရှိပါဘူး။ တကယ်လို့များ ဒါကို မဖမ်းဘူးဆို သက်ဆိုင်ရာ ရပ်ကွက် သို့မဟုတ်ကျေးရွာအုပ်ချုပ်ရေးမှူး တာဝန်မှရပ်စဲခြင်း လုပ်ဆောင်ရပါလိမ့်မယ်။ ထို့အတူပဲ တာဝန်ကျ ပြည်သူ့ရဲတပ်ဖွဲ့ နယ်ထိန်းကို ပြောင်းရွှေ့ပေးဖို့လုပ်ပေးရပါမယ်။ နံပါတ်(၄) အချက်ကတော့ လူထု လှုပ်ရှားမှုအသွင်နဲ့ ဆောင်ရွက်ဖို့ ဖြစ်ပါတယ်။ ဒါကြောင့်မို့ ဥပမာအားဖြင့် လူထုလှုပ်ရှားမှုအသွင်နဲ့ဆောင်ရွက်တဲ့ဟာကိုလည်း ကျွန်တော်တင်ပြလိုပါတယ်။ ဆေးခန်း တစ်ခန်းမှာ ဆရာဝန်တစ်ဦးက ဆေးခန်းနံရံမှာ ချဲထီနဲ့ပတ်သက်ပြီးတော့ စာလုံးကြီးကြီးနဲ့ သူက ကဗျာလေးရေးထားပါတယ်။ အဲဒီမှာ ကျွန်တော် ချိုင်းဆိုတာလေးကို ရှင်းပြချင်ပါတယ်။ ချိုင်း ဆို တာကတော့ ဒီလိုချတွက်တဲ့ အခါမှာ တစ်ဖက်နိုင်ငံကထုတ်ထားသော အတိတ်သဘော မျိုးဆောင်ပါတယ်။ အဲဒီမှာ ရေးထား တာကတော့ ဟိုချိုင်း ဒီချိုင်း အကြွေးတွေဝိုင်း၊ တွက်နည်း တစ်ထောင် ရှိတာပြောင်၊ ဘုန်းကြီး အိမ်မက် တလွဲထွက်၊ ဘိုးတော်ဝင်ရှုပ် စည်းစိမ်ပြုတ်၊ ပေါက်တော့အားကျ တလွဲမေစာ၊ ဖြတ်လမ်း မှားကြ အစွဲလောဘ၊ နှမြောစိတ်နှင့် အံခဲဒေါသ ဆိုပြီးတော့ ဒါသူကသူ့ရဲ့ဆေးခန်းမှာ ရေးထား တာကို ကျွန်တော်တို့တွေ့ပါတယ်။ ဒါဟာ လူထု အနေနဲ့ လှုပ်ရှားမှုတစ်ခု ဖြစ်ပါတယ်။ နိဂုံးချုပ် အနေနဲ့ တင်ပြရမယ်ဆိုရင် လောင်းကစားခြင်းဟာ လူမှုစီးပွားရေးဘဝ ပျက်စီးစေခြင်း သာမက လူငယ်၊ လူရွယ်များ ရဲ့ အကျင့်စာရိတ္တကို ပျက်စီး စေတဲ့အပြင် နိုင်ငံတော်မှ ဆောင်ရွက်ပေး နေသော ဆင်းရဲနွမ်းပါးမှုလျော့ချရေး လုပ်ငန်းစဉ်တစ်ခုဖြစ်တဲ့ အသေးစားချေးငွေလုပ်ငန်းကို ကြီးမားစွာထိခိုက်စေသည့် အဟန့်အတားဖြစ်စေတဲ့အတွက် ဦးစောအုန်း တင်သွင်းအဆိုအား လေးနက်စွာ ထောက်ခံပါကြောင်း တင်ပြအပ်ပါတယ်ခင်ဗျား။ ကျေးဇူးတင်ပါတယ် ခင်ဗျား။ (ဩဘာသံများ)</speech>
<speech type="speaker">ဆက်လက်ပြီးမကွေးတိုင်းဒေသကြီးမဲဆန္ဒနယ်အမှတ်(၁၂)မှ ဦးလှဆွေ ဆွေးနွေးနိုင်ပါပြီ</speech>
<speech><mp id="96">ဦးလှဆွေ၊ မကွေးတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုန်ကြီးအမျိုးသားလွှတ်တော်ကိုယ်စားလှယ် များအားလုံး မင်္ဂလာအပေါင်းနဲ့ ပြည့်စုံကြပါစေလို့ ဦးစွာပထမ ဆုတောင်းမေတ္တာပို့သ အပ်ပါတယ်။ ကျွန်တော့်ကတော့ မကွေးတိုင်းဒေသကြီး၊ မဲဆန္ဒနယ်အမှတ် (၁၂)မှ ဦးလှဆွေ ဖြစ်���ါတယ်။ မွန်ပြည်နယ်၊ မဲဆန္ဒနယ်အမှတ်(၉)မှ ဦးစောအုန်း ရဲ့ လောင်းကစားမှု ပပျောက်ရေးကို ကျွန်တော့် အနေနဲ့ ထောက်ခံဆွေးနွေးသွားမှာ ဖြစ်ပါတယ်။ ဒီလို ဆွေးနွေးရာမှာ ကိုယ်တွေ့ဖြစ်ရပ်များကိုသာ ဦးစားပေးတင်ပြသွားပါမယ်။ ဥက္ကဋ္ဌကြီးမှ စာရွက်ကြည့်ခွင့်နဲ့ အင်္ဂလိပ်စကား တချို့ သုံးစွဲခွင့်ပြု ပါရန် လေးစားစွာ ပန်ကြားအပ်ပါတယ်။ ဒီကိစ္စကင်းစင်ဖို့ အရေးကြီးဆုံးကတော့ အောက်ခြေ ဝန်ထမ်းများ အဓိကကျပါတယ်။ ဝန်ထမ်းဆိုတာ ရပ်ကျေး၊မြို့နယ်၊ ခရိုင် အဆင့်၊ ရဲ၊ ထွေ/အုပ်နဲ့ တရားရေးဝန်ထမ်းများကို ဆိုလိုပါတယ်။ အဲဒီ ဝန်ထမ်းများ စည်းကမ်းတကျ ညီ ညွတ်လျှင် လောင်းကစားကင်းစင်တဲ့ နယ်မြေအဖြစ် ကြေညာနိုင်ကြောင်း တင်ပြပါမယ်။ လောင်းကစား ကင်းစင်ဖို့ နံပါတ်(၁) ဖိအား (Pressure)၊ နံပါတ် (၂) အရေးယူမှု(Action)နဲ့ နံပါတ်(၃) အသိပညာပေးမှု (Knowledge) ဒီ(၃)မျိုးကို တွဲစပ်ကိုင်တွယ်ရမယ်လို့ ကျွန်တော့်အနေနဲ့ ယူဆပါတယ်။ ဥက္ကဋ္ဌကြီး ခ်ဗျာ။ ကျွန်တော်ဟာ ခရိုင်တစ်ခုရဲ့ ကန်ခံအဖြစ် ဆောင်ရွက်ခဲ့ဖူးပါတယ်၊ မှတ်မှတ်ရရာဝ၁ခုနှစ်၊ ဇန်နဝါရီလ ၄ ရက်နေ့မှာ စတင်ဆောင်ရွက်ရတာဖြစ်ပါတယ်။ ကျွန်တော်နဲ့ တာ ဝန်လွှဲမယ့်ခရိုင်အကြီးအကဲကို ရုံးမှာသွားတွေ့တော့ မရှိပါဘူး။ ဘောလုံးကွင်းထဲမှာ လွတ်လပ်ရေးပွဲခင်းထဲ မှာရှိတယ်လို့ သိရတဲ့အတွက် အဲဒီကို ကျွန်တော် လိုက်သွားပါတယ်။ သူ့ကိုတွေ့တော့ ကျွန်တော်က ကျွန်တော်တာဝန်လွှဲဖို့ လာတာပါဆိုတော့ ရုံးကခဏစောင့်နေပြီးရင် လာခဲ့မယ်လို့ ပြောပြီးတော့ ဂလုတ် ဂလုတ် ဆက်ထိုးနေပါတယ်။ အဲဒီပုဂ္ဂိုလ်ကြီး အခြားခရိုင်ကို ပြောင်းသွာတဲ့ နောက်တစ်နေ့မနက် ဇန်နဝါရီလ ၅ ရက်နေ့မှာပဲ ခရိုင်ရဲမှူးကို ခေါ်ပြီး၊ ဘောလုံးကွင်းထဲမှာရှိတဲ့ ကစားဝိုင်းအားလုံးကို လူမဖမ်းခဲ့နဲ့ ပစ္စည်းတွေ အကုန်သိမ်းခဲ့လို့ ပြောပြီးတော့ အရေးယူ ခဲ့ပါတယ်။ ရုံးအောက်ထပ်တစ်ထပ်လုံး လောင်းကစားပစ္စည်းများနဲ့ ပြည့်သွားပါတယ် နောက်နေ့မှာ ခရိုင်အဆင့်၊ မြို့နယ်အဆင့် ဌာနဆိုင်ရာ အကြီးအကဲများခေါ်ပြီးတော့ မီးရှို့ပွဲ ကျင်းပပါတယ်။ ကျွန်တော်ရောက်ခါစဖြစ်လို့ ခရိုင်အတွင်းကလူတွေနဲ့ တစ်ယောက်မှ မသိတဲ့အတွက် မြို့နယ် (၄) ခုကို လှည့်လည်ပြီးတော့ အရပ် ဝတ်နဲ့ ချဲထိုးပါတယ်။ ချဲဒိုင်တွေကတော့ ဒ န လို့ခေါ်တဲ့ ဒုစရိုက် နှိမ်နင်းရေးရဲ၊ တရားရုံး စာရေးကြီး၊ ပြည်ခိုင်ဖြိုးအသင်း အလုပ်အမှုဆောင်၊ အထက်တန်းပြ ကျာင်းဆရာ၊ ယ ရ က ဥက္ကဋ္ဌ၊ ချဲဒိုင်များဖြစ်ကြပါတယ်။ သူတို့အားလုံးကို ကျွန် တော်အရေးယူ ခဲ့ပါတယ်။ ပြီးတော့လောင်းကစားမှုဆိုင်ရာ တိုင်စာစာတိုက်ပုံကို ရုံးရှေ့မှာချိတ်ပြီး အရေးယူမှု အခြေအနေကို ဓာတ်ပုံများနှင့်တကွ သောကြာနေ့တိုင်း ပြန်ကြားရေးရုံးရှေ့မှာ ကြော်ငြာသင်ပုန်းမှာ ကပ်ပါတယ်။ ဒါကျွန်တော်အသိ ပညာပေးတာ ဖြစ်ပါတသာမန်ပုံတွေကို ဘယ်သူမှမကြည့်ပါဘူး။ သောကြာနေ့တိုင်း ပြန် ဆက် ရုံးရှေ့ မှာ လောင်းကစားအရေးယူမှုတွေ တိုး ကြည့်ရှုကြတဲ့ ပြည်သူတွေဟာ အထူးစိတ်ဝင်စားတာကို တွေ့ရှိရပါတယ်။ ဒီလိုနဲ့ အဲဒီခရိုင်ဟာ လောင်းကစား ကင်းစင်မှုခရိုင်အဖြစ် အဲဒီအချိန်တုန်းက တိုင်းမှူးရဲ့ ဂုဏ်ပြုချီးကျူးမှုကို ခံရပါတယ်။ အဲဒီတုန်းက ဟန်းဖုန်းတွေလည်း မပေါ်သေးတော့ ချဲ့ထွက်မယ်ဆိုယင် အိတ်ချိန်းကနေထိုင်စောင့်နေရင် အကုန်မိပါတယ်။ မန္တလေး၊ချောက်က ဒိုင်ချုပ်တွေပါမိပါတယ်။ ကျွန်တော်တို့ကခရိုင်တာဝန်ကနေ လွှဲပြောင်းတော့ အခုရွေးကောက်ပွဲ ကာလနီးလာတော့ ပြန်ရောက်သွားတဲ့အခါမှာ ပြန်ပြီးတော့ ခေတ်စားနေတာ တွေ့ရှိရပါတယ်။ မနှစ်ကပဲ ကျွန်တော် ရွေးကောက်ပွဲအတွက် ပြန်သွားတော့ ပရီးမီးယားဆိုတဲ့ မြို့လယ်ခေါင်က လက်ဖက်ရည်ဆိုင်အပေါ်ထပ်မှာ အသက်၃၀)အရွယ် လူငယ် တစ်ယောက်ဟာ ကိုယ့်ကိုကိုယ် သတ်သေပါတယ်ကြိုးဆွဲချ သတ်သေတာဖြစ်ပါတယ်၊တ်လစ်စလစ် နဲ့သေပါတယ်။ စာတစ်စောင် ရေးသွားပါတယ်။ သူ့မှာ ပေးစရာဘာမှမကျန်တော့ပါဘူးခင်ဗျားလို့ ရေးသွားပါတယ်။ သူဟာဘောလုံးပွဲရှုံးတာပါ။ အဲဒီလက်ဖက်ရည်ဆိုင်က တစ်ညလုံးဘောလုံးပွဲပ်ချုပ်ရေးမသာနိုင်ပါတယ်နောအဖြစ် ယူဆ ပြပါတယ်။ မနက်ခင်းလင်းရင် လက်ဖက်ရည်ဆိုင်မှာ ရဲ၊ တရားသူကြီးတို့ဟာ မနေ့ညက ဘယ်သူ ဘယ်လောက်ရှုံးသွားကြောင်း၊ နောက်ထွက်မယ့်ဂဏန်းဟာ ဘာဖြစ်ကြောင်း မြိန်ရေရှက်ရေ ပြောဆို နေကြတာကို ရင်လေးဖွယ်ကြား သိရပါတယ်။ ရွေးကောက်ပွဲကာလ ပြန်ရောက်တော့ ကျွန်တော်တို့ ဒေသဟာ ပါတီ(၄)ခု ရှိပါတယ်။ အဲဒီပါတီ(၄)ခုထဲမှာ တစ်ယောက်မှမနိုင်တဲ့ ပါတီ(၁)ခုရှိပါတယ်။ တစ်နိုင်ငံလုံး တစ်ယောက်မှမနိုင်တဲ့ ပါတီဖြစ်ပါတယ်။ အဲဒီပါတီက သူတို့ပါတီနိုင်ရင် ရဲကို တရားဝင်လုပ်ပေးမယ်လို့ ပြောပြီး စည်းရုံးပါတယ်။ မဲတစ်မဲထည့်ရင် ခဲ့ (၁၀၀၀)တန် လက်မှတ် အကြွေးပေးလိုက်ပါတယ်။ ပေါက်ရင် (၈၀၀၀၀)ပေးဆိုတဲ့ သဘောဖြစ်ပါတယ်။ ဒိုင်ကြီးတွေရှိတဲ့ ရွာအားလုံး ဘယ်ပါတီမှ မနိုင်ပါဘူး။ ဒါပေမယ့် အများနဲ့ယှဉ့်လိုက်တော့ ကျန်တဲ့ပါတီတွေက နိုင်လာတဲ့အတွက် သူတို့ပါတီကံကောင်းထောက်မစွာနဲ့ မနိုင်တာဖြစ်ပါတယ်။ ဥက္ကဋ္ဌကြီးခင်ဗျား။ စည်းကမ်းလိုက်နာတဲ့ နယ်ထိန်း၊ မြို့နယ်မှူး၊ ရပ်ရွာအုပ်ချုပ်ရေးမှူး ၊ မြို့နယ် ခရိုင် အုပ်ချုပ်ရေးမှူးတွေ လက်အောက်မှာ လောင်းကစားကင်းစင်ကြတယ်ဆိုတာ အထက်ပါ သာဓကများဖြင့် သိသာနိုင်ပါတယ်။ အချို့တရားရုံး များဟာလည်း ချဲ့လက်မှတ်နဲ့ မိတာကို ဒီလက်မှတ်ဟာကုန်ရောင်းဘောက်ချာအဖြစ် ယူဆတယ်ဆိုပြီး ပြန်လွှတ်လိုက်တာတွေ ရှိပါတယ်။ ဥပဒေတွေ အတိအကျရှိသော်လည်းပဲ Law enforcement မပီပြင်တဲ့အတွက်ကြောင့် ဒီကိစ္စ ထိရောက်စွာ အရေးမယူနိုင်ခြင်း ဖြစ်ပါတယ်။ ဒီကိစ္စဟာ ကျော်ဇောမှုရှိရင်ကိုပဲ အရေးယူနိုင်တဲ့ ဥပဒေတွေ ပြဋ္ဌန်းထားတာကို တွေ့ရမှာ ဖြစ်ပါတယ်။ ပြီးခဲ့တဲ့ လွှတ်တော် ကျွန်တော်တို့ တက်တုန်းမှာ ဦးလှဆွေတို့ ပြန်လာရင်တော့ လုပ်ရတော့မှာ မဟုတ်ဘူးဆိုပြီးတော့ စပါးရိတ်ချိန်ကျမှချမယ့် ဘုန်းကြီးပျံကို စောစောစီးစီး ပွဲထည့်ပြီး ကစားဝိုင်းကြီးများကျင်းပခဲ့ပါတယ်။ လယ်ကြီးဆိုရွာမှာ ဖြစ်ပါတယ်။ ဒါ့အပြင် တောင်ခရမ်းဆိုတဲ့ ရွာမှာလည်း သိန်းခိုရှင်ဘုရား စုစုပေါင်း လွှတ်တော် ကာလ(၂)လအတွင်း (၃)ပွဲဆက်တိုက် ခြိမ့်ခြိမ့်သဲ ကျင်းပပါတယ်အန်ကြီးချုပ်ကလည်ဒီရောက်နေတဲ့ အချိန်ဖြစ်တော့ ကျွန်တော်က ဝန်ကြီးချုပ်ကို သတင်းပို့ပါတယ်။ ဝန်ကြီးချုပ်ကနေ တိုင်းအဆင့် အုပ်ချုပ်ရေးမှူးကို ညွှန်ကြားပြီးတော့ ခိုင်းတဲ့အတွက်ကြောင့် ငြိမ်သက်စွာနဲ့ပဲ တားဆီးနိုင်ခဲ့ ပါတယ်။ အဲဒီကစားပွဲတွေမှာ ငွေတုတွေလည်း သုံးစွဲခဲ့တာကိုတွေရှိခဲ့ပါတယ်။ ပထမအကြိမ် လွှတ်တော်က ပြန်သွားတော့ ဆင်းရဲမှုလျှော့ချရေးနဲ့ လောင်းကစားမှုပပျောက်ရေး တစ်နိုင်ငံလုံး လုပ်နေကြတော့ ငြိမ်သွားပြီဖြစ်ပါတယ်။ ဒါနဲ့ ကျွန်တော်နဲ့ခင်တဲ့ ချရောင်းတဲ့ က လေးမလေးကို ကျွန်တော် မေးကြည့်တော့ အဘရေ နယ်ထိန်းဆားပုလင်းက ပြောတယ်။ (၂)လလောက်တော့ခဏနားထားအုန်းလို့ ဆိုပါတယ်။ အခုရရှိနေတဲ့ ပပျောက်နေတဲ့ အခွင့်အလမ်းကိုursuit ထပ်ချက် လိုက်ပြီးတော့ ထိန်းသိမ်းသင့်တယ်လို့ ကျွန်တော့်အနေနဲ့ ကျွန်တော်ယူဆပါတယ်။ ဥက္ကဋ္ဌကြီး ခင်ဗျား။ နိဂုံးချုပ်အားဖြင့် ဒီကိစ္စထိန်းချုပ်ရခက်တယ်ဆိုပေမယ့် နည်းလမ်းတွေရှိပါတယ်။ ဂလုတ်၊ ဂလုတ်တွေ စက်ပန်းတွေ၊ ကြက်တိုက်၊နွားတိုက် တွေဟာ အုံနဲ့ကျင်းနဲ့ ဝိုင်းဖွဲ့ လုပ်ရတာ ဖြစ်လို့ နှိမ်နင်းရလွယ်ကူပေမယ့် ချဲ့ကတော့ ခက်ပါတယ်။ ဒီရဲ ဘယ်ကလာသလဲ မင်းတို့ ဗမာတွေ မွဲသွားအောင်လို့ (၂)လုံးနဲ့ (၃)လုံးပေးလိမ့်မယ်ဆိုပြီးတော့ ဘယ်တိုင်းပြည်က လွှဲလိုက်တာလဲ။ ချိုင်းဆိုတဲ့ အတိတ်စိမ်းစာရွက်တွေက ဘယ်ကထွက်လာတာလဲ ဘယ်တိုင်းပြည်ကလာတာလဲ။ ဦးဝင်းနောင် တင်ပြဖူးတဲ့ ကြားနေဆိုတဲ့တိုင်းပြည်ကဖြစ်ပါတယ်။ ဒါကို အမျိုးသားရေး အသိ စိတ်နဲ့ယှဉ်ပြီး လူထုလှုပ်ရှားမှုအသွင်နဲ့ ပညာပေးရေးကော၊ အရေးယူမှုပါ ပူးတွဲ လုပ်ဆောင် ရမှာ ဖြစ်ပါတယ်။ လောင်း ကစားကင်းစင်ဇုန်၊ လောင်းကစားကင်းစင်မြို့နယ်၊ လောင်း ကစားကင်းစင် သောကျေးရွာ စသည်ဖြင့် ကြေညာသတ်မှတ်လှုပ်ရှားရမှာ ဖြစ်ပါတယ်။ အောက်ခြေ အာဏာပိုင် အဖွဲ့အစည်းများအနေနဲ့လည်း အကျင့်ပျက်မှုဟာ အစိုးရအဖွဲ့ကို ရောင်ပြန်ဟပ်စေတာ ဖြစ်တဲ့ အတွက် လောင်းကစားမှုကို ပြည်နယ်နဲ့ တိုင်းဝန်ကြီးချုပ်တွေဆီ ကျွန်တော့်အနေနဲ့တော့ တိုက်ရိုက်သတင်းပို့တဲ့စနစ် ကျင့်သုံးပါတယ်။ ဒါမှ မရရင်တော့ ကျွန်တော်တို့ရဲ့ အားကိုး အားထားရာ လွှတ်တော်ဥက္ကဋ္ဌကြီးကိုပဲ တင်ပြရုံပဲရှိပါတယ်။ တိုင်းဝန်ကြီးချုပ်ကလည်း ထိရောက် အရေးယူလျက်ရှိပါတယ်။ မေတ္တာရပ်ခံအပ်ပါတယ်ခင်ဗျား ဆိုပြီးတော့ Fox ထိုးလိုက်လို့ရှိရင် တိုင်းဝန်ကြီးချုပ်က အကုန်လုံးဆောင်ရွက်တာကို တွေ့ရှိရပါတယ်။ ဥက္ကဋ္ဌကြီးခင်ဗျာအလုပ်တစ်ခု အောင်မြင်ဖို့ဆိုတာကဇွဲ၊ လုံ့လ၊ ဝိရိယ၊ ကံ စတဲ့အရာတွေထက် ဒီလုပ်ငန်းကို အောင်မြင်အောင် လုပ်မယ်ဆိုတဲ့ သန္နိဋ္ဌာန်စိတ်ရှိဖို့သာလျှင် ပဓာနအကျဆုံးဖြစ်ပါတယ် ဟိုလူက မဖမ်းလို့ ဒီလူက လွှတ်ပေးလို့ အဲလိုပြောနေမယ့် အစား ကိုယ်ကိုယ်တိုင်ကနေ တစ်ထောင့်တစ်နေရာကနေ အုပ်ချုပ်မှုကို ဝင်ရောက်စွက်ဖက်မှုမပြု ဘဲနဲ့ တိုင်း ဒေသကြီး၊ ဝန်ကြီးချုပ်များထံ မေတ္တာရပ် ခံတင်ပြ အပ်ပါသည်ဆိုပြီးတော့ တင်ပြမယ်ဆိုရင် ဒါကို ပပျောက်အောင် ဆောင်ရွက်နိုင်ပါတယ်။ ဒါမှမရရင်တော့ ကျွန်တော်တို့ အားကိုးရတဲ့ လွှတ်တော်ဥက္ကဋ္ဌကြီးထံ တင်ပြရုံသာလျှင် ရှိပါတယ်။ ဒါ့ကြောင့်မွန်ပြည်နယ်မဲဆန္ဒနယ်အမှတ်(၉)မှ ဦးစောအုန်း ရဲ့ အဆိုကို ထောက်ခံဆွေးနွေးပါကြောင်း တင်ပြရင်းနိဂုံးချုပ်အပ်ပါတယ်ခင်ဗျား။(ဩဘာသံများ)</speech>
<speech type="speaker">ဆက်လက်ပြီး ရန်ကုန်တိုးဒေသကြီး မဲဆန္ဒနယ်အမှထ ၂)မှ ဦးဆွေအောင် ဆွေးနွေးနိုင်ပါပြီ</speech>
<speech><mp id="144">ဦးဆွေအောင်၊ရန်ကုန်တိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီးများ အမျိုးသားလွှတ်တော် ကိုယ်စားလှယ်များ အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်ထ၂)မှ အမျိုးသားလွှတ်တော်ကိုယ်စားလှယ်ဦးဆွေအောင် ဖြစ်ပါတယ်။ ကျွန်တော့်အနေနဲ့ မွန်ပြည်နယ် မဲဆန္ဒနယ်အမှတ် (၉)မှ ဦးစောအုန်း အဆိုတင် သွင်းခဲ့တဲ့ ဆင်းရဲနွမ်းပါးမှုလျော့ချရေးအတွက်ဖြစ်သော အသေးစားငွေချေးလုပ်ငန်းကြီးမားစွာ ထိခိုက်နိုင်သည့် လောင်းကစားခြင်းများ ကင်းစင်ပပျောက်စေရန် ��ူထုလှုပ်ရှားမှု အပါ အဝင် နည်းမျိုးစုံဖြင့် ဆောင်ရွက်ပေးပါရန် ပြည်ထောင်စုအစိုးရအား တိုက်တွန်းကြောင်း အဆိုကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဖတ်ကြား တင်သွင်းခွင့်ပြုပါ။ ကျွန်တော်တို့ ပြည်ထောင်စု သမ္မတမြန်မာနိုင်ငံတော်ဟာ အေးချမ်းသာယာ ခေတ်မီဖွံ့ဖြိုးတိုးတက်တဲ့ စည်းကမ်းပြည့်ဝတဲ့ဒီမိုကရေစီနိုင်ငံတော်ကို ချီတက်နေပြီဖြစ်ပါတယ်။ ပြည်သူပြည်သားများရဲ့ လိုအပ်ချက်အဓိကမှာ နိုင်ငံတော်တည်ငြိမ်ရေးနှင့် ဖွံ့ဖြိုးတိုးတက်ရေး တို့ ဖြစ်ပါတယ်။ဒါ့အပြင် ပြည်သူများ၏ ဘဝလုံခြုံရေးနဲ့ စားဝတ်နေရေး ပြေလည်စေဖို့ ဖြစ်ပါတယ်။ ဒါကို နိုင်ငံတော်အစိုးရမှ ပြည်သူများဆင်းရဲနွမ်းပါးမှုလျော့ချရေးအတွက်၊ ၂၀၁၅ ခုနှစ်တိုင် စီမံချက်ချဆောင်ရွက်နေပြီဖြစ်ပါတယ်။ ဆင်းရဲနွမ်းပါးမှုလျော့ချရေးမှာ မြို့နေလူတန်တာရာခိုင်နှုန်း နှင့်ကျေးလက်နေလူတန်းစား ၇၀ ရာခိုင်နှုန်း တို့ကို အဓိကထားဆောင်ရွက်နေခြင်း ဖြစ်ပါတယ်။ နိုင်ငံတော်အနေနဲ့ ဆင်းရဲနွမ်းပါးမှု လျှော့ချရေးကဏ္ဍတွင် လုပ်ငန်းစဉ် (၈)ရပ်ဖြင့် အကောင် အထည်ဖော်ဆောင်ရွက်ခဲ့ရာ အသေးစားငွေချေးလုပ်ငန်းဟာ အဓိကအခန်းကဏ္ဍ တစ်ရပ်အဖြစ် ပါဝင်ခဲ့ပါတယ်။ ဆင်းရဲနွမ်းပါးမှု လျှော့ချ ရေးအတွက် လုပ်ငန်း များဆောင်ရွက် နေသော်လည်း လောင်းကစားမှုများရှိနေသည်အတွက်ကြောင့် ယင်းလောင်းကစားမှုများကို ပပျောက်ရေးအတွက် တစ်နိုင်ငံလုံးအတိုင်းအတာဖြင့် လူထုလှုပ်ရှားမှုအသွင်နှင့် ဝိုင်းဝန်းကူညီ ပံ့ပိုးဆောင်ရွက် သွားကြရမှာဖြစ်ပါတယ်။ အဓိက လိုအပ်ချက်မှာ ပြည်သူလူထုရဲ့ စိတ်ပိုင်း ဆိုင်ရာ အခန်းကဏ္ဍ ဖြစ်ပါတယ်။ ပြည်သူများ၏ ဥပဒေ လေးစားခြင်း၊ လိုက်နာခြင်း၊ (Obey the low ၊ binding the law) တို့လည်း နိုင်ငံတော်က ရာဇဝတ်မှုပပျောက်ရေးနှင့် တည်ငြိမ်အေးချမ်းရေးအတွက် အဓိကကျတဲ့သော့ချက်တွေ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပထမအချက် အနေနဲ့ဆောင်ရွက်ပါလောင်းကစားပပျောက်ရေးနဲ့ ဥပဒေနဲ့အထိရောက်စွာ တဖြည်းဖြည်းချင်းဆောင်ရွက်သွားကြရမှာ ဖြစ်ပါတယ်။ ဒုတိယအချက်အနေနဲ့ကတော့ လူထုလှုပ်ရှားမှုအသွင်ဖြင့် စည်းရုံးလှုပ်ရှား ဆောင်ရွက်သွားကြရမှာ ဖြစ်ပါတယ်။ ဒါကြောင့် အသေးစားငွေချေးလုပ်ငန်း များကို ကြီးမားစွာထိခိုက်စေသည့် ဆင်းရဲမှုဖြစ်စေနိုင်သော လောင်းကစားမှုအစုံစုံကို ပပျောက်အောင် ဆောင်ရွက်သွားရမှာ ဖြစ်ပါတယ်။ ဆင်းရဲခြင်း လွတ်ကင်းခြင်းဟာ ချမ်းသာခြင်းပဲ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အလျဉ်းသင့်လို့တင်ပြရရင် လူ့လောက နယ်ပယ်မှာ ကြီးပွားတိုးတက်ချမ်းသာ ရမယ့်နည်း တွေ ရှိပါတယ်။ ဒီမှာ သမ္မဋ္ဌတရား (၄)ပါးရှိ ပါတယ်။ ဥတ္တဟသမ္မဋ္ဌ ထကြွနိုးကြားလုံ့လ ရှိခြင်း၊ ကလျာ ဏ မိတ္တ သမ္မဋ္ဌ မိတ်ဆွေ ခင်ပွန်း အပေါင်းအသင်းကောင်းရှိခြင်း၊ အရက္ခ သမ္မဋ္ဌရှိတဲ့ စည်းစိမ်ကို ထိန်းသိမ်းထားနိုင်မှုရှိခြင်း၊ သမဇီဝိတ သမ္မဋ္ဌမျှမျှတတသုံးစွဲနိုင်ခြင်းဆိုတဲ့ အချက် (၄)ချက်အပေါ် မူတည်ပြီးတော့မှ ရှိတဲ့စည်းစိမ်ကို ထိန်းထိန်းသိမ်းသိမ်းဆောင်ရွက် ကြရင်၊ လောင်းကစားမှုတွေ မလုပ်လို့ရှိရင် ဒါ ချမ်းသာမှု အများကြီးရှိပါတယ်။ ဒါကြောင့်မို့လို့ ကျွန်တော် တို့ လေ့လာရသမျှတော့ ငယ်စဉ်က အဖိုးအဖွားတွေ ပြောခဲ့တဲ့စကားကို ယခုအချိန်အထိ ကျွန်တော် အမှတ်တရရှိနေပါတယ်။ “တမူးတပဲ အသုံးရဲ မွဲဆေးဖော်သူ နလန်မထူ ” ဆိုတဲ့ စကားသည် တကယ်တမ်းကျတော့ ဒီနေ့ ဆင်းရဲနွမ်းပါးမှုလျှော့ချရေး ကာလမှာ ပြည်သူများ သိရှိ နားလည်သဘောပေါက်ပြီးတော့မှ ဒါကို ကျွန်တော်တို့ လူထုလှုပ်ရှားမှုအသွင်ဖြင့် လောင်းကစားမှုတွေ လုံးဝပပျောက်အောင် ဆောင်ရွက် သွားကြရမှာဖြစ်ပါတယ်။ ဒါကြောင့် ပြည်သူအများ ချမ်းသာဖို့၊ လောင်းကစားမှုများနဲ့ ကင်းဝေးဖို့ လိုမှာ ဖြစ်ပါတယ်။ လောင်းကစားမှုများပပျောက်ဖို့ ဥပဒေနှင့်အညီ ဆောင်ရွက်ခြင်း၊ လူထုလှုပ်ရှားမှု အသွင်နှင့် စည်းလုံးလှုပ်ရှား အကောင်အထည်ဖော် ဆောင်ရွက်ခြင်းဖြင့် ရေရှည်လောင်းကစားမှု လုပ်ငန်းများ ပပျောက်လျက် ပြည်သူများ၏ လူမှုစီးပွားရေး ဘဝ မြှင့်တင်ရေးကဏ္ဍ မြင့်တက် လာမည်ဖြစ်ပါကြောင်း ဦးစောအုန်း ၏ ဆင်းရဲနွမ်းပါးမှု လျှော့ချနိုင်ရေးအတွက် အသေးစငွေချေး လုပ်ငန်းကိုကြီးမားစွာ ထိခိုက်နိုင်သည့်လောင်းကစားမှုများ ကင်းစင်ပပျောက်သွားစေရန် လူထု လှုပ်ရှားမှုအပါအဝင် နည်းမျိုးစုံဖြင့် ဆောင်ရွက်ပေးပါရနယ်ထောင်စုအစိုးရအား တိုက်တွန်းကြောင်း အဆိုကို အလေးအနက်ထောက်ခံရင်း နိဂုံးချုပ်အပ်ပါတယ် ခင်ဗျား။ အားလုံး ကျေးဇူးတင်ပါတယ်။(ဩဘာသံများ)</speech>
<speech type="speaker">ဆက်လက်ပြီး ရှမ်းပြည်နယ် မဲဆန္ဒနယ်အမှတ်(၅)မှ ဦးစိုင်းဝင်းမောင် ဆွေးနွေးနိုင်ပါပြီ</speech>
<speech><mp id="149">ဦးစိုင်းဝင်းမောင်၊ ရှမ်းပြည်နယ်မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ တိုင်းဒေသကြီးနဲ့ ပြည်နယ် အသီးသီးမှ တက်ရောက်လာတဲ့ အမျိုးသားလွှတ်တော်ကိုယ်စားလှယ်များအားလုံးကို ကျွန်တော် မင်္ဂလာပါလို့ နှုတ်ခွန်းဆက်သပြီးတော့ အားလုံးပဲ ကာယသုခ၊ စိတ္တသုခနှစ်ဖြာသော သုခနဲ့ ပြည့်စုံကြပါစေလို့ ဆုမွန်ကောင်းတောင်းပါတယ်။ ကျွန်တော်ကတော့ ရှမ်းပြည်နယ် မဲဆန္ဒနယ် အမှတ်(၅) ကနေပြီးတော့ အရွေးခံရတဲ့ ဦးစိုင်းဝင်းမောင်ဖြစ်ပါတယ်။ ကျွန်တော် ထောက်ခံဆွေးနွေး ရမယ့် အဆိုကတော့ ဦးစောအုန်း မွန်ပြည်နယ် မဲဆန္ဒနယ်အမှတ်(၉)ရဲ့ ဆင်းရဲနွမ်းပါးမှု လျှော့ချ နိုင်ရေးအတွက်ဖြစ်သော အသေးစား ချေးငွေလုပ်ငန်းကို ကြီးမားစွာ ထိခိုက်နိုင်သည့် လောင်းကစားခြင်းများ ကင်းစင်ပပျောက်သွားစေရန် လူထုလှုပ်ရှားမှု အပါအဝင် နည်းမျိုးစုံဖြင့် ဆောင်ရွက်ပေးပါရန် ပြည်ထောင်စုအစိုးရအား တိုက်တွန်းကြောင်းအဆိုကို ကျွန်တော်ထောက်ခံ ဆွေးနွေးသွားမှာ ဖြစ်ပါတယ်။ ကျွန်တော့်အဆိုကို ဖတ်ကြားခွင့်ပြုပါ။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မြန်မာနိုင်ငံမှာ ၁၈၆ရ ခုနှစ် လောင်းကစားမှုဥပဒေ၊ ၁၈၈၄ ခုနှစ် မြန်မာပြည်လောင်းတမ်း ကစားမှုအက်ဥပဒေ၊ ၁၈၉၉ ခုနှစ် မြန်မာနိုင်ငံတော် လောင်းတမ်းကစားမှုအက်ဥပဒေနဲ့ ၁၉၈၆ ခုနှစ် လောင်းကစားဥပဒေများကို ထုတ်ပြန်ခဲ့ပါတယ်။ အခု အာဏာတည်နေတဲ့ ဥပဒေကတော့ ၁၉၈၆ ခုနှစ်၊ အောက်တိုဘာလ ၂၁ ရက်နေ့မှာ ထုတ်ပြန်တဲ့ ၁၉၈၆ ခုနှစ် လောင်းကစားဥပဒေပဲဖြစ်ပါတယ်။ ဥက္ကဋ္ဌကြီးခင် ဗျား။ မြန်မာနိုင်ငံမှာ လောင်းကစားဥပဒေကို ထုတ်ပြန်ခဲ့ပြီး လောင်းကစားမှုမျိုးစုံ ပပျောက်သွားစေ ရေး အတွက် ထိရောက်စွာ အရေးယူဆောင်ရွက်ပါရန် သက်ဆိုင်ရာဌာနအသီးသီးသို့ ဆင့်ကဲဆင့်ကဲ အမိန့်များ ထုတ်ပြန်ခဲ့သော်လည်း လျှို့ ဝှက်သော အတိုင်းအတာတစ်ခုအရ ဝန်ထမ်းများနှင့် အပြန်အလှန် အကျိုးကျေးဇူးများရှိခဲ့ပါသဖြင့်ယခုထက်တိုင် ကျွန်တော်တို့ ပြည်ထောင်စုသမ္မတ မြန်မာနိုင်ငံတော် တစ်ဝန်း လောင်းကစားမှုများ လုံးဝမပပျောက်နိုင်သေးဘဲ ဖြစ်နေပါတယ်။ စီးပွားရေးနှင့် ဝမ်းစာရေးအတွက် လောင်းကစားမှုများ ပြုလုပ်ရာမှာ ထိုးသူကလည်း အနိုင်လိုချင်၊ ဒိုင်ကလည်း အနိုင်လိုချင်၊ နှစ်ဖက်စလုံးက အနိုင်လိုချင်သော ဝိသမလောဘစိတ်၊ တစ်နည်းပြောရလျှင် အကုသိုလ် အရင်းခံစိတ်နဲ့ပြုလုပ်သော အလုပ်ဖြစ်သည့်အတွက် ဒုစရိုက်အမှုအစ၊ လောင်းကစားမှုက ဒုစရိုက်မှုစတင်တာ လောင်းကစားကပါလို့ အမည်တပ်သတိပေးကြေညာသင့်ပါတယ်။ လေးစားအပ် ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ မည်သည့်လောင်းကစားမှုမျိုးမဆို လူမျိုးမရွေး၊ ဘာသာမရွေး၊ လူတန်းစားအလွှာမရွေးလူ့အသက်အရွယ်မရွေး၊ ကျားမမရွေး အားလုံးကို ဆိုးကျိုး ပေးနိုင်သည့် ဒုက္ခတွင်းနက်စေပါတယ်။ လောင်းကစား ကြမှုကြောင့် တစ်ဦးပေါ်တစ်ဦး ချစ်ခင် မှု ယုံကြည်မှု၊ လေးစားမှုများ ပျက်ပြယ်ကာ မကျေနပ်မှု၊ မနာလိုဝန်တိုဖြစ်မှုမှအစ ထိုးကြ၊ ရိုက်ကြ၊ နှက်ကြ၊ ခိုးကြ၊ လုယက်ကြ၊ သတ်ကြ၊ ဖြတ်ကြသည့်အဆုံး ဒုစရိုက်သံသရာကြီး တစ်ခုလုံး အဆုံး မသတ်နိုင်အောင် လည်စေပါတယ်။ အပြင် လောင်းကစားမှုကြောင့် အိမ်ထောင်ရေးပြို ကွဲအစ ဆင်းရဲနွမ်းပါးသွားရခြင်း၊ အရေးယူဖမ်းဆီးအပြစ်ပေးခံရခြင်း စသည့်ဆိုးကျိုးဆက်များကြောင့် သားသမီးများလည်း မျက်နှာငယ်ရ၊ ဝမ်းည်းရ၊ စိတ်အားငယ်ရ၊ စိတ်ထိခိုက်မှု ဖြစ်ပွားရသည့်အဆုံး ဘဝတစ်ခုလုံး ပျက်စီးဆုံးရှုံးသွားရတာလည်း ရှိပါတယ်။ လေးစားအပ်ပါသော အမျိုးသား လွှတ်တော်ဥက္ကဋ္ဌကြီးခင်ဗျား။ ပြည်သူများ၏ သတင်းပေးချက်နှင့် ဆန္ဒအရ မူဆယ်ခရိုင်မှာ လောင်းကစားမှုမျိုးစုံ ပပျောက်စေရေးအတွက် ကျွန်တော် မူဆယ်ခရိုင် အုပ်ချုပ်ရေးမှူးထံ လိပ်မူတပ်ပြီးတော့ စာဖြင့် အကူအညီ တောင်းခံခဲ့ဘူးပါတယ်။ ခရိုင်အုပ်ချုပ်ရေးမှူးလည်း နေ့မဆိုင်း ညမဆိုင်းပဲ သက်ဆိုင်ရာဌာနအသီးသီးသို့ စာထွက်ပေးလိုက်တဲ့အတွက် လောင်းကစားမှု အားလုံးနီးပါး ရပ်ဆိုင်းသွားပါတယ်။ ကျွန်တော် ကျေနပ် မှုရသော်လည်း ဝမ်းမသာနိုင်ပါဘူး။ လူတချို့က ကျွန်တော့်ကို အမြင်မကြည်သော အကြည့်ဖြင့် ကြည့်ကြပါသဖြင့် ဘယ်တော့ အရိုက်ခံ ရမလဲလို့ တွေးပြီးစိတ်ပူ နေရတာအမှန်ပါ။ လူတချို့ကလည်း သိချင်နိုးသလား။ ဒါမှမဟုဏာမင် သိလျက်နဲ့ မေးသလားတော့ မသိပါဘူး။ ကျွန်တော့်ကို ဆရာရယ် ဆ ရာရေးတဲ့ လောင်းကစားမှု ပပျောက်ရေးမှာ တီဗွီဂိမ်းတော့ မပါ ပါဘူးနော်တဲ့။ ကျွန်တော်က ပါပါတယ်လို့ ပြန်ဖြေလိုက် ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အရူးစာရင်းကောက်ရင် အဲဒါလည်း အရူး စာရင်းထဲမှာ ပါပါတယ်။ အရူးဆိုပေမယ့် ရိုးရိုး ယဉ်ယဉ်လေးနဲ့ လူမြင်သူမြင် ကောင်အောင်ရူးပြ နေတဲ့ အရူးယဉ် အရူးပါးပါ။ တီဗွီဂိမ်းဟာ လူသူအမြင်ကောင်းအောင် ဟိတ်ဟန်ထုတ်ပြနေတဲ့ လောင်းကစားမှု တစ်မျိုးဖြစ်ပါတယ်။ လောင်းကစားခြင်းဆိုသည်မှာ ကံစမ်းကစားခြင်း၊ ကျွမ်းကျင်မှု ကစားခြင်း တစ်ခုခုတွင်ပါဝင် ငွေကြေးအတွက်သော် လည်းကောင်း၊ ငွေကြေးတန်ဖိုးရှိသော သို့မဟုတ် ငွေကြေးတန်ဖိုးအဖြစ် လွှဲပြောင်းသတ်မှတ်ရန် သဘောတူပြီး ဖြစ်သော ပစ္စည်းတစ်စုံ တစ်ရာအတွက်သော်လည်းကောင်း၊ အကောက်အစားယူသည်ဖြစ်စေ၊ မယူသည်ဖြစ်စေ လောင်းကစားခြင်းကို ဆိုလိုသည်ဟုဆိုထားသဖြင့် တီဗွီဂိမ်းလည်း လောင်းကစားခြင်းထဲမှာ ပါနေပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီး ခင်ဗျား။ အခုမြန်မာနိုင်ငံ အနှံ့ ကျောင်းသားလူငယ်တွေဟာ တီဗွီဂိမ်းကစားတတ်လာလို့ အထူးသဖြင့် ၎င်းတို့ရဲ့ ပညာရေးကို များစွာထိခိုက်နေပါတယ်။ တီဗွီဂိမ်းကစားခြင်းကြောင့် အရွယ်မရွေး၊ ကျားမ မရွေး အမျိုးသားကျန်းမာရေးကိုလည်း ထိခိုက်စေပါတယ်။ မှန်ကန်တဲ့ ဒီမိုကရေစီ လမ်းကြောင်းပေါ်မှာ လျှောက်နေမယ်ဆိုရင် အရူးယဉ်အရူးပါး ဖြစ်တဲ့ တီဗွီဂိမ်းများကိုပါ အပြတ် ချေမှုန်းသင့်ပါတယ်။ တီဗွီဂိမ်းဟာ လူ့စွမ်းအားအရင်းအမြစ် ဖွံ့ဖြိုးတိုးတက်စေရေးမှာ အန္တရာယ်ကောင် ဖြစ်နေလို့ပါ။ နောက် အန္တရာယ် တစ်မျိုးကတော့ ဘုန်းတော်ကြီးများကို ချဲထီ ၊ နှစ်လုံးထီ၊ (၃၆)ကောင်ပေါက် ဂဏန်းများ၊ ပေါက်ကောင်များ မေးရခြင်းအတွက်လည်း ဓမ္မအန္တရာယ်ပါ။ လေးစားအပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ပါတီစုံဒီမိုကရေစီ အစိုးရသစ်ဟာ ၃၀-၃-၂၀၁၁ ရက်နေ့ကစပြီးတော့ ပြည်ထောင်စုသမ္မတမြန်မာနိုင်ငံတော်ရဲ့ တာဝန်အရပ်ရပ် ကို စတင်တာဝန် ထမ်းဆောင်ခဲ့ပါတယ်။ ဒီလို စတင်တာဝန်ယူချိန်ကစပြီး ယခုအချိန်အထိ ပြည်သူများဘက်မှ အစိုးရသစ်ရဲ့ ထက်မြက်သော၊ ပြတ်သားသော၊ ပြောင်မြောက်သော တိုင်းပြည်နဲ့ ပြည်သူတစ်ရပ်လုံး အတွက် အကျိုးရှိသော အပြောင်းအလဲများကို မျှော်လင့် ချက်ကြီးစွာနဲ့ စောင့်စားမျှော်လင့်နေ ကြသည်မှာ အမှန်ပင်ဖြစ်ပါတယ်။ ဒီလို ထက်မြက်၊ ပြတ်သား၊ ပြောင်မြောက် အကျိုးရှိတဲ့ အစိုးရသစ်ရဲ့ အပြောင်းအလဲတွေထဲမှာ လောင်းကစားမှု မျိုးစုံ ပပျောက်စေရေးလည်း တစ်ခု အပါအဝင် ဖြစ်ပါတယ်။ ဒါ့ကြောင့် ဖြတ်သန်းလာရသော ခေတ် အဆက်ဆက် အုပ်ချုပ်လာသော အစိုးရ အဆက်ဆက်ကို စိန်ခေါ်မှုတစ်ရပ်အနေနဲ့ တည်တံ့စွဲမြဲစွာ ရပ်တည်လာခဲ့တဲ့ လောင်းကစားမှု မျိုးစုံကို ယခုအစိုးရသစ်လက်ထက်မှာ ပြတ်ပြတ်သားသား ချေမှုန်းသွားသင့်ပါတယ်။ လေးစား အပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ၁၉၈၆ ခုနှစ် လောင်းကစားဥပဒေရဲ့ ထူးခြားချက်ကို ကောက်နှုတ်တင်ပြပါအုံးမယ်။ အဲဒီထူးခြားချက်တွေကတော့ (၁) ကျွမ်းကျင်မှု ကစားခြင်း၊ ကံစမ်းကစားခြင်း၊ အကောက်အစားယူ၍ ကစားခြင်း၊ အကောက်အစားမယူ၍လောင်းကစားခြင်းဟူ၍ ခွဲခြားမှုမပြုတော့ဘဲ လောင်းကစားမှုမှန်သမျှ ပြစ်မှုမြောက်သည်။ (၂) လောင်းကစားဒိုင်များကို မြို့နယ်အုပ်ချုပ်ရေး၊ မြို့နယ်ရပ်ကွက် အုပ်ချုပ်ရေးမှူးများက ဖမ်းဆီး နိုင်သည့် ဝရမ်း သို့မဟုတ် ဝရမ်းမပါဘဲ ဖမ်းဆီးနိုင်သည်။ (၃) လောင်းကစားဒိုင်များကို အချိန်မီ စုံစမ်း၊ ထောက်လှမ်းဖော်ထုတ်နိုင်ရန် ဝရမ်းသက်တမ်းကာလ ကို (၇)ရက်အစား (၁၄)ရက်အထိ တိုးမြှင့်ထားသည်။ (၄) လောင်းကစားဒိုင်ဝိုင်းကို ဖမ်းမိအောင် သတင်းပေးသူကို အနည်းဆုံး ဆုငွေ ၅၀၀ ကျပ်အထိ ချီးမြှင့်သည်။ (၅) ပြစ်ဒဏ်များကို ဟန့်တားလောက်သည့် ပြစ်ဒဏ်များ ဖြစ်လာစေရန် တိုးမြှင့်သတ်မှတ်ထားသည့်အပြင် ထောင်ဒဏ် မလွဲမသွေချမှတ်ရန် ပြဋ္ဌာန်းထားသည့်အတွက် လောင်းကစားမှုမျိုးစုံ ပပျောက်စေရန် ထိရောက်စွာ အရေးယူ ဆောင်ရွက်ရင်း တစ်ဖက်မှလည်း အစိုးရဌာနဆိုင်ရာများ၊ ပြည်သူများ ယခုတရားဝင် နိုင်ငံရေး အဖွဲ့ အစည်းများ အပါအဝင် လူထုလှုပ်ရှားမှုအသွင်ဖြင့် ပူးပေါင်းဆောင်ရွက် သင့်ပါတယ်။ ဘယ်လိုပူးပေါင်း ဆောင်ရွက်သင့်သလဲဆိုတော့ (၁)လောင်းကစားမှုပပျောက်ရေး ပညာပေး ဟောပြောပွဲများကို မြို့နယ်အသီးသီးရှိ ၊ မြို့အသီးသီးရှိ မြို့တော်ခန်းမများ၌လည်းကောင်း၊ ရပ်ကွက်ကျေးရွာ ကျောင်းများ၌လည်းကောင်း ကျယ်ကျယ် ပြန့်ပြန့် ပြုလုပ်ဆောင်ရွက်သင့် ပါတယ်။ (၂) ဂျာနယ်၊ မဂ္ဂဇင်း၊ သတင်းစာများ တွင်လည်း လောင်းကစားမှုမျိုးစုံကြောင့် ဖြစ်ပေါ် လာသောဆိုးကျိုးများ ပေါ်လွင်အောင် ပညာပေး ထည့်သွင်းရေးသားသင့်ပါတယ်။(၃) ပြည်သူ တွေဟာ အားလပ်တဲ့ အချိန်မှာ ကို ရီးယားဇာတ်လမ်းတွဲများ ကို ထိုင်ကြည် မယ့်အစား လောင်းကစားမှု ပပျောက်စေရေး၊ ပညာပေးရုပ်ရှင် ဇာတ်လမ်းတွဲများဖြင့် MRTV မြဝတီတို့မှ ထုတ်လွှင့်ပြသသင့်ပါတယ်။ (၄) လောင်းကစားမှုမျိုးစုံပပျောက်စေရေးအတွက် ဂီတအနုပညာ နှင့် ဇာတ်သဘင်လောကများ၌ လည်းကောင်း၊ လောင်းကစားမှုမျိုးစုံမှ ဆိုးကျိုးများကို ပြည်သူများ ရွံမုန်းလာစေရန် သီဆိုရေးစပ် သရုပ်ဆောင်ပြယ့်ပါတယ်။ (၅) လောင်းကစားမှုမျိုးစုံ ပပျောက်စေရေးအတွက် ပြည်သူတစ်ဦးချင်းကလည်း အမျိုးသားရေးတာဝန်တစ်ရပ်အနေနဲ့ လောင်းကစားဝိုင်း လောင်းကစားဒိုင်များ၏ သတင်းအမှန်ကို သက်ဆိုင်ရာသို့ အမြန်သတင်း ပေးပို့ရပါမယ်။ ဒီလိုလူထုလှုပ်ရှားမှု နည်းမျိုးစုံ အသုံးပြုမှသာလျှင် လောင်းကစားခြင်းများ မြန်မာနိုင်ငံအနှံ့ ကင်းစင်ပပျောက် သွားနိုင်မယ်လို့ အကြံပြု ဆွေးနွေးရပါတယ်၊ လေးစားအပ် ပါသော ဥက္ကဋ္ဌကြီးခင်ဗျား။ ဒါကြောင့် ဦးစောအုန်း မွန်ပြည်နယ် မဲဆန္ဒနယ်အမှတ် (၉)၏ ဆင်းရဲနွမ်းပါးမှုလျော့ချနိုင်ရေးအတွက် ဖြစ်သော အသေးစားချေးငွေလုပ်ငန်းကို ကြီးမားစွာ ထိခိုက်နိုင်သည့် လောင်းကစားခြင်းများ ကင်းစင်ပပျောက်သွားစေရန် ပြည်ထောင်စုအစိုးရအား တိုက်တွန်းကြောင်း အဆိုကို လေးလေးနက်နက် ထောက်ခံဆွေးနွေးရင်း ကျွန်တော်၏ ဆွေးနွေးချက်ကို နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">အဆိုနဲ့ပတ်သက်ပြီး ပြည်ထဲရေးဝန်ကြီးဌာနက ပြန်လည်ဆွေးနွေးစရာ ရှိတာဆွေးနွေးဖို့ ဖြစ်ပါတယ်</speech>
<speech><agency id="89">ဗိုလ်မှူးချုပ်ကျော်ဇံမြင့် (ဒုတိယဝန်ကြီး၊ ပြည်ထဲရေးဝန်ကြီးဌာန)</agency>အမျိုးသား လွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ မင်္ဂလာအပေါင်းနဲ့ ပြည့်စုံကြ ပါစေလို့ ဦးစွာ ဆုတောင်းမေတ္တာပို့သအပ်ပါတယ်။ မွန်ပြည်နယ် မဲဆန္ဒနယ်အမှတ် (၉)မှ အမျိုးသားလွှတ်တော်ကိုယ်စားလှယ် ဦးစောအုန်း ၏ ချဲထီလောင်းကစားခြင်းအား တစ်နိုင်ငံလုံး ထိရောက်စွာ အမြစ်ပြတ် ကင်းစင်ပပျောက်အောင် ဆောရွက်သင့်ပါကြောင်း အဆိုနဲ့ပတ်သက်လို့ ကျွန်တော် ပြည်ထဲရေး ဝန်ကြီးဌာန၊ ဒုတိယဝန်ကြီးဗိုလ်မှူးချုပ်ကျော်ဇံမြင့် မှ ပြန်လည် ရှင်းလင်း ဖြေကြားသွားမှာ ဖြစ်ပါတယ်။ ရှေးအစဉ်အဆက်ကပင် လောင်းကစားမှုများရှိခဲ့ပြီးမြန်မာနိုင်ငံ မိမိတို့နိုင်ငံမှာသာမက ကမ္ဘာ့နိုင်ငံ လောင်းကစားနည်းမျိုးစုံနဲ့ အပျော်တမ်းတစ်မျိုး၊ စီးပွားရေးလုပ်ငန်းသဖွယ်တစ်မျိုး ပြုလုပ်နေကြပါတယ်။ ဒါ့ကြောင့်လည်း ရှေးမင်းများအဆက်ဆက် ခေတ်အဆက်ဆက် လောင်းကစားမှု ပပျောက်ရေးအတွက်ကို ဆောင်ရွက်ခဲ့ကြတာကို သမိုင်း ဝင်မှတ်တမ်းများအရလည်း တွေ့ရှိနိုင် ပါတယ်။ လောင်းကစားနည်းများဟာ အဆိုပြု ထားတဲ့ ချဲထီလောင်းကစားနည်းသာမက ကြွေအံ ကစားခြင်းကစပြီး ဖဲရိုက်ခြင်း၊ ကြက်တိုက်ခြင်း၊ လေးကောင်ဂျင်ကစားခြိုဆ၆)ကောင် ထီဖွင့်ခြင်း၊ ကဒ်ကစားခြင်း၊ မာကျောက်ကစားခြင်း၊ ကာစီနိုလောင်းကစားခြင်း စတဲ့ ကစားနည်းမျိုးစုံလည်း ရှိပါတယ်။ ယခုအခါမှာတော့ နှစ်လုံးထီလောင်းကစားနည်းတစ်ရပ်အနေနဲ့ ပြည်သူလူထု အကြား စိမ့်ဝင်ပေါ်ပေါက်လျက်ရှိပါတယ်။ ချဲထီ၊ နှစ်လုံးထီ၊ ဘောလုံးထီ လောင်းကစားခြင်းများကိုသာမန် လက်ရေးနဲ့ စာရင်းမှတ်ရေးထိုးတဲ့စနစ်နဲ့ ကစားခြင်းသာမက တယ်လီဖုန်း ဆက်သွယ်ကစားခြင်း၊ အင်တာနက်နဲ့ ဆက်သွယ်ကစားခြင်းစတဲ့ အဆင့်မြင့်ဆက်သွယ်မှုစနစ်နဲ့ ကစားနေကြသူတွေ ကိုလည်း သိရှိရပါတယ်။ ဒါ့အပြင် ပြည်တွင်းမှာသာမက ပြည်ပကိုပင်ဆက်သွယ်ပြီး ရောက် စနစ်နဲ့ လောင်းကစားနေကြတာကိုလည်း ကြားသိနေရပါတယ်။ လောင်းကစားနည်းတွေကို ခေတ်အဆက်ဆက် ဓလေ့ထုံးတမ်းဥပဒေများနဲ့ အရေးယူ နှိမ်နင်းမှုတွေ ပြုလုပ်ခဲ့ရာမှ ကိုလိုနီအစိုးရလက်ထက် ၁၈၉၉ ခုနှစ်မှာ လောင်းကစားအက်ဥပဒေ ကို ပြဋ္ဌာန်းပြီး အရေးယူနှိမ်နင်းမှုတွေ ပြုလုပ်ခဲ့ပါတယ်။ ဒီ လောင်းကစားအက်ဥပဒေနဲ့ ဖမ်းဆီး အရေးယူနှိမ်နင်းခဲ့ပေမယ့်လည်း လောင်းကစားမှုတွေ ပျောက်သွားခြင်းမရှိဘဲ တိုးပွားလာတာ ကိုသာ တွေ့ရှိရတဲ့အတွက် ပိုမိုထိရောက်စွာ အရေးယူနိုင်ဖို့ ၁၉၈၆ ခုနှစ်မှာ လောင်းကစား ဥပဒေအသစ်ကို ပြဋ္ဌာန်းဆောင်ရွက်ခဲ့တယ်။၁၈၉၉ခုနှစ်လောင်းကစားအက်ဥပဒေမှာ ထောင်ဒဏ် (၆)လအထိ၊ ပြစ်ချက်ဟောင်းရှိရင်၂)နှစ်အထိသာချမှတ်နိုင်ပေမယ့်လည်၁၉၈၆ခုနှစ် လောင်းကစား ဥပဒေမှာတော့ ထောင်ဒဏ်(၆)လမှ (၅)နှစ်အထိ ချမှတ်နိုင်ဖို့အတွက်ကို ပြဋ္ဌာန်းထားခဲ့ပါတယ်။ လောင်းကစားမှုနဲ့ ပတ်သက်ပြီး ပြည်ထဲရေးဝန်ကြီးဌာနအနေနဲ့ “လောင်းကစားတာဟာ ငွေရလိုမှုအတွက် အကြောင်းပြု ကစားခြင်းဖြစ်လို့ ငွေမရဘဲ ဆုံး ရှုံးသွားရင် အဲဒီဆုံးရှုံးသွားတဲ့ ငွေတွေကို ပြန်လည်ရရှိဖို့အတွက်ကို ခိုးမှု၊ လုယက်မှု၊ ဓားပြမှုစတဲ့ အမှုတွေကို ကျူးလွန်လာမှာ ဖြစ်လို့ ရာဇ ဝတ်မှုခင်းများကို ဖြစ်ပေါ်စေနိုင်တဲ့ အကြောင်းအရင်းတစ်ရပ် ဖြစ်တဲ့အတွက်နောက်ဆက်တွဲအမှုကြီးများကို ကာကွယ်နိုင်ဖို့ လောင်း ကစားမှုများကို ပပျောက်အောင်နှိမ်နင်း ခဲ့ခြင်း” ပဲဖြစ်ပါတယ်။ ဒါကြောင့် မြန်မာနိုင်ငံ ရဲတပ်ဖွဲ့က သတ်မှတ်ထားတဲ့မှုခင်းကြို တင် ကာကွယ်မှု(၉)မျိုးမှာ လောင်းကစားမှုကို အဓိက ကြိုတင်ကာကွယ်မှု တစ်ခုအနေနဲ့ သတ်မှတ် ဆောင်ရွက်လျက်ရှိပါတယ်။ လောင်းကစားမှုတွေ နှိမ်နင်းခြင်းနဲ့ ပတ်သက်လို့ ၁၉၈၆ ခုနှစ် လောင်းကစားဥပဒေ အသစ်ပြဋ္ဌာန်းခဲ့ပြီး လောင်းကစားမှုများ ကင်းစင်ပပျောက်ရေးအတွက်ကို တိုင်းဒေသကြီးနဲ့ ပြည်နယ်အလိုက် လောင်းကစားမှုများ ကင်းစင်ပပျောက်ရေး စီမံချက်များကို ရေးဆွဲဆောင်ရွက် ခဲ့ပါတယ်။ ဒီလိုဆောင်ရွက်ခဲ့ရာမှာ ၂၀၀၅ ခုနှစ်ကစပြီး နှစ်အလိုက် လောင်းကစားဖမ်းဆီး အရေးယူမှုများကို တင်ပြရမယ်ဆိုလျှင် ၂၀၀၅ ခုနှစ်မှာ လောင်းကစားမှု (၅.၉၆၈)မှု၊ တရားခံ (၈.၅၇၆)ဦး၊ လောင်းကြေးငွေ (၅၀၈.၄၁၈,၈၀၀)ကျပ်၊ ၂၀၀၆ ခုနှစ်မှာ လောင်းကစားမှု (၇၅၀၁)မှု၊ တရားခံ (၁၀၂၂၆)ဦး၊ လောင်းကြေးငွေ (၈၄၇၃၆၄၆၆၅)ကျပ်၊ ၂၀၀ရ ခုနှစ်မှာ လောင်းကစားမှု၄၅၀၀)မှု တရားခံ(၇၃၇၀)ဦး၊ လောင်းကြေးငွေ(၃၃၈၉၄၅၈၆ရကျပ်၊ ၂၀၀၈ ခုနှစ် မှာ လောင်းကစားမှု (၁၉၃၂)မှု၊ တရားခံ (၃၃၆၀)ဦး၊ လောင်းကြေးငွေ (၁၃၅၅၇၈၃၄၇၀) ကျပ်၊ ၂၀၀၉ ခုနှစ်မှာ လောင်းကစားမှု (၁၈၈၈)မှု တရားခံ (၃၁၃၁)ဦး၊ လောင်းကြေးငွေ (၃၂၉၀၅၉၃၄၉) ကျပ်၊ ၂၀၁၀ ခုနှစ်မှာ လောင်းကစားမှု (၁၉၂၀)မှု၊ တရားခံ (၃၂၄၇)ဦးနဲ့ လောင်းကြေးငွေ(၂၄၁၉၄၂၂၃၆)ကျပ်တို့ကို ဖမ်းဆီးအရေးယူသိမ်းဆည်းနိုင်ခဲ့ပါတယ်။ အဲဒီလို စီမံချက်များနဲ့ ဖိဖိစီးစီးဖမ်းဆီးအရေးယူခဲ့တာကြောင့် တစ်နှစ်ထက်တစ်နှစ် လောင်းကစား တာတွေဟာ လျော့နည်းလာပြီး လောင်းကစားသမား များလည်း လျော့နည်းသွားကာ အမှုများလျော့နည်းလာတာကိုတွေ့ရပါတယ်။ အဲဒီလိုအရေးယူဆောင်ရွက်ခဲ့ရာမှာ လာဘ်ငွေယူခြင်း၊ လာဘ်ငွေတောင်းခံခြင်းစတဲ့ အကျင့်ပျက် ခြစားတဲ့တာဝန်ရှိသူတွေ၊ လောင်းကစားသမားတွေနဲ့ ဆက်သွယ်ပြီး မသမာမှုပြုလုပ်ကြတဲ့ တပ်ဖွဲ့ဝင်တွေ၊ လောင်းကစားမှုကို ဖမ်းဆီးဖို့ တာဝန် ပျက်ကွက်တဲ့ တပ်ဖွဲ့ဝင်တွေ၊ လောင်းကစားမှုကို ဖမ်းဆီးဖို့ တာဝန်ပျက်ကွက်တဲ့ တပ်ဖွဲ့ဝင်တွေ၊ လောင်းကစားသမားတွေဆီက လာဘ်ငွေရယူတဲ့ တပ်ဖွဲ့ဝင်တွေကို ရာထူးကြီးငယ်မရွေး စစ်ဆေး ဖော်ထုတ်အရေးယူမှုတွေလည်း ပြုလုပ်ခဲ့ပါတယ်။ အဲဒီလိုအရေးယူရာမှာလည်း ရာထူးအဆင့် လျော့တာကစပြီး ထောင်ဒဏ်ချမှတ်တဲ့အထိ ပြင်းပြင်းထန်ထန် အရေးယူမှုတွေ ပြုလုပ်ခဲ့တဲ့ အတွက် ၂၀၀၅ ခုနှစ်မှာ တပ်ဖွဲ့ဝင် (၉၈)ဦး၊ ၂၀၀၆ ခုနှစ်မှာ တပ်ဖွဲ့ဝင် (၄၁)ဦး၊ ၂၀၀ရခုနှစ်မှာ တပ်ဖွဲ့ဝင်(၁၄၁)ဦး၊ ၂၀၀၈ ခုနှစ်မှာ တပ်ဖွဲ့ဝင်(၇၇)ဦး၊ ၂၀၀၉ ခုနှစ်မှာ တပ်ဖွဲ့ ဝင်(၆၃)ဦးနဲ့ ၂၀၁၀ ခုနှစ်မှာ တပ်ဖွဲ့ဝင်(၁၃)ဦးအထိ အရေးယူ ဆောင်ရွက်ခဲ့ပြီး ဖြစ်ပါတယ်။ ယခုလို တင်ပြခဲ့တဲ့ အတိုင်း လောင်းကစားမှု များကို ဖမ်းဆီးအရေးယူမှုတွေ၊ မသမာမှုပြုတဲ့ ရဲတပ်ဖွဲ့ဝင်တွေကို အရေးယူအပြစ်ပေးခြင်းတွေ ပြုလုပ်ခဲ့ပေမယ့်လည်း လောင်းကစားမှုတွေဟာ အမြစ်ပြတ် ကင်းစင်ပပျောက်ခြင်းမရှိတဲ့အတွက် အမြစ်ပြတ်ကင်းစင်ပပျောက်စေဖို့ မြန်မာနိုင်ငံရဲတပ်ဖွဲ့ နဲ့အတူ ပြည်သူလူထုသာမက အခြားမိတ်ဘက် ဌာနဆိုင်ရာအဖွဲ့အစည်းတွေကလည်း ပူးပေါင်း ကူညီဆောင်ရွက်လျက်ရှိပါတယ်။ ပြည်သူများနဲ့ ဌာနဆိုင်ရာများဆီက ရရှိတဲ့သတင်းပေးမှုတွေ၊ ဖမ်းဆီးရာမှာ ပါဝင်ကူညီတာတွေ၊ တရားရုံးတော်မှာ တည့်မတ်မှန်ကန်စွာ သတ်သေခံပေးတာတွေ၊ ထိရောက်ဟန့်တားတဲ့ ပြစ်ဒဏ်ချမှတ်နိုင်အောင် အကူအညီပေးတာတွေကြောင့် လောင်းကစားမှု တွေကို တစ်နှစ်ထက်တစ်နှစ် ပိုမိုထိရောက်အောင် တားဆီးနှိမ်နင်း ဆောင်ရွက်နိုင်ခဲ့ပါတယ်။ Eccosisao:qudsacos Good Governance Clean Government ဖြစ်ပေါ်လာစေရေးအတွက်ကို နိုင်ငံတော်တစ်ဝန်း တရားဥပဒေစိုးမိုးရေး၊ လုံခြုံရေးကိစ္စရပ်များ၊ ကျေးလက်ဒေသဖွံ့ဖြိုးတိုးတက်ရေးနဲ့ ဆင်းရဲနွမ်းပါမှုလျော့ချရေးတို့ကို ဦးတည်ကြို ပမ်းဆောင်ရွက်လျက်ရှိရာ နိုင်ငံတော်သမ္မတကြီးက ဒီလုပ်ငန်းစဉ်များကို အဓိကအဟန့်အတား အနှောင့်အယှက်ဖြစ်စေတဲ့ နယ်မြေဒေသအသီးသီးမှာပျံ့နှံ့လျက်ရှိတဲ့ နှစ်လုံးထီ၊ သုံးလုံးထီ (ချဲထီ) အပါအဝင် လောင်းကစားမှုတွေ ကင်းစင်ပပျောက်ဖို့အတွက်ကို ရောက်တဲ့စီမံချက်များရေးဆွဲရန် ၂၀၁၁ ခုနှစ်၊ မေလ မှာ လမ်းညွှန်ခဲ့ပါတယ်။ နိုင်ငံတော် သမ္မတကြီးရဲ့ လမ်းညွှန်ချက်နဲ့ အညီ စီမံချက်ရေးဆွဲပြီး ၂၀၁၁ ခုနှစ်၊ ဇွန်လ ၁ ရက်နေ့မှ ၃၀ ရက်နေ့အထိကို ပညာပေးကာလအဖြစ် သတ်မှတ်ပြီး ပြည်သူလူထုတစ်ရပ်လုံး ကျယ်ကျယ်ပြန့်ပြန့် နားလည်သဘောပေါက်ပြီး လောင်းကစားမှုတွေကို ရှောင်ရှားကြစေဖို့ပညာပေးလုပ်ငန်းများကိုဆောင်ရွက်ခဲ့ပါတယ်။ ၂၀၁၁ ခုနှစ်၊ ဇူလိုင်လ ၁ ရက်နေ့က စကာလောင်းကစားမှုတွေကို အရှိန်အဟုန်မြှင့် ဖမ်းဆီးတဲ့ကာလ အဖြစ်သတ်မှတ်ပြီး ဖမ်းဆီးအရေးယူဆောင်ရွက်နိုင်ဖို့ အထူးစီမံချက်တစ်ရပ်ကို ရေးဆွဲဆောင်ရွက်ခဲ့ပါတယ်။ လောင်းကစားမှုပပျောက်ရေးစီမံချက်မှာ အဆင့်ဆင့်ကြပ်မတ် ကွပ်ကဲမှုတွေ ပြုလုပ်နိုင်ဖို့အတွကို ဗဟိုအဆင့်၊ တိုင်းဒေသကြီးနဲ့ ပြည်နယ်အဆင့်၊ ခရိုင်အဆင့်၊ မြို့နယ်အဆင့်တွေမှာ လောင်းကစားမှုပပျောက်ရေးကြီးကြပ်မှုကော်မတီတွေ၊ လောင်းကစားမှု တားဆီးနှိမ်နင်းရေးအထူးတပ်ဖွဲ့တွေ ၊ လောင်းကစားမှုအသိပညာပေးအဖွဲ့တွေ ၊ စာရင်း ကောက်ယူရေးအဖွဲ့တွေ၊ စာရင်း များကြီးကြပ်မှုအဖွဲ့တွေ ဖွဲ့စည်းဆောင်ရွက်ခဲ့ပါတယ်။ ဒီစီမံချက်တွေအရ ပြည်ထောင်စုတရားလွှတ်တော်ချုပ်ရုံး၊ ပြည်ထောင်စုရှေ့နေချုပ်ရုံး၊ အထွေထွေ အုပ်ချုပ်ရေးဦးစီးဌာန၊ အထူးစုံစမ်းစစ်ဆေးရေးဦးစီးဌာနအဆင့်မြင့်ပညာဦးစီးဌာန၊ အခြေခံပညာ ဦးစီးဌာနစတဲ့ ဌာနဆိုင်ရာတွေနဲ့လည်း ပူးပေါင်းအကောင်အထည်ဖော် ဆောင်ရွက်ခဲ့ပါတယ်။ နိုင်ငံတော်သမ္မတကြီးရဲ့ လမ်းညွှန်ချက်အရ စတင်ဆောင်ရွက်ခဲ့တွဲဝ၁၁ ခုနှစ်၊ ဇွန်လ ၁ ရက်နေ့က စပြီး သြဂုတ်လ ၂၁ ရက်နေ့အထိ ပညာပေးကာလ (၁)လ အပါအဝင် (၃)လအတွင်း ဖမ်းဆီး အရေးယူခဲ့တဲ့ လောင်းကစားမှုပေါင်းဟာ(၁၃၃၉)မှုထိ ရှိပါတယ်။ အဲဒီအမှုတွေမှာ တရားခံပေါင်း (၂၂၈၃)ဦး၊ လောင်းကြေးငွေပေါင်း ကျပ်သိန်း (၁၁၀၀)ကျော်နဲ့ လောင်းကစားရာမှာ အသုံးပြုတဲ့ လက်ကိုင်ဖုန်း (၇၇)လုံး၊ ကြိုးဖုန်း (၁၃)လုံး၊ ကား (၄)စီး၊ ဆိုင်ကယ် (၆၆)စီး၊ စက် ဘီး (၂၇)စီး၊ စက်လှေ(၁)စီး ကွန်ပျူတာ(၄)လုံးနဲ့ ဂိမ်းစက်(၁၄၉)လုံးတို့ကို သိမ်းဆည်းရမိခဲ့ပါတယ်။ ပြည်ထဲရေး ဝန်ကြီးဌာနအနေနဲ့လည်း လောင်းကစားဖမ်းဆီးအရေးယူမှုတွေကို နေ့စဉ်ကြပ်မတ် ဆောင်ရွက် လျက်ရှိပြီး နေ့အလိုက်၊ အပတ်စဉ်အလိုက်၊ လအလိုက် တိုးတက်မှုရှိစေဖို့ တွန်းအားပေးမှုတွေ အမြဲမပြတ် ပြုလုပ်လျက်ရှိပါတယ်။ ဒီလိုဆောင်ရွက်နေတဲ့ကြားက လောင်းကစားသူတွေနဲ့ ဆက်သွယ်ပြီး မသမာမှုပြုလုပ်တယ်လို့ သတင်းတွေကြားသိရရင် တိုင်စာတွေ ရောက်ရှိလာခဲ့လို့ ရှိရင်လည်း ချက်ချင်းဖော်ထုတ်ပြီး ထိရောက်စွာ အရေးယူအပြစ်ပေးခြင်းများကိုလည်း ပြုလုပ် ဆောင်ရွက်လျက်ရှိပါတယ်။ ပြည်ထဲရေးဝန်ကြီးဌာနအနေနဲ့ နိုင်ငံတော်အတွင်း လောင်းကစားမှု များ ကင်းစင် ပပျောက်မှု မရှိ သေးတာကို မျက်ကွယ်ပြုမထားဘဲ ပပျောက်သည်အထိဆောင်ရွက်ကြဖို့ မှုခင်း တားဆီးနှိမ်နင်းရေးအပိုင်းကဆောင်ရွက်နေသလို နိုင်ငံတော်တစ်ဝန်း လောင်းကစားမှုပပျောက်ရေး စီမံချက်ကို အကောင်အထည်ဖော်ဆောင်ရွက်ရာမှာလည်း နယ်မြေဒေသအလိုက် လောင်းကစား ကင်းစင်နယ်မြေအဖြစ် သတ်မှတ်ကြေညာတဲ့အထိ ဆောင်ရွက်နိုင်ဖို့ ဒေသဆိုင်ရာ အာဏာပိုင် အဖွဲ့အစည်းတွေ၊ ဌာနဆိုင်ရာတွေ၊ အစိုးရမဟုတ်တဲ့အဖွဲ့အစည်းတွေနဲ့ ပြည်သူလူထုတစ်ရပ်လုံးက အမျိုးသားရေးတာန်တစ်ရပ်အနေနဲ့ တစ်ခဲနက်ပူးပေါင်းပါဝင်ဆောင်ရွက်ကြဖို့ လိုအပ်ပါကြောင်း ရှင်းလင်းဖြေကြားအပ်ပါတယ်။ အားလုံးကိုကျေးဇူးတင်ပါတယ်။ (ဩဘာသံများ)</speech>
<speech type="speaker">အမျိုးသားလွှာတော်ကိုယ်စားလှယ်များခင်ဗျားမွန်ပြည်နယ်မဲဆန္ဒနယ် အမှတ်(၉)မှ ဦးစောအုန်း တင်သွင်းတဲ့ ဆင်းရဲနွမ်းပါးမှုလျော့ချနိုင်ရေးအတွက် ဖြစ်သော အသေးစားချေးငွေ လုပ်ငန်းကိုကြီးမားစွာထိခိုက်နိုင်သည့် လောင်းကစားခြင်းများ ကင်းစင်ပပျောက် သွားစေရန် လူထုလှုပ်ရှားမှုအပါအဝင် နည်းမျိုးစုံဖြင့် ဆောင်ရွက်ပေးပါရန် ပြည်ထောင်စုအစိုးရ အား တိုက်တွန်းကြောင်းအဆိုကို အတည်ပြုရန် သဘောတူ/မတူ လွှတ်တော်ရဲ့ အဆုံးအဖြတ် ရယူ ပါမယ်။ ဒီလိုဆောင်ရွက်ရာမှာ ဆန္ဒမဲပေးခြင်းကို အမျိုးသားလွှတ်တော်ဆိုင်ရာ နည်းဥပဒေ ၁၇၊ နည်းဥပဒေခွဲ(တ)၊ နည်းဥပဒေခွဲငယ်(၃)အရ မတ်တတ်ရပ်၍ ဆန္ဒပြတဲ့ နည်းလမ်းနဲ့ လွှတ်တော်ရဲ့ ဆန္ဒကို ရယူပါမယ်။</speech>
<speech type="speaker">ယခုသဘောတူတဲ့ လွှတ်တော်ကိုယ်စားလှယ်များဟာ မိမိတို့နေရာများမှာ မတ်တပ်ရပ် ပြဖို့ ဖြစ်ပါတယ်။အားလုံးထိုင်နိုင်ပါတယ်။ မတ်တတ်ရပ်ပြတဲ့ လွှတ်တော်ကိုယ်စားလှယ် ဦးရေဟာ (၄၀)ဦးနဲ့အထက်ရှိတဲ့အတွက် ဦးစောအုန်း ရဲ့ အဆိုကိုအတည်ပြုကြောင်း ကြေညာပါတယ်။ (ဩဘာသံများ)</speech>
</motion>
<motion>
<title>ဦးအောင်ငြိမ်း မကွေးတိုင်းဒေသကြီး မဲဆန္ဒနယ်အမှတ်(၂) ဥက္ကဋ္ဌ ပြည်သူတို့၏ တိုင်ကြားစာ နှင့် အသနားခံစာဆိုင်ရာကော်မတီ၏ လယ်ယာမြေယာ သိမ်းယူမှုများနှင့် ပတ်သက်၍ ပြေလည်အောင် ညှိနှိုင်းဖြေရှင်းနိုင်ခြင်းမရှိသော အမှုအခင်းများစွာ ရှိနေပါသဖြင့် နိုင်ငံတော်အစိုးရ အနေဖြင့် စနစ်တကျစိစစ်၍ ကိုင်တွယ်ဖြေရှင်း ဆောင်ရွက်နိုင်ပါရန် ပြည်ထောင်စုအစိုးရအား တိုက်တွန်းကြောင်း အဆိုတင်သွင်းခြင်းနှင့် လက်ခံဆွေးနွေးရန်သင့်/မသင့် အဆုံးအဖြတ်ရယူခြင်း</title>
<speech type="speaker">ဆက်လက်ပြီးတော့ လယ်ယာမြေယာ သိမ်းယူမှုများနဲ့ ပတ်သက်၍ ပြေလည်အောင် ညှိနှိုင်း ဖြေရှင်းနိုင်ခြင်းမရှိသော အမှုအခင်းများစွာရှိနေပါသဖြင့် နိုင်ငံတော် အစိုးရ အနေဖြင့် စနစ်တကျစိစစ်၍ကိုင်တွယ်ဖြေရှင်း ဆောင်ရွက်နိုင်ပါရန် ပြည်ထောင်စုအစိုးရ အား တိုက်တွန်း ကြောင်းအဆိုကို ပြည်သူတို့၏ တိုင်ကြားစာနဲ့ အသနားခံစာဆိုင်ရာကော်မတီ ဥက္ကဋ္ဌက တင်သွင်းဖို့ ဖြစ်ပါတယ်</speech>
<speech><mp id="86">ဦးအောင်ငြိမ်း၊ မကွေးတိုင်းဒေသကြီး မဲဆန္ဒနယ်အမှတ် (၂)</mp>။ လေးစား အပ်ပါသော အမျိုးသားလွှတ်တော် ဥက္ကဋ္ဌကြီး နဲ့တကွ အမျိုးသားလွှတ်တော် ကိုယ်စားလှယ်များခင်ဗျား။ ကျွန်တော်ကတော့ မကွေးတိုင်းဒေသကြီး၊ မဲဆန္ဒနယ်အမှတ် (၂)မှ အမျိုးသားလွှတ်တော် ကိုယ်စားလှယ် ဦးအောင်ငြိမ်း ဖြစ်ပါတယ်။ ကျွန်တော့်အနေနဲ့ လယ်ယာ၊ မြေယာသိမ်းမှုများနှင့်ပတ်သက်၍ပြေလည်အောင်ညှိနှိုင်းဖြေရှင်းနိုင်ခြင်းမရှိသောအမှုအခင်းများစွာ ရှိနေပါသဖြင့် နိုင်ငံတော်အစိုးရအနေဖြင့် စနစ်တကျစိစစ်၍ ကိုင်တွယ်ဖြေရှင်းဆောင်ရွက် နိုင်ပါရန် ပြည်ထောင်စု အစိုးရအဖွဲ့အား တိုက်တွန်းကြောင်း အဆိုကို တင်သွင်းမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်အဆိုကို စာဖြင့်ဖတ်ကြားတင်သွင်းခွင့်ပြုပါရန် တင်ပြအပ်ပါတယ် ခင်ဗျား။ အမျိုးသားလွှတ်တော်၊ ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီကို ပထမအကြိမ်၊ အမျိုးသားလွှတ်တော်၊ ဒုတိယပုံမှန်အစည်းအဝေးမှ အတည်ပြု ဖွဲ့စည်းပေးခဲ့ပြီး ဖြစ်ပါတယ်။ မိမိတို့ကော်မတီသည် အမျိုးသားလွှတ်တော်၏ ဖွဲ့စည်းတာဝန်ပေးမှုအရ ၉-၈-၂၀၁၁ ရက်နေ့မှစ၍ ပြည်သူတို့ ၏ တိုင်ကြားစာ၊ အသနားခံစာများ ကို စိစစ်ဖြေရှင်းဆောင်ရွ���်ပေးလျက်ရှိရာ ၂၆-၈-၂၀၁၁ ရက်နေ့အထိ တိုင်ကြားစာ၊ အသနားခံစာများ စုစုပေါင်း (၁၁၂)စောင် စိစစ်ဆောင်ရွက်ပြီး ဖြစ်ပါတယ်။ စိစစ်ပြီးသော တိုင်ကြားစာ၊ အသနားခံစားများ အနေဖြင့် ရပ်ကွက်ကျေးရွာအုပ်ချုပ်ရေးမှူးကိစ္စရပ်များ (၅)စောင်၊ လယ်ယာမြေသိမ်းဆည်းမှုများ (၁၂)စောင်၊ အိမ်ခြံမြေကိစ္စရပ်များ (၁၀)စောင်၊ တရားရုံးအမှုအခင်းကိစ္စရပ်များ (၁၃)စောင်၊ နိုင်ငံတော်အစိုးရ ပြည်သူပတ်သက်မှု (၂၆)စောင်၊ ပြည်ထောင်စုကြံ့ခိုင်ရေး နှင့်ဖွံ့ဖြိုးရေးပါတီ ကိစ္စ (၄)စောင်၊ လွှတ်တော်ကိုယ်စားလှယ်များကိစ္စ (၁၄)စောင်၊ ဥပဒေရေးရာကိစ္စ (၂)စောင်၊ သာသနာရေးဆိုင်ရာကိစ္စ (၃)စောင်၊ ပုဂ္ဂိုလ်ရေးတင်ပြစာ (၉)စောင်၊ အကြံပြု တင်ပြစာ (၇) စောင်၊ တပ်မတော်ဆိုင်ရာကိစ္စ (၁)စောင်၊ ဌာနဆိုင်ရာအထွေထွေ (၆)စောင် တို့ဖြစ်ပါတယ်။ အမျိုးသားလွှတ်တော် ပြည်သူတို့ ၏ တိုင်ကြားစာနှင့် အသနားခံစာဆိုင်ရာ ကော်မတီသို့ပေးပို့ လာသောစာများကို စိစစ်ရာမှာ ပြည်နယ်နှင့်တိုင်းဒေသကြီးများ၌ လယ်ယာ/မြေယာ သိမ်းဆည်း မှုများနှင့် ပတ်သက်ပြီးတော့ ဒေသန္တရအုပ်ချုပ်သူများ၊ ဌာနဆိုင်ရာများနှင့် မြေရလိုသူနှင့် မြေသိမ်းခံရသူတို့များကြားမှာ လည်အောက် ဖြေရှင်းဆောင်ရွက်နိုင်ခြင်းမရှိသဖြင့် တိုင်ကြားမှုများ၊ အပြန်အလှန်တရားစွဲဆိုမှုများ၊ မကျေနပ်ကြောင်းပြောဆိုမှုများ ဖြစ်ပေါ်လျက်ရှိပါတယ်။ ထိုသို့ တိုင်ကြား/အသနားခံတင်ပြချက်များအပေါ် စိစစ်ရာမှာ နိုင်ငံတော်အစိုးရစီမံကိန်းများအတွက် သိမ်းယူသောမြေယာများနှင့်ပတ်သက်၍ တိုင်ကြားမှုမရှိသော်လည်း ပုဂ္ဂလိကအကျိုးစီးပွား အတွက် သိမ်းယူခြင်းများ အပေါ် မကျေနပ်သဖြင့် ပြဿနာရပ်များ ပိုမိုကြီးထွားလာသည်ကို တွေ့ရှိ ရပါတယ်။ ဤကော်မတီအနေဖြင့် ပုဂ္ဂလိကအကျိုးစီးပွားအလို့ငှာ မြေသိမ်းဆည်းမှု တင်ပြစာ များကို စိစစ်ရာတွင် အမှုတွဲပေါင်း (၁၂)ခုရှိသည်ကို စိစစ်တွေ့ရှိရပါတယ်။ ထိုသို့မြေသိမ်းဆည်း ခြင်းများ ဆောင်ရွက်ရာမှာ ၂၀၁၁ ခုနှစ်၊ ဖေဖော်ဝါရီ၊ မတ်လများတွင် အများဆုံးဖြစ်ပေါ်ခဲ့ပြီး အစိုးရသစ်မဖြစ်ပေါ်မီ လွှတ်တော် ပထမပုံမှန်အစည်းအဝေးကာလ၊ စပ်ကူးမတ်ကူးကာလများမှာ လက်စသိမ်းဆောင်ရွက်များ ဖြစ်နိုင်ဖွယ်ရှိကြောင်း လေ့လာတွေ့ရှိရပါတယ်။ ပြည်သူတို့၏ တိုင်ကြားစာနှင့် အသနားခံစာကော်မတီ၏ စိစစ်တွေ့ရှိချက်များအရ ဥပမာအားဖြင့် ရန်ကုန်တိုင်ဒေသကြီး၊ မှော်ဘီမြို့နယ်မှာ ပုဂ္ဂလိကစက်သုံးဆီ အရောင်းဆိုင်ဖွင့်လှစ် ရန်အတွက် လယ်မြေသိမ်းဆည်းရာမှာ ဒေသန္တရအုပ်ချုပ်သူ၊ ဌာနဆိုင်ရာတို့က စွက်ဖက်ပြီးတော့ သဘောမတူတဲ့ ငွေပေးချေခြင်း။ မင်္ဂလာဒုံမြို့နယ်တွင် စက်မှုဇုန်တိုးချဲ့ရန်အတွက် လယ်မြေများကို သိမ်းယူရန် စီစဉ်မှုများ၊ ရှမ်းပြည်နယ် နောင်ချိုမြို့နယ်မှာ ပုဂ္ဂလိကကော်ဖီစိုက်ပျိုးရေးအတွက်ဒေသခံမြေယာလုပ်ကိုင်သူများထံမှ မြေ များသိမ်းယူခြင်းကိစ္စများ၊ မွန်ပြည်နယ် ဘီးလင်းမြို့နယ် တို့တွင် ပြည်နယ်အစိုးရအနေဖြင့် သစ်တောကြိုးဝိုင်းမြေများကို အစိုးရအဖွဲ့ဝင်တစ်ဦးအား လုပ်ပိုင်ခွင့်ပြုခြင်း၊ ရှမ်းည်နယ် ပင်းတယမြို့နယ်မှာ ဘုရားဖူးများ တည်းခိုရန်အတွက် ရှေးနှစ်ပေါင်း များစွာကပင် သံဃာတော်၊ ပြည်သူများက စိုက်ပျိုးထားသော ညောင်ပင်ကြီးများရှိသော မြေ နေရာကိုပင် လူနေထိုင်ရန် ဂရန်မြေများအဖြစ် သိမ်းဆည်းမှုများ ပြုလုပ်ခဲ့ခြင်း၊ နေပြည်တော် တပ်ကုန်းမြို့နယ်တွင် ပုဂ္ဂလိကပိုင် သစ်မျိုးစုံစိုက်ခင်းပြုလုပ်ရန်အတွက် လယ်ယာမြေယာ သိမ်းဆည်းမှုများ စီစဉ်ပြုလုပ်ခဲ့ခြင်းတို့တွင် တစ်ဖက်နှင့်တစ်ဖက် မကြေလည်မှုများ ရှိလာသည်ကို တွေ့ရှိရပါသည်။ ထို့အပြင် ဌာနဆိုင်ရာဝန်ထမ်းများနှင့် ဒေသန္တရအုပ်ချုပ်သူ အဖွဲ့အစည်းများ၏ စနစ်တကျစီစဉ်ဆောင်ရွက်မှုမရှိခြင်း၊ ဥပဒေနှင့်အညီ ဆောင်ရွက်မှုမရှိခြင်း၊ ညှိနှိုင်းပေါင်းစပ်မှု အားနည်းခြင်းတို့ကြောင့် နိုင်ငံတော်အစိုးရနှင့် ပြည်သူများအကြား အထင်လွဲမှား၍ ယုံကြည် အားကိုးမှုများ လျော့နည်းခဲ့ရပါတယ်။ သို့ပါ၍ လယ်ယာ မြေယာများကို ပုဂ္ဂလိကစီးပွားရေး လုပ်ငန်းများအတွက် သိမ်းဆည်းမှုများနှင့် ပတ်သက်၍ နိုင်ငံတော်အစိုးရအနေဖြင့် စနစ်တကျ ကိုင်တွယ်ဖြေရှင်းသင့်ပါကြောင်း အများပြည်သူအကျိုးစီးပွားအလို့ငှာ အဆိုတင်သွင်းအပ်ပါတယ် ခင်ဗျား။ အားလုံးကို ကျေးဇူးတင်ပါတယ်ခင်ဗျား။ (ဩဘာသံများ)</speech>
<speech type="speaker">အဆိုကို ထောက်ခံမယ့်သူရှိပါက ဆက်လက်ဆောင်ရွက်ပါ</speech>
<speech><mp id="67">ဦးမိုးမြင့်၊ တနင်္သာရီတိုင်းဒေသကြီး၊ မဲဆန္ဒနယ်အမှတ်၇)</mp>လေးစားအပ်ပါ သော ဥက္ကဋ္ဌကြီးခင်ဗျား ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ် (၇)မှ အမျိုးသားလွှတ်တော်ကိုယ်စားလှယ် ဦးမိုးမြင့် ဖြစ်တယ်။ ပြည်သူတို့၏ တိုင်ကြားစာနှင့် အသနား ခံစာဆိုင်ရာကော်မတီဥက္ကဋ္ဌ ဦးအောင်ငြိမ်း တင်သွင်းသောအဆိုကို အလေးအ နက် ထောက်ခံ အပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ဦးအောင်ငြိမ်း တင်သွင်းတဲ့ အဆိုကို လွှတ်တော်ကိုယ် စားလှယ်တစ်ဦးက ထောက်ခံသွားပါတယ်။ အဆိုမှာ လယ်ယာမြေယာသိမ်းယူမှုများနှင့်ပတ်သက်၍ ပြေလည်အောင်ညှိနှိုင်းဖြေရှင်းနိုင်ခြင်း မရှိသော အမှုအခင်း များစွာရှိနေပါသဖြင့် နိုင်ငံတော်အစိုးရအနေဖြင့် စနစ်တကျစိစစ်၍ကိုင်တွယ်ဖြေရှင်း ဆောင်ရွက်နိုင်ပါရန် ပြည်ထောင်စုအစိုးရအား တိုက်တွန်းကြောင်းဖြစ်ပါတယ်။ ဒါ့ကြောင့် အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံ ဆွေးနွေးဖို့သဘောမတူတဲ့ လွှတ်တော်ကိုယ်စားလှယ်များ ရှိပါသလား ခင်ဗျား။ အဆိုကို လက်ခံဆွေးနွေးရန် သဘောမတူတဲ့ လွှတ်တော်ကိုယ်စားလှယ်များ မရှိတဲ့ အတွက် လွှတ်တော်က သဘောတူကြောင်း ကြေညာပါတယ်။ (ဩဘာသံများ)</speech>
<speech type="speaker">ဦးအောင်ငြိမ်း တင်သွင်းတဲ့အဆိုဆွေးနွေးမယ့် လွှတ်တော်ကိုယ်စားလှယ်များ ရှိပါက အစည်းအဝေးရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည် ပေးပို့ကြဖို့ ဖြစ်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ယခုလွှတ်တော် အစည်းအဝေးကို ခေတ္တရပ်နားပါမယ်။ (၂)နာရီတိတိမှာ ပြန်လည်ကျင်းပပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာနိုင် ပါပြီ ခင်ဗျား</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျာ။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီ။</speech>
</motion>
<motion>
<title>ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၄)၏ အခြေခံ လုပ်သား များအတွက် သင့်လျော်သော နှုန်းထားတစ်ရပ်ဖြင့် အနိမ့်ဆုံးလစာ သတ်မှတ်ချက်ကို ဥပဒေ ပြဋ္ဌာန်းပေးရန် ပြည်ထောင်စုအစိုးရအား တိုက်တွန်းကြောင်း အဆိုတင်သွင်းခြင်းနှင့် လက်ခံဆွေးနွေးရန် သင့်/မသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ရကုန်တိုင်းဒေသကြီး မဲဆန္ဒနယ်အမှတ်(၄)မှ ဒေါက်တာမြတ်ဉာဏစိုး က အခြေခံလုပ်သားများအတွက် သင့်လျော်သော နှုန်းထားတစ်ရပ်ဖြင့် အနိမ့်ဆုံးလစာ သတ်မှတ်ချက်ကို ဥပဒေပြဋ္ဌာန်းပေးရန်နဲ့ စပ်လျဉ်းတဲ့ အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်။ ယခု ဒေါက်တာမြတ်ဉာဏစိုး အဆိုတင်သွင်းဖို့ ဖြစ်ပါတယ်</speech>
<speech><mp id="136">ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အက်</mp> လေးစားအပ် ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ၊ အမျိုးသားလွှတ်တော် ကိုယ်စားလှယ်များ အားလုံးကို မင်္ဂလာပါလို့ ထပ်မံပြီးတော့ နှုတ်ခွန်းဆက်သပါရစေခင်ဗျား။ ဥက္ကဋ္ဌကြီးခင်ဗျား။ ယနေ့ ရန်ကုန်တိုင်းဒေသကြီး မဲဆန္ဒနယ်အမှတ်(၄)မှ ကျွန်တော် ဒေါက်တာမြတ်ဉာဏစိုး တင်သွင်းမယ့် အဆိုကတော့အခြေခံအကျဆုံးသော လုပ်သားများအတွက် သင့်လျော်သော နှုန်းထားတစ်ရပ်ဖြင့် အနိမ့်ဆုံး လစာသတ်မှတ်ချက်ကို ဥပဒေပြဋ္ဌာန်းပေးရေးအဆိုကို တင်သွင်းမှာ ဖြစ်ပါတယ်ခင်ဗျား။ ဥက္ကဋ္ဌကြီး ခင်ဗျား။ ယနေ့ ကျွန်တော်တို့ ပြည်ထောင်စုသမ္မတမြန်မာနိုင် ငံတော်ဟာဆိုရင် ခေတ်စနစ်ပြောင်းပြီးတော့ ဒီမိုကရေစီလမ်းကြောင်းပေါ်မှာ လျှောက်လှမ်းနေတဲ့နိုင်ငံ ဖြစ်နေ ပါပြီ ဥက္ကဋ္ဌကြီးခင်ဗျား။ စီးပွား ရေးအခွင့်အလမ်းတွေလည်း တိုးတက်ပွင့်လန်းလာပြီးတော့ စီးပွားရေးလုပ်ငန်းတွေလည်း များစွာဆောင်ရွက်ဖို့ အခြေခံကောင်းတွေရှိနေတဲ့ နိုင်ငံဖြစ်ပါတယ်။ ဆောင်လည်းဆောင်ရွက်နေဆဲ၊ ဆက်လည်းဆောင်ရွက်နေဦးမှာပဲ ဖြစ်ပါတယ်။ ဒီအတွက်ကြောင့်မို့လို့ တစ်နိုင်ငံလုံးမှာ စက်ရုံ၊ အလုပ်ရုံ တွေမှာ ဆိုရင်လည်း အနှံ့အပြားကို ပေါ်ထွန်းလျက်ရှိနေတာကို တွေ့မြင်နိုင်ပါတယ် ဥက္ကဋ္ဌကြီးခင်ဗျာ။ ကျွန်တော်တို့ လက်ရှိ အချိန်မှာဆိုလျှင် ပြည်နယ်နှင့် တိုင်းဒေသကြီးတွေမှာ စက်မှုဇုန် စုစုပေါင်း (၂၆)ခု တည်ထောင် ပြီးတော့ ပြည်တွင်း၊ ပြည်ပလုပ်ငန်းရှင်တွေကနေပြီးတော့ လုပ်ကိုင်ဆောင်ရွက်နေတာရှိပါတယ်။ နောက်တစ်ခါ ထား ဝယ်ရေနက်ဆိပ်ကမ်းမှာဆိုရင်လည်း အထူး စီးပွားရေးဇုန်ကြီး တစ်ခု တည်ထောင်ပြီးတော့ နိုင်ငံတကာ နဲ့ ပူးပေါင်းဆောင်ရွက်နေတာ ရှိပါတယ်။ ဒီစက်မှုဇုန်တွေ ပဲလားဆိုတော့ မဟုတ်သေးပါဘူး ဥက္ကဋ္ဌကြီးခင်ဗျား။ ကျွန်တော်တို့ အခု က ရင်ပြည်နယ် ဘားအံမြို့နားမှာဆိုရင်လည်း ဒါနယ်စပ်ဒေသတွေမှာ စက်မှုဇုန်တွေထပ်ပြီးတော့ တိုးတက်ဖွံ့ဖြိုးအောင် တည်ထောင်ဖို့အတွက် မြန်မာ့ရင်းနှီးမြှုပ်နှံမှုကော်မရှင်နဲ့ သက်ဆိုင်ရာ စက်မှုဝန်ကြီး ဌာနက တာဝန်ရှိပုဂ္ဂိုလ်တွေ ညှိနှိုင်းပြီးတော့ ဆောင်ရွက်နေတဲ့ အစီအစဉ်တွေလည်းရှိပါတယ်။ ဒီလိုပဲ မြန်မာ -အိန္ဒိယနယ်စပ်နဲ့ အလှမ်းမကွာတဲ့ နေရာတွေမှာလည်း စက်မှုဇုန်တွေ ဆက်လက် ထူထောင်ဖွင့်လှစ်မယ်ဆိုတဲ့ အားရဖွယ်ရာ အစီအစဉ်တွေကိုလည်း တွေ့မြင်ကြားသိရပါတယ် ဥက္ကဋ္ဌကြီးခင်ဗျား။ ဒီလိုစက်မှုဇုန်တွေနည်းတူ နိုင်ငံတွင်းမှာလည်း ပြည်တွင်းပြည်ပ လုပ်ငန်းရှင် တွေက တာဝန်ယူဆောင်ရွက်နေတဲ့ စီမံကိန်းလုပ်ငန်းကြီးပေါင်း လုပ်ငန်းကြီးများစွာ ရှိပါတယ် ဥက္ကဋ္ဌကြီးခင်ဗျား။ ဒီလို ထုထည်ကြီးမားကျယ်ပြန့်တဲ့ လုပ်ငန်းကြီးတွေမှာလည်း မြန်မာလုပ်သား တွေဟာဆိုရင် တာဝန်ထမ်းဆောင်နေတာကို နေရာအနှံ့အပြားမှာ တွေ့ရှိရပါတယ် ဥက္ကဋ္ဌကြီး ခင်ဗျား။ အဲဒီအခါကျတော့ ကျွန်တော်တို့ လုပ်ငန်းခွဲတွေထဲမှာ ဆောင်ရွက်နေတဲ့ လုပ်သားတွေမှာ ကျွန်တော်တို့က သူတို့တွေရဲ့ လုပ်ငန်းခွင်ကို ဆောင်ရွက်ရတဲ့အနေအထား ပညာအရည်အချင်းကို လိုက်ပြီးတော့ အဆင့်တွေ ခွဲခြားလို့ရပါတယ်။ တစ်ခါကျရင် ကျွန်တော်တို့ အင်ဂျင်နီယာတွေ ဖြစ်တဲ့ ကြီးကြပ်တဲ့လုပ်သားတွေ ရှိပါမယ်။ နောက်တစ်ခါ ကျွမ်းကျင်လုပ်သားမျOkil Laboutများ ရှိပါမယ်။ အခြေခံအကျဆုံးလုပ်သားတွေကတော့ တစ်နေ့လုပ်မှ တစ်နေ့စားဆိုတဲ့ဒါ ကျွန်တော်တို့ (General Labour, General Worker) Xsaron səcbáv:cop gulow အဲဒီတော့ ကျွမ်းကျင်ပညာရှင်ဝန်ထမ်းတွေမဟုတ်တဲ့ အခြေခံအကျဆုံး လုပ်သားတွေအတွက် သူတို့ရဲ့ အခွင့်အရေးကို ကာကွယ်စောင့်ရှောက်ပေးပြီးတော့ ရပိုင်ခွင့်တွေကိုလည်း မြှင့်တင်ပေးဖို့ လိုအပ်လှပါတယ် ဥက္ကဋ္ဌကြီးခင်ဗျား။ မကြာမတင်ကပဲ ကျွန်တော်တို့အလုပ်သမားဝန်ကြီးဌာနက နေပြီးတော့ ကျွန်တော်တို့ လွှတ်တော်ကို အလုပ်သမားအဖွဲ့အစည်းဥပဒေကြမ်းကို တင်ပြလာ ပြီးတော့ အတည်ပြုပြဋ္ဌာန်းပေးခဲ့ပြီးဖြစ်ပါတယ်။ ဒါဆိုရင် အပြည်ပြည်ဆိုင်ရာအလုပ်သမားအဖွဲ့ရဲ့ (1.LO Convention87) i soczofson sq:29003:0Solosusu sdisaoznemocens ဒီဥပဒေဟာလည်း အင်မတန်မှ ပြီးပြည့်စုံတွဲပဒေတစ်ခုဖြစ်ပါတယ်။ အလုပ်သမားအခွင့်အတွေ၊ ရပိုင်ခွင့်တွေကို အပြည့်အဝ ကာကွယ်စောင့်ရှောက်ပေးထားတဲ့ ဥပဒေဖြစ်ပါတယ် ဥက္ကဋ္ဌကြီး ၊ ခင်ဗျား။ ဒီနေရာမှာ ကျွန်တော် အထူးအလေးအက် ဥက္ကဋ္ဌကြီး မှတစ်ဆင့် လွှတ်တော်တစ်ခုလုံးကို တင်ပြချင်တာကတော့ ဒီအနိမ့်ဆုံးလစာ သတ်မှတ်ချက်က ဘာဖြစ်လို့ အရေးကြီးသလဲဆိုတဲ့ အချက်ကိုပါ။ ဥက္ကဋ္ဌကြီးခင်ဗျား။ ကျွန်တော်တင်ပြလိုရင်းဟာ ယနေ့ပြည်တွင်း လုပ်ငန်းရှင် တွေ က ချီးမြှင့်နေတဲ့၊ ပေးနေတဲ့လုပ်ခများကို အဓိက မ ဆိုလိုပါဘူး ဥက္ကဋ္ဌကြီးခင်ဗျား။ ကျွန်တော်တို့ ဒီနေ့မြန်မာနိုင်ငံမှာ ခုနက တင်ပြသွားတဲ့ စီမံကိန်း လုပ်ငန်းကြီးတွေမှာ ဆောင်ရွက်နေတဲ့လုပ်သားတွေ ရှိပါတယ်။ အဲဒီ လုပ်သားတွေကို ကျွန်တော်တို့ ပေးချေနေတဲ့လုပ်ခ၊ ငွေကြေးတွေလည်း ရှိပါတယ်။ အခုမြန်မာနိုင်ငံရဲ့ လက်ရှိရပ်တည်နေတဲ့အနေအထား၊ မြန်မာနိုင်ငံရဲ့ လက်ရှိစီးပွား ဖြစ်ထွန်းမှုအနေအထားနဲ့တော့ ဒီလစာဟာ ပြည့်စုံလုံလောက်မှုရှိနေပါသေးတယ် ဥက္ကဋ္ဌကြီး ခင်ဗျား။ သို့သော် ကျွန်တော်တို့ရဲ့ အိမ်နီးချင်းနိုင်ငံတွေဖြစ်တဲ့ အာဆီယံနိုင်ငံတွေကို ကျွန်တော်တို့က မေ့ပျောက်ထားလို့ မ ရပါဘူး။ သူတို့နိုင်ငံတွေမှာ ဘယ်လိုနှုန်းထားတွေနဲ့ဆောင်ရွက်နေသလဲဆိုတာကိုလည်း တစေ့တစောင်းကြည့်ဖို့ လိုအပ်ပါလိမ့်မယ် ဥက္ကဋ္ဌကြီး ခင်ဗျား။ ကျွန်တော်တို့နဲ့ အနီးကပ်ဆုံးဖြစ်တဲ့ အိမ်နီးချင်း ထိုင်းနိုင်ငံမှာဆိုရင် တစ်နေ့ကို အနိမ့်ဆုံးလစာ သတ်မှတ်ချက်အနေနဲ့ ဥပဒေပြဋ္ဌာန်းပြီးတော့ ဘတ် (၃၀၀)လို့ သတ်မှတ်ထားပါ တယ်။ ဘတ် (၃၀၀)ဆိုတဲ့အခါကျတော့ အမေရိကန်ဒေါ်လာ (၁၀)ဒေါ်လာဖြစ်ပါတယ်။ အဲဒီတော့ မြန်မာငွေကြေးပမာဏအားဖြင့်ငွေကျပ် အကြမ်းဖျင်းအားဖြင့် ကျပ် ၇၀၀၀ နဲ့ ၁၀၀၀၀ ကြားမှာရှိ ပါတယ် ဥက္ကဋ္ဌကြီးခင်ဗျား။ ကျွန်တော်တို့ရဲ့ အိမ်နီးချင်နိုင်ငံတစ်ခုပဲဖြစ်တဲ့ မနီးမဝေး မလှမ်းမကမ်း နိုင်ငံတစ်ခုဖြစ်တဲ့ စင်ကာပူနိုင်ငံမှာဆိုရင်တော့ သူက အနိမ့်ဆုံးလစာ သတ်မှတ်ချက်အဆင့်တွေ ခွဲထားပါတယ် ဥက္ကဋ္ဌကြီးခင်ဗျား။ အခြေခံအလုပ်သမား လစာကတောင်မှ ပြည်ပက လာရောက်လုပ်ကိုင်တဲ့ အလုပ်သမားတွေနဲ့ မိမိတို့တိုင်းပြည် က တာဝန်ယူထမ်းဆောင်နေတဲ့ ဒေသခံ နယ်ခံအလုပ်သမားတွေနဲ့ကို ခွဲခြားပြဋ္ဌာန်းထားပါတယ်နောက်တစ်ခါ ဒီကျွမ်းကျင်လုပ်သား (Skill Labour) တွေဆိုရင်လည်း ပြည်ပနဲ့ မိမိနယ်ခံလုပ်သားတွေကို ခွဲခြား၍ ပြဌာန်းထားပါတယ်။ ဒါက ဘာကို အဓိက တင်ပြချင်တာလည်းဆိုတော့ မိမိတို့ ပြည်တွင်းက အလုပ်သမားတွေ မနစ်နာအောင် ကာကွယ်စောင့်ရှောက်ပေးထားတာကို တင်ပြချင်ပါတယ် ဥက္ကဋ္ဌကြီးခင်ဗျား။ ကျွန်တော်တို့ မြန်မာနိုင်ငံဟာဆိုရင် မကြာတော့တဲ့ ၂၀၁၅ ခုနှစ်မှာဆိုရင် ကျွန်တော်တို့ AFEZ (After) လို့ခေါ်တဲ့ အာဆီယံလွတ်လပ်သော စီးပွားရေးဇုန်ထဲကို ကျွန်တော်တို့ ဝင်ရောက်ဆောင်ရွက်ရမှာဖြစ်ပါတယ် ဥက္ကဋ္ဌကြီးခင်ဗျား။ အဲဒီအခါကျတော့ ကျွန်တော်တို့တိုင်းပြည် မှာ သဘာဝသယံဇာတအရင်းအမြစ်တွေလည်း အင်မတန်မှ ပေါကြွယ်ဝပါတယ်။ နောက်တစ်ခု ကတော့ အာဆီယံနိုင်ငံတွေထဲမှာရော၊ အာရှနိုင်ငံတွေ ထဲမှာရော နယ်မြေအကျယ်အဝန်းနဲ့ ကျွန်တော်တို့ရဲ့ လူဦးရေအချိုး အစားဟာ မျှတနေသေးတာကိုလည်း တွေ့နိုင်ပါတယ်။ ကျွန်တော်တို့ရဲ့ လူဦးရေ သန်း (၆၀)ဆိုတဲ့ အချိုးအစားပမာဏဟာ ကျွန်တော်တို့ ထုတ်ကုန် တွေ တိုးတက်ဖို့၊ စွမ်းဆောင်ဖို့ အတွက် ခိုင်မာတဲ့အင်အားတစ်ရပ်ဖြစ်ပါတယ် ဥက္ကဋ္ဌကြီးခင်ဗျား။ ကျွန်တော်တို့ရဲ့ အာဆီယံနိုင်ငံ တစ်နိုင်ငံဖြစ်တဲ့ ကမ္ဘောဒီးယားနိုင်ငံဆိုရင် လူဦးရေ (၁၆)သန်းပဲ ရှိပါတယ်။ လာအိုနိုင်ငံဆိုရင် လူဦးရေ (၄)သန်းပဲရှိပါတယ်။ ဒီနိုင်ငံတွေဟာဆိုရင် သူတို့ရဲ့ ထုတ်ကုန်တွေထက် သူတို့တွေဟာ ကျွန်တော်တို့ ခရီးသွား လုပ်ငန်းကို အခြေခံပြီးတော့ပဲ သူ တို့ ဒါနိုင်ငံရဲ့ စီးပွားရေးတိုးတက်မှုကို ဖော်ဆောင်နေရတဲ့အနေအထားဖြစ်ပါတယ်။ ကျွန်တော်တို့မှာ တော့ စိုက်ပျိုးမြေကျယ်ဝန်းတဲ့ အနေအထားရှိပါတယ်။ နောက်တစ်ခါ လူဦးရေသယံဇာ တလည်း မခေါင်းပါးတဲ့အတွက်ကြောင့်မို့လို့ ကျွန်တော်တို့ရဲ့ လုပ်အားကို အခြေခံပြီးတော့လည်း စက်မှု လုပ်ငန်းတွေကိုထူထောင်ပြီးတော့ နိုင်ငံတကာနဲ့ ရင်ဘောင်တန်းနိုင်အောင် ကြိုးစားနိုင်တဲ့ အနေအထားလည်း ရှိပါတယ် ဥက္ကဋ္ဌကြီးခင်ဗျား။ အဲဒီတော့ ကျွန်တော်တို့ ၂၀၁၅ ခုနှစ်မှာ AFTA ကို AFTA စနစ်နဲ့ဆောင်ရွက်ပြီး ကျွန်တော် တို့ရဲ့ ပြည်ထောင်စုသမ္မတမြန်မာနိုင်ငံတော် ထဲမှာ ပြည်ပလုပ်ငန်းရှင်ကနေပြီးတော့ ရင်းနှီးမြှုပ် နှံတဲ့ ကုမ္ပဏီတွေ များလာပြီဆိုတဲ့အခါ ကျရင်တော့ ကျွန်တော်တို့ နိုင်ငံရဲ့ အလုပ်လုပ်နိုင်တဲ့ လူဦးရေ ပေါများတာကို မူတည်ပြီးတော့ ဒီမှာလုပ်အားခကို ဈေးနှိမ်ပြီးတော့ လာပြီးတော့ လုပ်ကိုင် ဆောင်ရွက်နိုင်တဲ့ အနေအထားတွေ ရှိနိုင်ပါတယ် ဥက္ကဋ္ဌကြီးခင်ဗျား။ ကျွန်တော်တို့တိုင်းပြည်ဟာ အခုမှ ဖွံ့ဖြိုးဖို့အရှိန်ယူပြီးတော့ရှေ့ကို လှမ်းတက်ဖို့ နိုင်ငံဖြစ်ပါတယ်။ သို့သော်လည်း အများနည်းတူ ၁၀၀ ရရမယ့်အချိန်မှာ ဈေးသက်သာတဲ့ ၅၀ နဲ့တော့ လုပ်ဆိုတာမျိုး လာရောက်ပြီး ရင်းနှီးမြှုပ်နှံမှုမျိုးကိုတော့ လက်ခံလို့ မဖြစ်ပါဘူး ဥက္ကဋ္ဌကြီးခင်ဗျား။ ဒါ့ကြောင့်မို့လို့ မိမိရဲ့ လူသားအရင်းအမြစ်တွေကို တန်ဖိုးထားသော အားဖြင့် အနိမ့်ဆုံး အခြေခံဝန်ထမ်းတွေရဲ့ အနိမ့်ဆုံးလစာတစ်ခုကိုတော့ သတ်သတ်မှတ်မှတ် ပြင်ဆင်ဆောင်ရွက်ထားပြီးတော့ ဒီနှုန်းထား တစ်ခုကို ကျွန်တော်တို့က သတ်မှတ်ထားမှ သာလျှင် ဒီလို စီးပွားရေးဖွံ့ဖြိုးပြီးနိုင်ငံတွေ ဖွံ့ဖြိုးနေတဲ့နေရာမှာလည်း ကိုယ့်ထက် ရှေ့ခြေလှမ်းနည်းနည်း ပြေးနေတဲ့နိုင်ငံတွေဟာ ကျွန်တော်တို့ တိုင်းပြည်မှာ လာပြီးတော့ စီးပွားရေးလက်ဝါးကြီးအုပ်မှု နောက်ပြီးတဲ့အခါကျတော့ ကျွန်တော်တို့ ရဲ့ လုပ်ခတွေကို နှိမ်ပြီးတော့ လုပ်ခတွေပေးပြီးတော့ဆောင်ရွက်တာမျိုးတွေကို ကာကွယ်တားဆီးနိုင်မှာ ဖြစ်ပါတယ် ဥက္ကဋ္ဌကြီးခင်ဗျား။ နိဂုံးချုပ် အနေနဲ့ တင်ပြလိုတာကတော့ မတ်လ ၃၁ ရက်နေ့မှာ ပြည်ထောင်စုလွှတ်တော်မှာ သမ္မတကြီး ကလည်း မိန့်ခွန်းပြောကြားသွားတဲ့အထဲမှာ အမိန့်ရှိသွား ပါတယ်။ အဲဒီမှာ ဥပဒေပြဋ္ဌာန်းဆောင်ရွက်ဖို့ထဲမှာ အနိမ့်ဆုံးလစာသတ်မှတ်ချက်ကိုလည်း ဥပဒေပြဋ္ဌာန်းသတ်မှတ် ဆောင်ရွက် သွားဖို့ လိုလိမ့်မယ်ဆိုတာကို အတိအလင်း မိန့်ကြားသွားပြီး ဖြစ်ပါတယ်။ ဒါကြောင့်မို့လို့ ကျွန်တော်တို့ တိုင်းပြည်ရဲ့ လူ့စွမ်းအားအရင်းအမြစ်တွေရဲ့ လုပ်အားတွေကို နှိမ်ပြီးတော့ ဈေးဖြတ်မခံရအောင် မိမိတို့နိုင်ငံမှာရှိတဲ့ ကျွမ်းကျင်ပညာရှင် ဝန်ထမ်းမဟုတ်တဲ့ အခြေခံ အကျဆုံးလုပ်သားတွေရဲ့ အခွင့်အရေးကို ကာကွယ်စောင့်ရှောက် ပေးပြီးတော့ ရပိုင်ခွင့်တွေကို မြှင့်တင်ပေးနိုင်အောင် နိုင်ငံတကာနဲ့အဆင့်ညီတဲ့ အနိမ့်ဆုံးလစာ သတ်မှတ်ချက်တစ်ခုကို ဥပဒေ ပြဋ္ဌာန်းဆောင်ရွက်ပေးဖို့ကို သမ္မတကြီးရဲ့ မိန့်ကြားချက်ကလည်း ရှိနေတဲ့အတွက် ကြောင့်မို့လို့ ဥပဒေပြုရေးကို ကျွန်တော်တို့ လွှတ်တော်တွေက ပြု ပေးရမှာ ဖြစ်ပါတယ်။ ဒါကြောင့်မို့လို့ ပြည်သူတွေက ရွေးချယ်တင်မြှောက်ပေးလိုက်တဲ့ ပြည်သူ့ကိုယ်စားလှယ်တစ်ယောက် ဖြစ်တာနဲ့ အညီ ပြည်သူတွေရဲ့ ဆန္ဒကိုလည်း အလေးထားပြီးတော့ နောက်တစ်ခါ တစ်ဖက်ကလည်း ပြည်ထောင်စုအစိုးရကို တာဝန်ယူပြီးတော့ နိုင်ငံတော်ကြီး ဖွံ့ဖြိုးတိုးတက်အောင် ဆောင်ရွက် နေတဲ့ နိုင်ငံတော်သမ္မတကြီးရဲ့ လမ်းညွှန်ချက်ကိုလည်း တစ်ဖက်က ကူညီဖြည့် ဆည်းရာလည်း ရောက်အောင်အားလုံး ပြည်သူတွေရဲ့ ကိုယ်စား ဒီအဆိုကို လွှတ်တော်ကို တင်ပြရခြင်းဖြစ်ပါတယ် ဥက္ကဋ္ဌကြီးခင်ဗျာ���။ အားလုံးကို ကျေးဇူးတင်ပါတယ် ခင်ဗျား။ (ဩဘာသံများ)</speech>
<speech type="speaker">အဆိုနဲ့ပတ်သက်ပြီးတော့ ပြည်ပရင်းနှီးမြှုပ်နှံမှုလုပ်ငန်းများမှာ လုပ်ကိုင်တဲ့ အခြေခံလုပ်သားတွေကို ဆိုလိုတာပေါ့။ ဒီကိစ္စက ဘက်စုံ ထောင့်စုံကနေ စဉ်းစားရမယ့် ကိစ္စဖြစ်နေပါတယ်။ ဒါ့ကြောင့်မို့လို့ အဆိုမှာ ပြည်ပရင်းနှီးမြှုပ်နှံမှုလုပ်ငန်းများတွင် လုပ်ကိုင်သည့် အခြေခံလုပ်သားများအတွက် သင့်လျော်သော နှုန်းထားတစ်ရပ်ဖြင့် အနိမ့်ဆုံး လစာသတ်မှတ်ချက်ကို ဥပဒေပြဋ္ဌာန်းပေးရန် ဒါသအဆိုတစ်ရပ်အနေနဲ့ ချက်ချင်းဆုံးဖြတ်သင့်တဲ့ ကိစ္စမဟုတ်ပါဘူး။ ဒါ့ကြောင့်မို့လို့ ဒီအဆိုကို ဘက်စုံထောင့်စုံက စဉ်းစားပြီးတော့ ပြန်လည်တင်ဖို့ တောင်သူလယ်သမားနှင့် ပြည်တွင်းပြည်ပအလုပ်သမားဆိုင်ရာကော်မတီကို လွှဲပြောင်းပေးကြောင်း ဆုံးဖြတ်ပါတယ်။</speech>
</motion>
<motion>
<title>ဦးညီညီထွန်း၊ မွန်ပြည်နယ်မဲဆန္ဒနယ်အမှတ်(၁၁)၏ မြစ်ချောင်းများရေလမ်းကြောင်းပြောင်းလဲမှကြောင့် ပေါ်ထွန်းလာသည့် သောင်နုမြေများအားဝေငှသည့်အခါ အမှန်တကယ် လုပ်ကိုင်မည့် တောင်သူလယ်သမားများ ရရှိစေရေးအတွက် ဆောင်ရွက်ပေးနိုင်ပါရန် ပြည်ထောင်စုအစိုးရအား တိုက်တွန်းကြောင်း အဆိုတင်သွားခြင်းနှင့် လက်ခံဆွေးနွေးရန်သင့်/မသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ မွန်ပြည်နယ်၊ မဲဆန္ဒနယ်အမှတ်(၁၁)မှ ဦးညီညီထွန်း က မြစ်ချောင်းများ ရေလမ်းကြောင်းပြောင်းလဲမှုကြောင့် ပေါ်ထွန်းလာသည့် သောင်နုမြေများအားဝေငှသည့်အခါ အမှန်တကယ်လုပ်ကိုင်မည့် တောင်သူ လယ်သမားများရရှိစေရေးအတွက် ဆောင်ရွက်ပေးနိုင်ပါရန်နှင့် စပ်လျဉ်းတဲ့အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်။ ယခု ဦးညီညီထွန်း က အဆိုတင်သွင်းဖို့ ဖြစ်ပါတယ်</speech>
<speech><mp id="119">ဦးညီညီထွန်း၊ မွန်ပြည်နယ်၊ မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များခင်ဗျာ။ ကျွန်တော်ကတော့ မွန်ပြည်နယ်၊ မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးညီညီထွန်း ဖြစ်ပါတယ်ခင်ဗျား။ ကျွန်တော်တင်သွင်းတဲ့အဆိုကတော့ မြစ်ချောင်းများ ရေလမ်းကြောင်း ပြောင်းလဲမှုကြောင့် ပေါ်ထွန်းလာသည့် သောင်နုမြေများအား ဝေငှသည့်အခါ အမှန်တကယ် လုပ်ကိုင်မည့် တောင်သူ လယ်သမားများအား ရရှိစေရေးအတွက် ဆောင်ရွက်ပေးပါရန် ပြည်ထောင်စုအစိုးရအား တိုက်တွန်းကြောင်း အဆိုဖြစ်ပါတယ်ခင်ဗျား။ လေးစားအပ်တဲ့ ဥက္ကဋ္ဌကြီးခင်ဗျား။ ဥပဒေအချက်အလက်များ ပါရှိပါ၍ ဖတ်ကြားခွင့်ပြုပါရန် ခွင့်တောင်းအပ်ပါ တယ်။ ပထမဦးစွာ အဆိုတင်သွင်းရန် ဖြစ်ပေါ်လာတဲ့ အခြေခံအကြောင်းအချက်များကို ရှင်းလင်းပြောကြားပါမယ်။ ကျွန်တော်တို့ရဲ့ နိုင်ငံတော်ကြီး မှာ မြစ်ချောင်း အများအပြား ရှိပါ သည်။ ဒီမြစ်ချောင်းများ ရေလမ်းပြောင်းလဲမှုကြောင့် လယ်ယာမြေများ ကမ်းပြိုပြီး ဧကရာပေါင်း များစွာ ဆုံးရှုံးမှုများ ဖြစ်ပေါ်နေရပါတယ်။ ဒါကြောင့် တောင်သူလယ်သမားများ လယ်မဲ့၊ ယာမဲ့ဘဝ ရောက်ပြီးတော့ စားဝတ်နေရေးခက်ခဲပြီး ဆင်းရဲဒုက္ခမျိုးစုံကြုံ တွေ့ကြရပါတယ်။ အခြားတစ်ဖက်မှာတော့ သောင်နုမြေများ အသစ်ပေါ်ထွန်းလာလေ့ရှိပါတယ်။ ဒီလို ပေါ်ထွန်း လာတဲ့အခါမှာ သက်ဆိုင်ရာ ယင်းမြေတည်ရှိရာ ကျေးရွာက မြေယာကော်မတီဥက္ကဋ္ဌ ဖြစ်တဲ့ ကျေးရွာအုပ်ချုပ်ရေးမှူးကနေပြီးတော့ မြို့နယ်အုပ်ချုပ်ရေးမှူးထံ တင်ပြပြီးတော့ ဆင်နုမြေများ ကို ဆင်းရဲချမ်းသာအလိုက် တန်းစီဇယားများ ရေးဆွဲရပါတယ်။ တစ်ဖက်မှာလည်း မြေစာရင်းမှ ဝန်ထမ်းများနှင့် ပေါင်းစပ်ညှိနှိုင်းလို့ မြေကွက်များကို ဖော်ဆောင်ပေးရပါတယ်။ အာဏာပိုင်အဖွဲ့ အစည်းအဆင့်ဆင့်ကို တင်ပြပြီးတဲ့အခါမှာ နောက်ဆုံး ပြည်နယ်အဆင့် အာဏာပိုင် အဖွဲ့အစည်း ကနေ အဆုံးအဖြတ်ပေးပြီးတဲ့အခါမှာ လယ်ယာမြေများကို ဝေငှပါတယ်။ ဒီလို ဝေငှတဲ့အခါမှာ မျှမျှတတနှင့် တောင်သူလယ်သမား အစစ်အမှန်များကို ဝေငှတာဖြစ်သလို တစ်ခါတစ်ရံမှာလည်း တောင်သူလယ်သမားအိမ်ထောင်စုတစ်စုကို (၁)ဧကခွဲ လောက်ပဲ ပေးပြီး၊ အဖွဲ့အစည်းများ၊ ဌာနဆိုင်ရာများ၊ ကုမ္ပဏီများနဲ့ ပုဂ္ဂလိကများကို သင့်သလို လယ်ဧကအများအပြားပေးတာကို လည်း တွေ့ရပါတယ်။ ဒီနေရာမှာ ကျွန်တော်ရေနက်ကွင်းများကို မဆိုလိုပါဘူး။ ရေနက်ကွင်းများ ကတော့ လုပ်ကိုင်ရန် ခက်ခဲတဲ့အတွက် ကုမ္ပဏီများကို ချထားပေးခြင်းဟာ အလွန်တရာ သင့်တော်တဲ့ကိစ္စဖြစ်ပါတယ်။ အဆိုပါ သောင်နုမြေများကို ရရှိသူများဟာ မိမိကိုယ်တိုင် လယ်ယာစိုက်ပျိုးခြင်းမရှိဘဲ တောင်သူလယ်သမားများကို ပြန်လည်၍ သီးစားချထားခြင်း၊ ဥပမာ တစ်ဧကကို (၆)တင်းနှုန်း၊ (၇)တင်းနှုန်း ချထားပါတယ် သို့မဟုတ် လက်လွှဲရောင်းချခြင်းများ လုပ်ဆောင်နေကြသည့်အတွက် လက်ရှိ တည်ဆဲဥပဒေများနှင့် ညီညွတ်မှုမရှိတာကို တွေ့ရှိရပါတယ်။ လက်ရှိတည်ဆဲဥပဒေများနှင့် ပတ်သက်၍ တင်ပြရလျှင် ၁၉၅၃ ခုနှစ် လယ်ယာမြေ နိုင်ငံပိုင်ပြုလုပ်ရေးအက်ဥပဒေ ဥပဒေအမှတ် (၇၅)ကိုလည်းကောင်း၊ ပြင်ဆင်မှုဥပဒေများကို ၁၉၅၅ ခုနှစ် ပြင်ဆင်ချက်ဥပဒေ ဥပဒေအမှတ် (၅၄)ဖြင့်လည်းကောင်း၊ ၁၉၅ရ ခုနှစ် ပြင်ဆင်ချက်ဥပဒေ ဥပဒေအမှတ်(၄၉) ဖြင့်လည်းကောင်း ထုတ်ပြန်ပြင်ဆင်ခဲ့ပါတယ်။၁၉၅၃ ခုနှစ် လယ်ယာမြေ နိုင်ငံပိုင်ပြုလုပ်ရေးအက်ဥပဒေ အခန်း (၁) ပုဒ်မ ၃၊ ပုဒ်မခွဲ (ဂ)တွင် တောင်သူ လယ်သမားများရဲ့ အဓိပ္ပာယ်ဖွင့်ဆိုချက်ကို ရှင်းလင်းစွာ ဖော်ပြထားပါတယ်။ တောင်သူလယ်သမား ဆိုသည်မှာ ပုဒ်မခွဲငယ်(ကက) လယ်ယာမြေကို မိမိ၏ အဓိကအသက်မွေးဝမ်းကျောင်း အဖြစ်ဖြင့်၊ မိမိ၏လက်ဖြင့် လုပ်ကိုင်သူကို သို့တည်းမဟုတ် မိမိ၏ လက်ဖြင့် အစဉ်တစိုက် လုပ်ကိုင်ခဲ့ သူကို သို့တည်းမဟုတ် ပုဒ်မခွဲငယ် (ခ,ခ) တောင်သူလယ်သမားများ၏ အဓိပ္ပာယ်ဖွင့်ဆိုချက်ကို ရှင်းလင်းစွာ ဖော်ပြထားပါတယ်။</speech>
<speech type="speaker">ဦးညီညီထွန်း ဆွေးနွေးတဲ့ကိစ္စကနန်းတင်မြေနုကိစ္စ ဆွေးနွေးတာလား၊ ကျန်တဲ့ လယ်ယာမြေကိစ္စ ဆွေးနွေးတာလား၊ ရှင်းရှင်းလင်းလင်းပြတ်ပြတ်သားသား တင်ပြဖို့ လိုပါတယ်။ မသိလို့ မေးတဲ့ကိစ္စဆိုလည်း ဒါကိုမေးခွန်းအနေနဲ့ ပြောင်ပြီးဆောင်ရွက်ဖို့ လိုပါတယ်။ ကျန်တဲ့ဖြစ်စဉ် ဖြစ်ရပ်ရှိရင်လည်း ဖြစ်စဉ်ဖြစ်ရပ်ကို တိတိကျကျ သူ့ဒေသနဲ့ ဖော်ပြဖို့လိုပါတယ်။ ဒါသည် တစ်နိုင်ငံလုံးမှာ ဖြစ်နေတဲ့ကိစ္စ မဟုတ်ပါဘူး</speech>
<speech><mp id="119">ဦးညီညီထွန်း၊ မွန်ပြည်နယ် မဲဆန္ဒနယ်အမှတ်(၁၁)</mp>ဟုတ်ကဲ့ပါခင်ဗျား။ လေးစား အပ်သော အမျိုးသားလွှတ်တော်ဥက္ကဋ္ဌကြီးခင်ဗျား။ တောင်သူလယ်သမား အိမ်ထောင်များကိုသာ လယ်ယာမြေငှမည့်အစား အဖွဲ့အစည်းများ၊ ကုမ္ပဏီများ၊ ဌာနဆိုင်ရာများကို ဝေငှခြင်းသည် ရရှိထားသည့်အဖွဲ့အစည်းများက ပြန်လည်ရောင်းချခြင်း၊ သီးစားချထားခြင်း များဟာ တည်ဆဲဥပဒေများနှင့် လိုက်လျော ညီထွေမှုမရှိပါ။ ဤကဲ့သို့ တောင်သူလယ်သမားများ အခွင့်အရေး ရပိုင်ခွင့် ဆုံးရှုံးခြင်းသည် ခေတ်အဆက်ဆက်တွင် ဖြစ်ပေါ်ခဲ့ပြီး ပြည်သူများက ရွေးကောက် တင်မြှောက်လိုက်သည့် ပြည်သူ့အစိုးရခေတ်တွင်လည်း ယခင်ကလို တောင်သူလယ်သမားများ အခွင့်အရေးများ ထပ်မံဆုံးရှုံးရမည်ကို ကျွန်တော်တို့ မလိုလားကြပါ။ ကျွန်တော်ရဲ့ မဲဆန္ဒနယ်တွင် ပါဝင်သော မွန်ပြည်နယ်၊ ကျိုတ်ထိုမြို့နယ်၊ မုပ္ပလင်ကျေးရွာအုပ်စုနှင့် နယ်နိမိတ်ချင်း ကပ်လျက် ရှိသော ပဲခူးတိုင်းဒေသကြီး၊ ဝေါမြို့နယ်၊ ရှမ်းကိုင်းကျေးရွာအုပ်စုတွင် သောင်နုမြေများ ပေါ်ထွန်း ခဲ့သည်ကို တောင်သူလယ်သမားများ ပေးဝေရမည့်အစား ကုမ္ပဏီတစ်ခုသို့ (၁၃၄.၄၃)ဧကအား လုပ်ကိုင်ခွင့်ချပေးပြီး ယင်းကုမ္ပဏီမှ တောင်သူလယ်သမားများအား ပြန်လည်ရောင်းချနေသည်ကို သိရှိရပါ၍ မြစ်ချောင်းများ ရေလမ်းကြောင်း ပြောင်းလဲမှုကြောင့် ပေါ်ထွန်းလာသည့် သောင်နု မြေများအား ဝေငှသည့်အခါ အမှန်တကယ်လုပ်ကိုင်မည့် တောင်သူလယ်သမားများ ရရှိစေရေး အတွက် ဆောင်ရွက်ပေးပါရန် ပြည်ထောင်စုအစိုးရအား တိုက်တွန်းကြောင်းအဆိုအား အမျိုးသားလွှတ်တော်သို့ တင်သွင်းရခြင်းဖြစ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ဒီကိစ္စနှင့်ပတ်သက်ပြီး မေးခွန်းအဖြစ်ပြောင်းလဲပြီးတော့ မေးမြန်းခွင့် ပြုကြောင်းဆုံးဖြတ်သည်။ ပြည်ထောင်စုလွှတ်တော်နာယက ခေါင်းဆောင်သည့် လွှတ်တော်ကိုယ်စားလှယ်များ (၃၂) ကြိမ်မြောက် ASEAN Inter-Parliamentary Assembly (AIPA)</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်ထောင်စု လွှတ်တော် နာယက အဖြစ် တွဲဖက်တာဝန် ထမ်းဆောင်တဲ့ အမျိုးသားလွှတ်တော် ဥက္ကဋ္ဌနှင့် ပြည်သူ့လွှတ်တော်က ကိုယ်စားလှယ်များ၊ အမျိုးသားလွှတ်တော်က ကိုယ်စားလှယ်များ စုပေါင်း ပြီးတော့ သွားရောက်တက်ရောက်ခဲ့တဲ့ (၃၂) ကြိမ်မြောက် ASEAN Inter-Parliamentary Assembly (AIPA) semper sample: ajl Sosgoleušini အမျိုးသားလွှတ်တော်ဥက္ကဋ္ဌ၊ ပြည်ထောင်စုလွှတ်တော် နာယက ဦးဆောင်တဲ့အဖွဲ့မှာ လွှတ်တော်ကိုယ်စားလှယ် စုစုပေါင်း ဥက္ကဋ္ဌ အပါအဝင် (၁၅)ဦးပါဝင်ပါတယ်။ နေပြည်တော်က နေပြီးတော့ ၁၆ ရက်နေ့မှာ ထွက်ခွာပြီးတော့ ၁၈ ရက်နေ့မှာ ရန်ကုန် က ထွက်ခွာပါတယ်။ ကမ္ဘောဒီးယားနိုင်ငံ၊ ဖနွမ်းပင် မြို့ကို ရောက်ရှိပါတယ်။ ၁၉ ရက်နေ့မှာ အာဆီယံအမျိုးသမီး ပါလီမန်အမတ်များအစည်းအဝေးသို့ မြန်မာနိုင်ငံက အမျိုးသမီးလွှတ်တော် ကိုယ်စားလှယ်များ တက်ရောက်ခဲ့ပါတယ်။ ၂၀ ရက်နေ့ (၃၂) ကြိမ်မြောက် AIPA ရဲ့ Assembly မှာ နှစ်ပတ်လည် စုံညီအစည်းအဝေးမှာ မြန်မာနိုင်ငံကို AIPA ရဲ့ တင်းပြည့်အဖွဲ့ဝင်အဖြစ်နဲ့ အသိအမှတ်ပြုတဲ့ အခမ်းအနားကျင်းပခဲ့ပါတယ်။ အဲဒီနေ့မှာ ဒီအမျိုးသားလွှတ်တော်ဥက္ကဋ္ဌ အပါအဝင် လွှတ်တော်ကိုယ်စားလှယ်တွေက မြန်မာတိုင်းရင်းသားဝတ်စုံများ ဝတ်ဆင်ပြီးတော့ ခမ်းခမ်း နားနား တက်ရောက်ခဲ့ပါတယ်။ အဲဒီအခမ်းအနားတစ်ခုလုံးကို ကြည့်လို့ ရှိရင် ဒီနေ့ဟာ မြန်မာနေ့လို့ ပြောရလောက်အောင်ဖြစ်သွားတဲ့ ပြောရတဲ့အနေအထားရှိပါတယ်။ အီနောက်တော့ ၂၃ ရက်နေ့မှာ ဒုတိယပိုင်း အစည်းအဝေး ဆက်ပြီးတော့ ဆောင်ရွက်တာရှိပါတယ်။ ဒီကြားထဲမှာ နိုင်ငံရေးဆိုင်ရာ အစည်းအဝေးကို ဦးညွန့်တင် ခေါင်းဆောင်ပြီးတော့ တက်ရောက်ပါတယ်။ စီးပွားရေးဆိုင်ရာ အစည်းအဝေးကို ပြည်သူ့လွှတ်တော်ကိုယ်စားလှယ် ဦးဌေးမြင် ခေါင်းဆောင်ပြီး တက်ရောက်ပါတယ်။ လူမှုရေးဆိုင်ရာအစည်းအဝေးကို အမျိုးသားလွှတ်တော် ကိုယ်စားလှယ် ဒေါက်တာခင်ရွှေ ဦးစီးပြီးတော့ တက်ရောက်ပါတယ်။ အဖွဲ့အစည်းဆိုင်ရာ အစည်းအဝေးကို အမျိုးသားလွှတ်တော်ကိုယ် စားလှယ် ဒေါက်တာအေးမောင် ခေါင်းဆောင်ပြီးတော့ တက်ရောက်ပါတယ်။ ဒီအစည်းအဝေးကို အောင်အောင်မြင်မြင် တက်ရောက်ပြီးတဲ့ အခါမှာ ၂၄ ရက်နေ့ ညနေမှာ တစ်ဖွဲ့လုံး ချောချောမောမောနဲ့ ရန်ကုန်မြို့ကိုရောက်ရှိကြောင်း အကျဉ်းချုပ်အားဖြင့် အမျိုးသားလွှတ်တော်ကို အစီရင်ခံတင်ပြအပ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော် ၂၅ ရက်မြောက်နေ့ အစည်းအဝေးရပ်နားကြောင်းနှင့် ၂၆ ရက်မြောက်နေ့အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ယခု အမျိုးသား လွှတ်တော်ဒုတိယပုံမှန်အစည်းအဝေး ၂၅ ရက်မြောက်နေ့ကို ရပ်နားပါမယ်။ ပထမအကြိမ် အမျိုးသားလွှတ်တော် ဒုတိယပုံမှန် အစည်းအ ဝေး ၂၆ ရက်မြောက်နေ့ကို ၂၀၁၁ ခုနှစ် စက်တင်ဘာလ ၂ရ ရက် (အင်္ဂါနေ့) နံနက် ၁၀းဝဝ နာရီအချိန်မှာ ဆက်လက်ကျင်းပမည် ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="mc">အမျိုးသားလွှတ်တော်ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၅ ရက်မြောက်နေ့ အစည်းအဝေးကို ၁၄၂၂ နာရီအချိန်တွင် ရပ်နားပါသည်။</p>
</postface>
</transcript>
</doc>
