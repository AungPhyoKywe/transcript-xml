<doc>
<docinfo>
<docno>01-04-14.xml</docno>
<pdf>01-04-14.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး (၁၄)ရက်မြောက်နေ့မှတ်တမ်း</title>
<date value='25-07-2012'>၁၃၇၄ ခုနှစ်၊ ဒုတိယဝါဆိုလဆန်း ရ ရက် (၂၀၁၂ ခုနှစ်၊ ဇူလိုင်လ ၂၅ ရက်) (ဗုဒ္ဓဟူးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး (၁၄)ရက်မြောက်နေ့ အစီအစဉ် ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များ ခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ (၁၄)ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၁၄)ရက်မြောက်နေ့မှာ အမျိုးသားလွှတ်တော်ကိုယ်စားလှယ်များ စိစစ်ရေး ကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့် ရှိတဲ့ကိုယ်စားလှယ်ဦးရေ စုစုပေါင်း(၂၂၃)ဦးရှိပြီး ဒီကနေ့အစည်းအဝေး ကို (၂၀၇)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၂.၈၃) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော် ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ (၁၄)ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များ ထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော် လည်းကောင်း၊ မိမိအတွက်အခြားလွှတ်တော်ကိုယ်စားလှယ်တစ်ဦးကသော်လည်းကောင်း ခွင့်ပန် ကြား ရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ ရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<speech type="speaker">ဦးသော်ဇင်ဦး ၊ မကွေး(၉) တင်ပြဖို့ ဖြစ်ပါတယ်</speech>
<speech><mp id="93">ဦးသော်ဇင်ဦး၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါ သော အမျိုးသား လွှတ်တော်ဥက္ကဋ္ဌကြီးခင်ဗျား။ မကွေးတိုင်းဒေသကြီး မဲဆန္ဒနယ်အမှတ် (၉)မှ ကျွန်တော် ဦးသော်ဇင်ဦးမှ မကွေးတိုင်းဒေသကြီး မဲဆန္ဒနယ်အမှတ် (၅)မှ လွှတ်တော် ကိုယ်စားလှယ် ဦး ကျော်သူဦး ကိုယ်စား ခွင့်တိုင် ကြားမှာ ဖြ���်ပါတယ်။ မကွေးတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးကျော်သူဦး ဟာ နေမကောင်း ပါသဖြင့် ၂၅-၇-၂၀၁၂ ရက်နေ့တစ်ရက်အား ခွင့်အဖြစ် သတ်မှတ်ပေး ပါရန် ဦးကျော်သူဦးရဲ့ ကိုယ်စား လေးစားစွာဖြင့် ခွင့်တိုင်ကြားအပ်ပါတယ် ခင်ဗျား။</speech>
<speech type="speaker">ယခုခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါ သလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးအေး ၊ မန္တလေး(၇) တင်ပြဖို့ ဖြစ်ပါတယ်</speech>
<speech><mp id="103">ဦးအေး၊ မန္တလေးတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးခင်ဗျား။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ် အမှတ်(၇)မှ အမျိုးသားလွှတ်တော်ကိုယ်စားလှယ် ဦးအေးဖြစ်ပါတယ်။ မန္တလေးတိုင်းဒေသကြီး မဲဆန္ဒနယ်အမှတ်(၂) အမျိုးသားလွှတ်တော်ကိုယ်စားလှယ် ဦးဝင်းမောင် ၏ ကိုယ်စား ခွင့်ပန်ကြားခြင်းဖြစ်ပါတယ်။ ဦးဝင်းမောင် ဟာ ဘကြီးရဲ့ နာရေးကိစ္စဆောင်ရွက်ရန်ရှိတဲ့ အတွက် ၂၅-၇-၂၀၁၂ မှ ၂၆-၇-၂၀၁၂ အထိ ခွင့်(၂)ရက်အား သတ်မှတ်ပေးနိုင်ပါရန် လေးစားစွာ တင်ပြ အပ်ပါတယ် ခင်ဗျား။</speech>
<speech type="speaker">ယခုခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူ ပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဒေါက်တာစိုးဝင်း၊ မွန်(၂) တင်ပြဖို့ ဖြစ်ပါတယ်</speech>
<speech><mp id="110">ဒေါက်တာစိုးဝင်း၊ မွန်ပြည်နယ် မဲဆန္ဒနယ်အမှတ်၂)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးခင်ဗျား။မွန်ပြည်နယ် မဲဆန္ဒနယ်အမှတ် (၃)မှ အမျိုးသား လွှတ်တော်ကိုယ်စားလှယ် ဦးမင်းလွန်းအောင်သည် မိမိကိုယ်တိုင် ဆောင်ရွက်ရန် ကိစ္စရှိပါသဖြင့် ၂၅-၇-၂၀၁၂ ရက်နေ့အား ခွင့်ရက် အဖြစ် သတ်မှတ်ပေးနိုင်ပါရန် ဦးမင်းလွန်း အောင်၏ ကိုယ်စား မွန်ပြည်နယ် မဲဆန္ဒနယ်အမှတ် (၁၂)မှ အမျိုးသားလွှတ်တော်ကိုယ်စားလှယ် ကျွန်တော် ဒေါက်တာစိုးဝင်းက လေးစားစွာ ခွင့်ပန်ကြားအပ်ပါတယ် ခင်ဗျား။</speech>
<speech type="speaker">ယခုခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူ ပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးကျော်သိန်း၊ မွန်(၄) တင်ပြဖို့ ဖြစ်ပါတယ်။</speech>
<speech><mp id="112">ဦးကျော်သိန်း၊ မွန်ပြည်နယ် မဲဆန္ဒနယ်အမှတ်(၄)</mp>လေးစားအပ်ပါသော ဥက္ကဋ္ဌကြီးခင်ဗျား။ ကရင်ပြည်နယ် မဲဆန္ဒနယ်အမှတ်(၁၂)မှ ဦးမန်းအောင်တင်မြင့်သည် ဇနီးဖြစ်သူ ခုတင်(၁၀၀၀)ဆေးရုံတွင် ဆေးကုသခံနေရပါသဖြင့် ၂၀၁၂ ခုနှစ်၊ ဇူလိုင်လ ၂၅ ရက် တစ်ရက်အား ခွင့်အဖြစ် သတ်မှတ်ပေးပါရန် မွန်ပြည်နယ် မဲဆန္ဒနယ်အမှတ် (၄) မှ ကျွန်တော် ဦးကျော်သိန်းက ခွင့်တောင်းခံအပ်ပါသည်။</speech>
<speech type="speaker">ယခုခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူ ပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဗိုလ်မှူးချုပ်ကျော်ဦးလွင် တင်ပြဖို့ ဖြစ်ပါတယ်</speech>
<speech><mp id="000">ဗိုလ်မှူးချုပ်ကျော်ဦးလွင်၊ တပ်မတော်သားကိုယ်စားလှယ်)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ တပ်မတော်သား အမျိုးသားလွှတ်တော် ကိုယ်စားလှယ် ဖြစ်တဲ့ ကြည်း ၂၂၁၃၀ ဗိုလ်မှူး မောင်မောင်ကြီး ဟာ ကျန်းမာရေးမကောင်း ပါသဖြင့် ယနေ့ ၂၅-၇-၂၀၁၂ ရက် တစ်ရက် အား ခွင့်အဖြစ် သတ်မှတ်ပေးနိုင်ပါရန် ၄င်း၏ ကိုယ်စား ကျွန်တော် တပ်မတော်သား အမျိုးသားလွှတ်တော်ကိုယ်စားလှယ် ပြန်တမ်းဝင်အမှတ် ကြည်း ၁၃၇၆၅ ဗိုလ်မှူးချုပ်ကျော်ဦးလွင် မှ လေးစားစွာ ပန်ကြားအပ်ပါတယ်ခင်ဗျား။</speech>
<speech type="speaker">ယခုခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူ ပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၁၄)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ် ဦးရေမှာ (၂၂၃)ဦး၊ယခင်က ခွင့်ပန်ကြားသဖြင့် ခွင့်ပြု ထားသူ (၁၁)ဦး၊ ယနေ့ ခွင့်ပန်ကြား သဖြင့် ခွင့်ပြုထားသူ (၅)ဦး ဖြစ်၍ လွှတ်တော်က ခွင့်ပန်ကြား၍ ခွင့်ပြု ထားသူ စုစုပေါင်း (၁၆)ဦး ဖြစ်ပြီး ခွင့်မဲ့ ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေ ခွဲငယ် (၂) အရ ယခုလွှတ်တော်ကိုယ်စား လှယ်များ အစည်းအဝေးတက်ရောက်မှုအခြေအနေ တင်ပြချက်ကို လွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြ ထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှာ ဖြစ်ပါတယ်</speech>
<speech type="speaker">ယခု လွှတ်တော်ကိုယ်စားလှယ် (၅)ဦးကမေးမြန်းတဲ့မေးခွန်းတွေဟာ ဆောက်လုပ်ရေး ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြား ရမည့်မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာမေးခွန်းများကို တစ်ဆက်တည်း မေးမြန်းပြီးမှ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရခိုင်ပြည်နယ်၊ အမ်းချောင်း (အောက်ရွာ)တံတားသစ် တည်ဆောက်မှုအား ပြန်လည် အကောင်အထည်ဖော် ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရခိုင်ပြည်နယ် မဲဆန္ဒနယ်အမှတ် (၁၁)မှ ဦးညို ထွန်း က ရခိုင်ပြည်နယ်၊ အမ်းချောင်း (အောက်ရွာ)တံတားသစ် တည်ဆောက်မှုအား ပြန်လည် အကောင်အထည်ဖော် ဆောင်ရွက် ပေးရန် အစီအစဉ် ရှိ /မရှိ နှင့် စပ်လျဉ်း တဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="131">ဦးညို ထွန်း၊ ရခိုင်ပြည်နယ် မဲဆန္ဒနယ်အမှတ်(၁၁)</mp>အမျိုးသား လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ဒုတိယဝန်ကြီးများ၊ အမျိုးသားလွှတ်တော် ကိုယ်စားလှယ်တော်များ ခင်ဗျား။ ကျွန်တော်ကတော့ ရခိုင်ပြည်နယ်အမှတ် (၁၁) မဲဆန္ဒနယ်မှ အမျိုးသား လွှတ်တော် ကိုယ်စားလှယ် ဦးညိုထွန်း ဖြစ်ပါတယ်။ ဥက္ကဋ္ဌကြီး ၏ ခွင့်ပြုချက်အရ ကျွန်ော် မေးမြန်း လိုတာကတော့ ရခိုင်ပြည်နယ်၊ အမ်းချောင်း (အောက်ရွာ)တံတားသစ်</speech>
<title>တည်ဆောက်မှုအား ပြန်လည်အကောင်အထည်ဖော် ဆောင်ရွက်ပေးနိုင်ပါရန်နှင့် ဆောင်ရွက်ပေး နိုင်ခြင်း ရှိ/မရှိ မေးမြန်း တင်ပြလိုခြင်း ဖြစ်ပါတယ်။ ဥက္ကဋ္ဌကြီးခင်ဗျား။ အမ်းချောင်း (အောက်ရွာ) တံတားသည် အမ်းမြို့နယ်၊ ရန်ကုန် - စစ်တွေ ကားလမ်းပေါ်တွင် တည်ရှိပြီး အရှည် (၅၄၀) ပေ၊ တစ်လမ်းမောင်းဘေလီ ကြိုးတံတား ဖြစ်ပါသည်။ တံတားသက်တမ်းမှာ နှစ်ပေါင်း (၂၀)ခန့် ရှိပြီးဖြစ်ပါသည်။ ဥက္ကဋ္ဌ ကြီးခင်ဗျား။ ယခု အခါ ၎င်းကြိုးတံတားအဟောင်းနှင့် ကပ်လျက်တွင် အရှည် (၆၀၀) ပေ၊ သံကူ ကွန်ကရစ် အမြဲတမ်းတံတားကို ၁၅-၁၂-၂၀၁၀ ရက်နေ့ကပင် စတင် တည်ဆောက် ခဲ့ပါသည်။ စီမံကိန်း တစ်ခုလုံး၏ပြီးစီးမှုမှာ (၇၀) ရာခိုင်နှုန်းခန့် ဖြစ်ပါသည်။ တံတားဆောက်လုပ်ရေးစီမံကိန်း အဖွဲ့ (၁၆) မှ တာဝန်ယူတည်ဆောက်လျက် ရှိပါသည်။ ဥက္ကဋ္ဌကြီးခင်ဗျား။ ယခုအခါတွင် ၎င်းတံတား (အသစ်) တည်ဆောက်နေမှုအား ခေတ္တဆိုင်းငံ့ထားရာ လက်ရှိ ကြိုးတံတားအဟောင်းမှာ တည်ဆောက်ကာလကြာမြင့်ခဲ့ခြင်းနှင့် ခံနိုင်ဝန်လျော့ကျလျက်ရှိသည့်အပြင် ရခိုင်ပြည်နယ်၏ ဝင်ပေါက်ဖြစ်သည့် ရန်ကုန် -စစ်တွေ ကားလမ်းပေါ်တွင် နေ့စဉ် ခရီးသည်တင်ကား၊ ကုန်ကားများ ဖြတ်သန်းသွားလာနေသည့်အတွက် တံတား (အသစ်) တည်ဆောက်မှုအား ကြာရှည်စွာ ရပ်တန့်ထားပါက အဟောင်းမှာလည်း ပျက်စီးသွားမည်ဖြစ်ပြီး ရခိုင်ပြည် နယ်၏ဝင်ပေါက် ပိတ်သွားနိုင်ပါသဖြင့် တံတားအသစ် တည်ဆောက်မှုအား ဆက်လက်၍ ပြန်လည်အကောင်အထည်ဖော် ဆောင်ရွက်ပေးနိုင် ပါရန်နှင့်ဆောင်ရွက်ပေးနိုင်ခြင်း ရှိ/မရှိ သိလိုပါကြောင်း မေးမြန်းတင်ပြအပ်ပါတယ်ခင်ဗျား။ ကျေးဇူးတင် ပါတယ်။ ဆားမလောက် - မအူပင် ကားလမ်းကို ကျောက်ကြမ်း လမ်း အခြေအနေမှ ကတ္တရာလမ်းအဖြစ် အမြန်ဆုံးဆောင်ရွက်ပေးရန်အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ် (၈)မှ ဦးသက်လင်း က ဆားမလောက် - မအူပင် ကားလမ်းကို ကျောက်ကြမ်းလမ်း အခြေအနေမှ ကတ္တရာလမ်းအဖြစ် အမြန်ဆုံးဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="164">ဦးသက်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်၈)</mp>လေးစားအပ် ပါသော အမျိုး သားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီးများ၊ အမျိုးသား လွှတ်တော် ကိုယ်စားလှယ်တော်များနှင် . ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေကြောင်း ဦးစွာ နှုတ်ခွန်းဆက်သဂါရဝပြုပါတယ်။ ကျွန်တော် ကတော့ ဧရာဝတီတိုင်းဒေသကြီး မဲဆန္ဒနယ် မြေအမှတ်(၈)မှ အမျိုးသားလွှတ်တော် ကိုယ်စားလှယ် ဦးသက်လင်း ဖြစ်ပါတယ်။ ကျွန်တော့်အနေနဲ့ ဆားမလောက် - မအူပင် ကားလမ်းကို ကျောက်ကြမ်းလမ်း အခြေအနေမှ ကတ္တရာလမ်းအဖြစ် အမြန်ဆုံး ဆောင်ရွက်ပေး ရန် အစီအစဉ် ရှိ/မရှိ ဆိုတဲ့ မေးခွန်းကို မေးမြန်းသွားမှာ ဖြစ်ပါတယ်။ လေးစားအပ်တဲ့ အမျိုးသားလွှတ်တော် ဥက္ကဋ္ဌကြီး ခင်ဗျား။ ဆားမလောက် -မအူပင် ကားလမ်းဟာ ဧရာဝတီတိုင်းဒေသကြီး၊ ညောင်တုန်းမြို့နယ်၊ ဆားမလောက်ကျေးရွာနဲ့ မအူပင်မြို့နယ်ကို ဆက်သွယ်ထားတဲ့ ကားလမ်းတစ် လမ်း ဖြစ်ပါတယ်။ ရန်ကုန် -ပုသိမ် အဝေးပြေးကားလမ်းမပေါ်မှာရှိတဲ့ ကားလမ်းခွဲ တစ်ခုလည်း ဖြစ်ပါတယ်။ ဒီကားလမ်းဟာ တစ်ချိန်တုန်းကတော့ ဆောက်လုပ်ရေးဝန်ကြီးဌာ န ကနေပြီးတော့မှ ကတ္တရာလမ်းအဖြစ် တည်ဆောက်ပေးခဲ့တဲ့ လမ်းကောင်း တစ်ခု ဖြစ် ခဲ့ပါတယ်။ ဧရာဝတီတိုင်း တောင်ဘက်ခြမ်းမြို့ များဖြစ်ကြတဲ့ မအူပင်မြို့နယ်၊ ကျိုက်လတ်မြို့နယ်၊ ဖျာပုံမြို့နယ်နဲ့ မော်လမြိုင်ကျွန်းမြို့နယ်များရဲ့ ရန်ကုန်မြို့နဲ့ ပုသိမ်မြို့တို့ကို ဆက်သွယ်ထားတဲ့ အဓိကကားလမ်း တစ်လမ်းလည်း ဖြစ်ပါတယ်။ နာဂစ်ကာလနောက်ပိုင်းမှာ မအူပင် - ဆားမလောက်ကားလမ်းဟာ ရန်ကုန် -ပုသိမ် ကားလမ်း နည်းတူ ဆိုးဆိုးဝါးဝါးပျက်စီးခဲ့ပါတယ်။ ရန်ကုန် -ပုသိမ်ကားလမ်း ကိုတော့ ဆောက်လုပ်ရေး ဝန်ကြီးဌာနနဲ့ Asia world company တို့ကနေပြီးတော့မှ အမြန်ဆုံးပြုပြင်ခဲ့ပြီးတော့ ယခုအခါမှာ အင်မတန်မှ ကောင်းမွန်တဲ့ ကတ္တရာလမ်းတစ်ခုဖြစ်ခဲ့ပါတယ်။ သို့ပေမဲ့ လည်းပဲ ဆားမလောက်-မအူပင်ကားလမ်းကိုတော့လည်းပဲ ဒီကနေ့အချိန်အထိ ကတ္တရာလမ်း အဖြစ် တောက်လျှောက် မခင်းနိုင်သေးတာကို တွေ့ရှိရပါတယ်။ ဆား မလောက်-မအူပင် ကားလမ်းဟာ အရှည်(၂၂)မိုင် (၅)ဖာလုံရှိပြီးတော့မှ ဆားမလောက်လမ်းဆုံမှ ဘဝသစ် အကျဉ်းစခန်းအထိ (၈)မိုင်(၃)ဖာလုံဟာ ကတ္တရာလမ်း ဖြစ်ပါတယ်။ ဘဝသစ်အကျဉ်းစခန်း ကနေ မအူပင်မြို့နယ် အထိ (၁၄)မိုင်(၂)ဖာလုံ ကတော့ ကျောက်ကြမ်းလမ်းအဖြစ်သာ ရှိနေပါသေး တယ်။ ၂၀၀၉ ခုနှစ်မှ စပြီးတော့မှ ဆားမလောက် မအူပင်ကားလမ်းကို Asia World company က BOT စနစ်နဲ့ လုပ်ကိုင်ခွင့်ရယူထားကြောင်းလည်း သိရှိရပါတယ်။ Asia world company အနေနဲ့ အဆိုပါ ဆားမလောက် -မအူပင်ကားလမ်းကို ပြင်ထိန်းအနေ ဖြင့်သာ ဆောင်ရွက်တာကို တွေ့ရှိရပြီးတော့မှ မအူပင် မြို့အဝင်မှာတော့ ကတ္တရာလမ်း အနည်းငယ် ခင်း ထားတာကို တွေ့ရ ပါတယ်။ Asia world company ဟာ ကျွန်တော်တို့ မြန်မာနိုင်ငံတစ်ဝန်းလုံးမှာရှိတဲ့ လမ်း အတော်များများကို ဆယ်စုနှစ်ပေါင်းများစွာ လုပ်ပိုင်ခွင့် ရယူထားတယ်လို့ပဲ ဒီကနေ့ ပြည်သူများ အားလုံး သိရှိပြီး ဖြစ်ပါတယ်။ ယခုအခါမှာလည်းပဲ ထိုကုမ္ပဏီအနေနဲ့ လမ်းအသုံးပြုခများ၊ တံတား အသုံးပြု ခများကို ယခင်ကထက်များစွာ တိုးမြှင့် ကောက်ခံနေတာလည်းပဲ အားလုံးအသိပဲ ဖြစ်ပါတယ်။ ဒါကြောင့်မို့လို့ ကျွန်တော့် အနေနဲ့ မေးမြန်းလိုတာကတော့ ဆားမလောက် -မအူပင် ကားလမ်းကို ကျောက်ကြမ်းလမ်း အခြေအနေ ကနေပြီးတော့မှ ကတ္တရာလမ်းအဖြစ် Asia world company က ခင်းနိုင်ရေးအတွက် သက်ဆိုင်ရာ ဆောက်လုပ်ရေးဝန်ကြီးဌာနမှ မည်သို့မည်ပုံ ကြပ်မတ် စီမံဆောင်ရွက်ပေးမည့် အစီအစဉ်ကို သိရှိလိုတဲ့အတွက်ကြောင့် ဥက္ကဋ္ဌကြီးမှ တစ်ဆင့် မေးမြန်းရခြင်း ဖြစ်ပါတယ်။ ကျေးဇူးတင် ရှိပါတယ်။</speech>
<title>ဝိုင်းမော်မြို့နယ်တွင် ပျက်စီးခဲ့သော တံတားများ အမြန်ပြန်လည် တည်ဆောက် နိုင်ရေးအတွက်ဆောက်လုပ်ရေးပစ္စည်းများ ကြိုတင်စုဆောင်းထားရှိရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်(၂)မှ ဦးဂမ်ဆိုင်း က ဝိုင်းမော်မြို့နယ်တွင် ပျက်စီးခဲ့သော တံတားများ အမြန်ပြန်လည် တည်ဆောက် နိုင်ရေးအတွက်ဆောက်လုပ်ရေးပစ္စည်းများ ကြိုတင်စုဆောင်းထားရှိရန် အစီအစဉ် ရှိ /မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="2">ဦးဂမ်ဆိုင်း၊ ကချင်ပြည်နယ် မဲဆန္ဒနယ်အမှတ်(၂)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စု အဆင့်ဝန်ကြီးများ၊ စတုတ္ထအကြိမ်ပုံမှန်အစည်းအဝေးသို့ တက်ရောက်လာကြတဲ့ အမျိုးသားလွှတ်တော် ကိုယ်စားလှယ်တော်များ အားလုံးကို ကိုယ်၏ကျန်းမာခြင်း၊ စိတ်၏ချမ်းသာခြင်း ပြည့်ဝကြပါစေကြောင်း ဦးစွာ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၂) ဝိုင်းမော်မြို့နယ်မှ အမျိုးသားလွှတ်တော်ကိုယ်စားလှယ် ဦးဂမ်ဆိုင်း ဖြစ်ပါတယ်။ ကျွန်တော် သိလိုတဲ့ ကြယ်ပွင့်ပြ မေးခွန်း မေးခွင့်ရတဲ့အတွက်ကြောင့်လည်းပဲ လွှတ်တော်ဥက္ကဋ္ဌကြီးကို အထူး ကျေးဇူး ဥပကာရ တင်ကြောင်း ပဏာမဆွေးနွေးလိုပါတယ်။ အခုလိုတင်ပြမေးမြန်းရခြင်းမှာလည်းပဲမြို့နယ်ရှိ ပြည်သူများ ကိုယ်စားနဲ့ ဌာနဆိုင်ရာ များရဲ့ တင်ပြတောင်းဆိုချက်များအရ အများကြီးလိုအပ်တဲ့ အထဲက ဦးစားပေး ရမယ့် လုပ်ငန်း ကိစ္စ ရပ်များကို မေးမြန်းရခြင်း ဖြစ်ကြောင်းလည်း တစ်ဆက်တည်းမှာပဲ ပြောကြားလိုပါတယ်။ ဥက္ကဋ္ဌကြီးခင်ဗျား။ ကချင်ပြည်နယ် မဲဆန္ဒနယ်အမှတ် (၂)နယ်မြေဖြစ်သော ဝိုင်းမော်မြို့နယ်တွင် ဆောက်လုပ်ရေးဝန်ကြီးဌာန၊ ပြည်သူ့ဆောက်လုပ်ရေးလုပ်ငန်းပိုင် H2o ဘေလီနှင့် ကွန်ကရစ်များ ဖြင့် တည်ဆောက်ထားသော တံတားကြီးငယ်များ မိုင်းခွဲခံရသောကြောင့် သော်လည်းကောင်း၊ ရာသီဥတု သဘာဝဘေးအန္တရာယ် ကြောင့် သော်လည်းကောင်း တံတားများ ပျက်စီးလျက် ရှိပါတယ်။ အခုလို တံတားများ ပျက်စီးနေတဲ့အတွက်ကြောင့် မို့လို့ ပြည်သူများ သွားလာရေးသာ မက စားဝတ်နေရေး၊ လမ်းပန်း ဆက်သွယ်ရေး အစစအရာရာ တော်တော်လည်း အခက်အခဲနဲ့ ရင်ဆိုင်နေရတဲ့ အနေအထားရှိပါတယ်ခင်ဗျား။ မကြာသောအချိန်မှာ ပြည်နယ် အေးချမ်းသာယာပြီးတော့ လုံခြုံ ရေးရရှိလာတဲ့ အချိန်မှာ မြို့ရွာများအမြန် ကူးလူးဆက်သွယ်ရေး အတွက် တည်ဆောက်ရေးလုပ်ငန်းဆောင်ရွက်သောအခါမှာ အဆိုပါတံတားများ အလျင်အမြန် ပြီးစီးရန်အတွက် H2o သံပေါင်များ ကြိုတင် စုဆောင်းထားရန် အထူးလိုအပ်နေပြီ ဖြစ်ပါတယ်။ မြို့နယ်ဌာနဆိုင်ရာနဲ့ ညှိနှိုင်းချက်များအရ တံတားများပြန်လည်ဆောက်လုပ်နိုင်ရေးအတွက် သစ်များနဲ့ အခြားပစ္စည်းများမှာ မြို့နယ် အတွင်း၌ ရရှိနိုင်သော်လည်းပဲ တံတားဆောက်လုပ်ရေး ကိရိယာဖြစ်တဲ့ H2o ဘေလီသံပေါင်များ နဲ့ ဆက်စပ်ပစ္စည်းများမှာ ပြည်နယ်အတွင်း မရရှိနိုင်ကြောင်း လေ့လာသိရှိရပါတယ်။ သာဓကအားဖြင့် ကချင်ပြည်နယ်၊ ဝါရှောင် -ဆဒုံး-ကန်ပိုက်တီ ချစ်ကြည်ရေးလမ်း မိုင် (၃၁)မိုင် (၃)ဖာလုံရှိ ခုနှစ်ရောင်စဉ်တံတား တစ်နည်းအားဖြင့် ရေတံခွန် တံတား လို့လည်းခေါ်ပါတယ်။ အဲဒီတံတားဟာ ပြည်နယ်အစိုးရအဖွဲ့ အစီအစဉ်ဖြင့် တရုတ် ကုမ္ပဏီများမှ ပြန်လည်တည်ဆောက်ရာတွင် ဘေလီသံပေါင် မှာယူရရှိရာတွင် အင်မတန်မှ ခက်ခဲကြောင်း လေ့လာ သိရှိရ ပါတယ်။ သို့ဖြစ်ပါ၍ မိမိအနေဖြင့် မိဘပြည်သူများနှင့် မဲဆန္ဒရှင်တို့၏ ကိုယ်စား မေးမြန်း လိုတာကတော့ (က)ကချင်ပြည်နယ်၊ ဝိုင်းမော်မြို့နယ်အတွင်းပျက်စီးခဲ့သော တံတားကြီး ငယ်များ အမြန်ပြန်လည်တည်ဆောက်နိုင်ရေးအတွက် ဆောက်လုပ်ရေးပစ္စည်းဖြစ် သော H2o သို့မဟုတ် ဘေလီသံပေါင်နှင့် ဆက်စပ်ပစ္စည်းများ ကြိုတင်စုဆောင်းထားရှိရန် အစီအစဉ် ရှိ /မရှိနဲ့ (ခ) ရှိပါကလည်း ပျက်စီးနေသော တံတားများကို မည်သည့် အချိန်အခါတွင် ပြန်လည် ဆောက်လုပ် နိုင်မည်ကို သိလိုပါ၍ လွှတ်တော် ဥက္ကဋ္ဌကြီးမှ တစ်ဆင့် လေးစားစွာ မေးမြန်း အပ်ပါသည် ခင်ဗျား။ ကျေးဇူးတင်ပါတယ်။</speech>
<title>ချင်းပြည်နယ်မြောက်ပိုင်း၊ သိုင်းငင်း-တီးတိန်လမ်းမကြီးကို ကတ္တရာလမ်းအဖြစ် အဆင့်မြှင့် တိုးချဲ့ ဆောက်လုပ်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ် (၅)မှ ဦးခမ်ဆွင်းမုန် က ချင်းပြည်နယ်မြောက်ပိုင်း၊ သိုင်းဝိုင်း -တီးတိန်လမ်းမကြီးကို ကတ္တရာလမ်းအဖြစ် အဆင့်မြှင့် တိုးချဲ့ ဆောက်လုပ်ပေးရန် အစီအစဉ် ရှိ /မရှိ နှင့် စပ်လျဉ်း တဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="41">ဦးခမ်ဆင်းမုန်၊ ချင်းပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ် (၅)မှ အမျိုးသားလွှတ်တော်ကိုယ်စားလှယ် ဦးခမ်ဆင်းမုန် ဖြစ်ပါတယ်။ ကျွန်တော့်အနေနဲ့ မေးမြန်းလိုတာကတော့ ချင်းပြည်နယ်မြောက်ပိုင်း သိုင်းငင်း-တီးတိန် လမ်းမကြီးအား ကတ္တရာလမ်းအဖြစ် အဆင့်တိုးမြှင့် တိုးချဲ့ ဆောက်လုပ် ပေးရန် အစီအစဉ် ရှိ/မရှိ မေးခွန်း ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ချင်းပြည်နယ်မြောက်ပိုင်းမြို့များဖြစ်တဲ့ တီးတိန်၊ တွန်းဇံ၊ ကျီခါး၊ ရိခေါဒါရ်မြို့များနဲ့ စစ်ကို င်းတိုင်းဒေသကြီး၊ ကလေးမြို့ ဆက်သွယ်သည့် လမ်းမကြီး အပိုင်းဖြစ်တဲ့ သိုင်းငင်း -တီးတိန်လမ်း (၂၆)မိုင်ဟာ၂၀၁၁-၂၀၁၂ ဘဏ္ဍာရေးနှစ်တွင် အဓိကဦးစားပေးလမ်းသွယ်အဖြစ် သတ်မှတ်ပြီး အဆင့်မြှင့် တိုးချဲ့ရန် လမ်းတာချဲ့ခြင်း၊ ကတ္တရာလမ်းခင်းခြင်းလုပ်ငန်းများ ဆောင်ရွက်ပေးခဲ့ပြီး တီးတိန်တွန်းဇံလမ်းကိုလည်း ကျောက်ချောလမ်းအဖြစ် အဆင့်တိုးမြှင့်ဆောင်ရွက်ပေးခဲ့ကြောင်း ၊ တွေ့ရှိရပါတယ်။ ကလေးမြို့မှ တီးတိန် -တွန်းဇံ-ကျီခါးလမ်းနဲ့ တီးတိန် -ရိခေါဒါရ် ဆက်သွယ် သော လမ်းများမှာ အဲဒီ ဆက်သွယ်တဲ့ ကားလမ်းများရဲ့ အပိုင်းတစ်ပိုင်းဖြစ်တဲ့ သိုင်းငင်း -တီးတိန် လမ်းပိုင်းသည် ကားများဖြတ်သန်းသွားလာမှု ပျမ်းမျှ တစ်နေ့လျှင် အစီးပေါင်း (၄၀) အထက်မှာ ရှိတဲ့အတွက် ချင်းပြည်နယ်တွင် ယာဉ်ဖြတ်သန်းသွားလာမှု အများဆုံးလမ်းတစ်ခုလည်း ဖြစ်ပါတယ်။ ၎င်းအပြင် ၂၀၁၂-၂၀၁၃ ဘဏ္ဍာရေးနှစ် ဧပြီလ ၁ ရက်နေ့ကစပြီးတော့ လမ်းအသုံးပြုခကိုလည်း နိုင်ငံတော်မှ ကောက်ခံခဲ့တဲ့ လမ်းတစ်ပိုင်းလည်း ဖြစ်လာခဲ့ပါတယ်။ ဒါပေမဲ့ ၂၀၁၂ ခုနှစ်အတွင်း ကတ္တရာလမ်းခင်း လုပ်ငန်းများကို ရပ်ဆိုင်းပြီး လမ်းတာချဲ့ခြင်း လုပ်ငန်းတစ်ခုကိုသာ ဆောင်ရွက်လျက်ရှိကြောင်း တွေ့ရှိရပါသဖြင့် ဒေသခံ ပြည်သူများအနေနဲ့ အားမလိုအားမရ ဖြစ်ခဲ့ကြပါတယ်။ သိုင်းငင်း-တီးတိန်လမ်းကို ကတ္တရာလမ်းအဖြစ် အဆင့် တိုးမြှင့်ပြီး အကောင်အထည်ဖော် ဆောင်ရွက်ပေးနိုင်မည်ဆိုပါက ဒေသခံရော၊ တီးတိန်၊ တွန်းဇံ၊ ကျီခါး၊ ရိခေါဒါရ် မြို့နယ်ခွဲများအားလုံး ဒေသဖွံ့ဖြိုးရေးမှာ အများကြီးအကျိုးသက်ရောက်မှု ရှိလာမှာ ဖြစ်ပါတယ်။ သို့ဖြစ်ပါ၍ ကျွန်တော်တို့ သိုင်းငင်း-တီးတိန်လမ်းကို ကတ္တရာလမ်းအဖြစ် အဆင့် တိုးမြှင့်ပေးပြီး အကောင်အထည်ဖော် ဆောင်ရွက်ပေးရန် အစီအစဉ် ရှိ /မရှိ ကို ပြည်သူ လူထုများရဲ့ ကိုယ်စား အမျိုးသားလွှတ်တော် ဥက္ကဋ္ဌကြီးမှတစ်ဆင့် ရိုသေလေးစားစွာ မေးမြန်း တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<title>ဟင်္သာတ- သာရဝေါဧရာဝတီမြစ်ကူးတံတား ဆောက်လုပ်ရေးစီမံကိန်းကို အကောင်အထည်ဖော် ဆောင်ရွက်ရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ် (၄)မှ ဦးညွန့်လှိုင် က ဟင်္သာတ - သာရဝေါ ဧရာဝတီမြစ်ကူးတံတား ဆောက်လုပ်ရေးစီမံကိန်းကို အကောင်အထည်ဖော် ဆောင်ရွက်ရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="160">ဦးညွန့်လှိုင်၊ ဧရာဝတီတိုင်းဒေသကြီး မဲဆန္ဒနယ်အမှတ်၄)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဒုတိယ ဝန်ကြီးများ၊ အမျိုးသား လွှတ်တော် ကိုယ်စားလှယ်များ အားလုံး မင်္ဂလာပါလို့ ဦးစွာ ပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ် (၄)မှ အမျိုးသားလွှတ်တော်ကိုယ်စားလှယ် ဦး ညွန့်လှိုင် ဖြစ်ပါတယ်။ ကျွန်တော် မေးမြန်းလိုတဲ့ မေးခွန်းကတော့ ဟင်္သာတ - သာရဝေါ ဧရာဝတီမြစ်ကူးတံတား ဆောက်လုပ်ရေးစီမံကိန်းကို အကောင်အထည်ဖော် ဆောင်ရွက်ရန် အစီအစဉ် ရှိ/မရှိ မေးခွန်းပဲ ဖြစ်ပါတယ်။ ဥက္ကဋ္ဌကြီးခင်ဗျား။ဧရာဝတီတိုင်းဒေသကြီး ဟင်္သာတခရိုင်၊ ဟင်္သာတမြို့ မြစ်ဆိပ်ကမ်း နဲ့ ပဲခူးတိုင်း ဒေသကြီး၊ သာယာဝတီခရိုင် လက်ပံတန်းမြို့နယ် သာရဝေါမြစ်ဆိပ်ကမ်းကို ဆက်သွယ်မည့် မြစ်ကူးတံတားတစ်စင်း ဆောက်လုပ်ရေးကို ယခင် တပ်မတော် အစိုးရ လက်ထက်ကပင် လေ့လာခဲ့ဖူးပြီး ဖြစ်ပါတယ်။ အဆိုပါ မြစ်ကူးတံတားဆောက်လုပ်ခြင်းဖြင့် ဧရာဝတီတိုင်းဒေသကြီးမှ ပဲခူးတိုင်းဒေသကြီးကို ဖြတ်ပြီးတော့ ရန်ကုန်တိုင်းဒေသကြီး၊ ရန်ကုန်မြို့အထိကို အချိန်တိုတိုအတွင်း ချောမောစွာ သွားလာနိုင်ခြင်း၊ ကုန်စည်ပို့ဆောင် နိုင်ခြင်းများ ပြုလုပ်နိုင်မှာ ဖြစ်ပါတယ်။ ရထားလမ်းအနေနဲ့လည်းသာရဝေါ-လက်ပံတန်း-ရန်ကုန်ရထားလမ်းရှိပြီးသား ဖြစ်တဲ့ အပြင် သာရဝေါ-လက်ပံတန်းမဟာဗျူဟာ ကားလမ်းမကြီးကိုလည်း မိုင် (၂၀)(၂)ဖာလုံကို မြေနီလမ်းအဖြစ် ဖောက်လုပ်ထားပြီးလည်း ဖြစ်ပါတယ်။ အဆိုပါ စီမံကိန်း ရပ်ဆိုင်းသွားပြီးတဲ့ နောက်ပိုင်းမှာ ယခု နိုင်ငံတော်အစိုးရသစ်လက်ထက် ဘက်စုံ ဖွံ့ဖြိုးတိုးတက်လာသည့် အခြေအနေအရပ်ရပ်အရ အဆိုပါ မြစ်ကူးတံတားကိစ္စကို ၁၄-၆-၂၀၁၂ ရက်နေ့မှာ ဂျပန်နိုင်ငံမှ အဖွဲ့တစ်ဖွဲ့လာရောက်ပြီးတော့လေ့လာခဲ့ကြောင်း သိရှိရပါတယ်။ ဒါကြောင့်မို့လို့ တိုင်းဒေသကြီး (၃)ခုကို ကျွန်တော်တို့ဆက်သွယ်ကူးသန်းရောင်းဝယ်ရေး၊ ပို့ဆောင်ရေးကဏ္ဍများ အကျိုးပြု မည့် ဟင်္သာတ - သာရဝေါ ဧရာဝတီမြစ်ကူးတံတား ဆောက်လုပ်ရေးစီမံကိန်းကို မည်သည့်အချိန်အခါ အကောင်အထည်ဖော်မည်၊ မည်သည့် ဘဏ္ဍာရေးနှစ်တွင် စတင်မည်ကို ဆန္ဒပြင်းပြနေတဲ့ ဒေသခံပြည်သူများက သိရှိလိုပါသဖြင့် ဥက္ကဋ္ဌကြီးမှတစ်ဆင့် မေးမြန်းရခြင်း ဖြစ်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ဆောက်လုပ်ရေးဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="94">ဦးစိုးတင့် (ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>ရိုသေလေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ် များ၊ အထူးဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံကြပါ စေကြောင်း ဆုမွန်ကောင်းတောင်းရင်း ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးစိုးတင့် ဖြစ်ပါတယ်။ ကျွန်တော် အနေနဲ့ ရခိုင်ပြည်နယ် အမှတ် (၁၁)မဲဆန္ဒနယ် အမျိုးသားလွှတ်တော်ကိုယ်စားလှယ် ဦးညိုထွန်း မှ ၊ အမျိုးသားလွှတ်တော်အစည်းအဝေးကို မေးမြန်းထားတဲ့ ရခိုင်ပြည်နယ် ၊ အမ်းချောင်း (အောက်ရွာ)တံတားသစ် တည်ဆောက်မှုအား ပြန်လည်အကောင်အထည်ဖော် ဆောင်ရွက်ပေး နိုင်ခြင်းရှိ/မရှိ သိလိုသည့်မေးခွန်းအား ရှင်းလင်းဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရခိုင်ပြည်နယ်၊ အမ်းမြို့၊ အမ်းချောင်း (အောက်ရွာ) တံတားဟာ ရန်ကုန်-စစ်တွေလမ်းမကြီးပေါ်မှာ တည်ရှိပြီးတော့ တံတားအရှည် ပေ (၆၀၀) ယာဉ်သွားလမ်းအကျယ်(၂၄)ပေနဲ့ လူသွားလမ်းအကျယ်တစ်ဖက်လျှင် (၃၀)စီ ပါရှိတဲ့ နှစ်လမ်းသွား သံကူကွန်ကရစ် အမျိုးအစားတံတား ဖြစ်ပါတယ်။ ဒီတံတားရဲ့ ရေလမ်းကင်းလွတ် နယ်မြေကိုလည်းပဲ အမြင့် (၁၀)ပေနဲ့ အကျယ်ပေ (၁၀၀)ရှိပြီးတော့ ခံနိုင်ဝန် တန် (၆၀)နဲ့ ကျွန်တော်တို့ ဆောင်ရွက်ထားတာ ဖြစ်ပါတယ်။ ဒီ အမ်းချောင်း (အောက်ရွာ)တံတားရဲ့ စီမံကိန်းတန်ဖိုးကတော့ ကျပ်သန်းပေါင်း (၁၅၀၀) ဖြစ်ပါတယ်။ ၂၀၁၀-၂၀၁၁ ခု ဘဏ္ဍာရေးနှစ်မှာ ကျပ်သန်း (၆၀) နဲ့ ၂၀၁၁-၂၀၁၂ ဘဏ္ဍာရေးနှစ်မှာ ကျပ်သန်း (၃၀၀) ရရှိခဲ့ပါတယ်။ တံတား ဆောက်လုပ်ရေးစီမံကိန်း အထူးအဖွဲ့ (၁၆)မှ ရန်ပုံငွေနဲ့ ၁၅-၁၂-၂၀၁၀ ရက်နေ့မှာ လုပ်ငန်းများ စတင်ပြီးတော့ ဆောင်ရွက်ခဲ့ရာမှာ စီမံကိန်းတစ်ခုလုံးရဲ့ (၇၀)ရာခိုင်နှုန်း ဆောင်ရွက်ပြီးစီးပြီ ဖြစ်ပါတယ်။ ၂၀၁၂-၂၀၁၃ ဘဏ္ဍာရေးနှစ်မှာတော့ ရန်ပုံငွေ ကျပ်သန်း (၇၀၀)ထပ်မံ ရရှိပါတယ်။ ဒီထပ်မံရရှိတဲ့ ငွေကို တံတားဆောက်လုပ်ရေးစီမံကိန်း အထူးအဖွဲ့ (၁၀)မှ ဆက်လက် ဆောင်ရွက်ခဲ့ရာ တံတားကြီးရဲ့ အောက်ခြေလုပ်ငန်းများ အားလုံး ပြီးစီးပြီ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အမ်းချောင်း (အောက်ရွာ)တံတားအား ကျွန်တော်တို့ ရပ်ဆိုင်းထားခြင်း မရှိပါဘူး။ လောလောဆယ်မှာ ကျွန်တော်တို့ မြန်မာ့စီပွားရေး ကော်ပိုရေးရှင်းကနေပြီးတော့ (၁၂၀)ပေ အရှည် (၅)ခန်းအတွက် သံမဏိယက်မ တစ်ခန်းလျှင် (၅)ချောင်းနှုန်းနဲ့ (၂၅)ချောင်း ရရှိရေးကို ဆောင်ရွက်လျက်ရှိပါတယ်။ သံမဏိသံဘောင်များ ရရှိလို့ရှိရင် ဒီ ၂၀၁၂-၂၀၁၃ ဘဏ္ဍာရေးနှစ်အတွင်းမှာပဲ အမ်းချောင်း (အောက်ရွာ)တံတား တစ်ခုလုံး ပြီးစီးအောင် ဆောင်ရွက်သွားမှာ ဖြစ်ပါကြောင်းနဲ့ လမ်းပန်းဆက်သွယ်ရေး ပြတ်တောက်မှု မရှိစေရန် ဘေလီကြိုးတံတား အဟောင်းအားလည်း ပြင်ဆင်ထိန်းသိမ်းရေး လုပ်ငန်းများ ဆောင်ရွက်လျက်ရှိပါကြောင်း ရှင်းလင်းတင်ပြအပ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့် အနေနဲ့ ဧရာဝတီတိုင်းဒေသကြီး၊ မဲဆန္ဒနယ်အမှတ် (၈) အမျိုးသားလွှတ်တော် ကိုယ်စားလှယ် ဦးသက်လင်း မှ အမျိုးသားလွှတ်တော် အစည်းအဝေးသို့ မေးမြန်းထားတဲ့ ဆားမလောက် - မအူပင်ကားလမ်း လက်ရှိကျော က်လမ်းအခြေအနေမှ ပိုမိုတိုးတက် ကောင်းမွန်သော ကတ္တရာလမ်းအဖြစ် အမြန်ဆုံးဆောင်ရွက်ပေးမည့် အစီအစဉ် ရှိ /မရှိ သိရှိလိုသည့်မေးခွန်းအား ရှင်းလင်းဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး မအူပင်ခရိုင် အတွင်းမှာရှိတဲ့ မအူပင် -ဆားမလောက်လမ်းဟာ ဆားမလောက်ကနေပြီးတော့ ကဇန်းအထိ (၄)မိုင် (၂)ဖာလုံကတော့ ရန်ကုန် -ပုသိမ်လမ်းပေါ်မှာ ကျရောက်တာ ဖြစ်ပါတယ်။ တစ်ခါ ကျွန်တော်တို့ ကဇန်းလမ်းဆုံကနေပြီးတော့ မအူပင်တံတားအထိ (၁၆)မိုင်(၂)ဖာလုံ ရှည်လျားပြီးတော့ ဆောက်လုပ်ရေးဝန်ကြီးဌာနကနေ Asia world company Ltd . ကို ၂၀၁၀ ခုနှစ်၊ ဇူလိုင်လမှ စတင်ပြီးတော့ B.O.T စနစ်နဲ့ ဆောင်ရွက်ခွင့်ပြုထားတဲ့လမ်း ဖြစ်ပါတယ်။ ၃၁-၃-၂၀၁၂ အထိ လမ်းအခြေအနေကတော့ ကတ္တရာလမ်း (၁၄)မိုင် (၁)ဖာလုံ၊ အမာခံလမ်း (၁)မိုင် (၇)ဖာလုံ၊ မြေလမ်း (၂)ဖာလုံ၊ စုစုပေါင်း (၁၆)မိုင် (၂)ဖာလုံ ဖြစ်ပါတယ်။ ၂၀၁၁-၂၀၁၂ ဘဏ္ဍာရေးနှစ်မှာ ကျောက်လမ်းခင်းခြင်း၊ ချောမွေ့စွာသွားလာနိုင်ရေး မြေရောကျောက် စရစ် ဖွကြိတ်ခြင်း (၂)မိုင်နဲ့ ပြင်ဆင်ထိန်းသိမ်းခြင်းလုပ်ငန်းများကို ဆောင်ရွက်ခဲ့တာ ဖြစ်ပါတယ်။ ၂၀၁၂-၂၀၁၃ ဘဏ္ဍာရေးနှစ်မှာတော့ မိုးတွင်းကာလမှာ လမ်းချော မွေ့စွာ သွားလာနိုင်ရေး ဦးစားပေးပြီးတော့ဆောင်ရွက်လျက်ရှိပြီး လာမယ့်ပွင့်လင်းရာသီမှာ ကတ္တရာခင်းခြင်းလုပ်ငန်းကို ၂၀၁၂-၂၀၁၃ ဘဏ္ဍာရေးနှစ်အကုန်မှာ အပြီးဆောင်ရွက်သွားဖို့ စီမံချက်ထား ဆောင်ရွက်လျက် ရှိပါတယ်။ Asia world company ကနေပြီးတော့ B.O.T စနစ်နဲ့ ဆောင်ရွက်လျက်ရှိတဲ့ လုပ်ငန်း ဖြစ်သော်လည်းပဲ ဒီလမ်းရဲ့ မူလပိုင်ရှင်ဟာ ကျွန်တော်တို့ ဆောက်လုပ်ရေးဝန်ကြီးဌာန ဖြစ်တာကြောင့် လမ်းလုပ်ငန်းများကို ကြီးကြပ်ဆောင်ရွက်ရန် အတွက် ပြည်သူ့ဆောက်လုပ်ရေး လုပ်ငန်းမှ မြို့နယ်၊ ခရိုင်နဲ့ တိုင်းအဆင့် အင်ဂျင်နီယာများကို ကြီးကြပ်ဆောင်ရွက်စေခဲ့တာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လမ်းတံတားအသုံးပြုခကောက် ခံနှုန်းများနဲ့ ပတ်သက်ပြီးတော့ ဆောက်လုပ်ရေးဝန်ကြီးဌာနက မူလကသတ်မှတ်နှုန်းထားများဟာ ၂၀၀၉ ခုနှစ်မှာ သတ်မှတ်ခဲ့တဲ့ နှုန်းထားများဖြစ်ပါတယ်။ ပြောင်းလဲလာတဲ့ ဝန်ထမ်းလစာ၊ လူသုံးကုန်ပစ္စည်း၊ စားသောက်ကုန်ပစ္စည်းနဲ့ လမ်းခင်းပစ္စည်း အစရှိတဲ့ ဈေးနှုန်းပြောင်းလဲမှုများ အရ အသစ်ပြင်ဆင် သတ် မှတ်ထားတဲ့နှုန်းထားများအတိုင်းသာ ကောက်ခံသွားခြင်းဖြစ်ပါတယ်။ လမ်းတံတားအသုံးပြုခကောက်ခံနှုန်းကို သတ်မှတ်နှုန်းထားထက် ပိုမိုကောက်ခံခြင်းမပြုရန်နဲ့ စံချိန်စံညွှန်းသတ်မှတ်ချက်များနဲ့အညီ လမ်းတံတားတိုးတက်ပြုပြင်ရေး လုပ်ငန်းများ ဆောင်ရွက် သွားဖို့ ဆောက်လု��်ရေးဝန်ကြီး ဌာနမှ တာဝန်ရှိသူများ အားလုံးကိုလည်း အဆင့်ဆင့်တာဝန် ပေးအပ်ပြီး B.O.T ကုမ္ပဏီအား တွန်းအားပေးကြပ်မတ် ဆောင်ရွက်လျက်ရှိပါကြောင်း လေးစားစွာ တင်ပြအပ်ပါတယ် ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့်အနေနဲ့ ကချင်ပြည်နယ် မဲဆန္ဒနယ်အမှတ် (၂) အမျိုးသားလွှတ်တော်ကိုယ်စားလှယ် ဦးဂမ်ဆိုင်း မှ အမျိုးသားလွှတ်တော်အစည်းအဝေးသို့ မေးမြန်းသော ကချင်ပြည်နယ်၊ ဝိုင်းမော်မြို့နယ်တွင် ပျက်စီးခဲ့သော တံတားများ အမြန်ပြန်လည်တည်ဆောက်ရေးအတွက် ဆောက်လုပ်ရေး ပစ္စည်းများ ကြိုတင်စုဆောင်းထားရှိရန် အစီအစဉ် ရှိ /မရှိ သိ လိုသည့်မေးခွန်းအား ရှင်းလင်း ဖြေကြားသွားမှာ ဖြစ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ကချင်ပြည်နယ်၊ ဝိုင်းမော်မြို့နယ် မြစ်ကြီးနား-ဗန်းမော်-မြစ်ကြီးနား လမ်းပိုင်းမှာ မိုင်တိုင်(၄၃၆)မိုင်မှ (၄၈၅)မိုင်အထိ ဝိုင်းမော်-ဆဒုံးကန်ပိုက်တီ လမ်းပိုင်းဟာ မူလလမ်းဟောင်းအပါအဝင် မိုင် (ဝ/ဝ) မှ (၂၂/ဝ)မိုင်အထိ (၂၂)မိုင် ပါဝင် ပါတယ်။ ဗန်းမော် -မြစ်ကြီးနားလမ်း မိုင် (၃၇၀/ဝ)မှ(၄၈၇)မိုင်(၂)ဖာလုံအထိ ဂျိတ်လင်း ကုမ္ပဏီမှ B.O.T စနစ်နဲ့ ဆောင်ရွက်လျက်ရှိပါတယ်။ ကချင်ပြည်နယ်၊ ဝိုင်းမော်မြို့ရှိ မြစ်ကြီးနား - ဗန်းမော် လမ်းမှာ မိုင်းခွဲခံရတာကြောင့် တံတား (၅)စင်းနဲ့ ဝိုင်းမော်-ဆဒုံး-ကန်ပိုက်တီလမ်းပေါ်ရှိ တံတား (၁)စင်း စုစုပေါင်း တံတား (၆)စင်း ပျက်စီးခဲ့ပါတယ်။ မြစ်ကြီးနား-ဗန်းမော်လမ်းပေါ်ရှိတဲ့ တံတား(၅)စင်း ကတော့ (၁) တံတားအမှတ် ၂/၄၈၁၊ အရှည် (၂၆၀)၊ အကျယ် (၁၃)ပေရှိတဲ့ နမ်မြစ်ခတံတား၊ (၂) တံတားအမှတ် ၁/၄၇၇၊ အရှည် (၁၈) ပေရှိတဲ့ ရှလပ်ခတံတား၊ (၃)တံတား အမှတ် ၁/၄၇၆၊ အရှည် (၆၀) ပေရှိတဲ့ ကွန်ကရစ်တံတား၊ (၄)တံတားအမှတ် ၂/၄၆၁၊ အရှည် (၆၀) ပေရှိတဲ့ ပမွေခတံတား နှင့်(၅) တံတားအမှတ်၁/၄၆၄၊ အရှည်(၁၀)ပေရှိတဲ့ ခဝပ်ခတံတား တို့ဖြစ်ပါတယ်။ တံတားအမှတ်၂/၄၈၁ နမ်မြစ်ခတံတားမှာ အခင်းသံပြား (၂)ပေပတ်လည် ပေါက်ပြဲ၍ ဆင့်တန်းအနည်းငယ်ကွေးသွားပြီး လက်ရမ်း (၃)ချောင်း ပျက်စီးခဲ့ပါတယ်။ တံတားအမှတ် ၁/၄၄ရ ရှလပ်ခတံတားနဲ့ တံတားအမှတ် ၁/၄၇၆ ကွန်ကရစ်တံတားတို့မှာ (၂)ပေ ပတ်လည် ကြမ်းခင်းပေါက်ပြဲသွားခဲ့ပါတယ်။ တံတားအမှတ် ၂/၄၆၁ ပမွေခတံတားနဲ့ တံတားအမှတ် ၁/၄၆၄ ခဝမ်ခံကားတို့မှာ တစ်စီးလုံး ပြုတ်ကျပျက်စီးခဲ့ပါတယ်။ ဝိုင်းမော် -ဆဒုံး-ကန်ပိုက်တီ လမ်းပေါ်ရှိ တံတားအမှတ် ၁/၁၄၊ အရှည် (၁၀၀)ပေ ရှိတဲ့ ကျောက်ဂိုးစီ ကွန်ကရစ်တံတားဟာ ညာဘက်လက်ရမ်း (၂)ပေခန့် ကျိုးပြီး ကမ်းကပ်ခုံအနီး (၂)ပေခန့် ပျက်စီးသွားပါတယ်။ အဆိုပါ မိုင်းခွဲတံတား(၆)စင်းမှ မြစ်ကြီးနား-ဗန်းမော်လမ်းပေါ်တွင်ရှိသော တံတား အမှတ် ၂/၄၈၁ နမ်မြစ်ခတံတားရဲ့ ပျက်စီးသွားသော သံပေါင်သံပြားများ နေရာမှာ ပြန်လည် ပြုပြင်ပြီး ဖြစ်ပါတယ်၊ တံတားအမှတ် ၂/၄၆၁ ပမွေခတံတားနဲ့ တံတားအမှတ် ၁/၄၆၄ ခဝမ်ခတံတားတို့ကိုလည်း သစ်သားဖြင့် အစားထိုးပြင်ဆင်ထားပြီးဖြစ်ပါတယ်။ ဝိုင်းမော် -ဆဒုံးကန်ပိုက်တီလမ်းပေါ်ရှိတဲ့ တံတားအမှတ် ၁/၁၄ ပျက်စီးသွားသောနေရာကို အစားထိုး ပြုပြင်ခြင်းများ ဆောင်ရွက်ပြီးဖြစ်ပါတယ်။ လေးစားအပ်ပါသောဥက္ကဋ္ဌကြီးခင်ဗျား။ဝါရှောင်-ဆဒုံး-ကန်ပိုက်တီ ချစ်ကြည်ရေးလမ်း မိုင်(၃၁/၃)မှာရှိတဲ့ ခုနစ်ရောင်စဉ် တံတားအပါအဝင် မိုင်းခွဲခံရသော တံတားများအား နယ်မြေအေးချမ်းတည်ငြိမ်ပြီး လုံခြုံ ရေးရရှိတဲ့အချိန်မှာ သက်ဆိုင်ရာ B.O.T ကုမ္ပဏီမှ ပြန်လည် ပြုပြင်နိုင်ရေး ကချင်ပြည်နယ် အစိုးရအဖွဲ့နဲ့ ညှိနှိုင်းစီစဉ်ဆောင်ရွက်လျက် ရှိပါကြောင်းနဲ့ ပြည်သူ့ဆောက်လုပ်ရေးလုပ်ငန်းတွင်လည်း တံတားများအတွက် ဘေလီ သံပေါင်များ စုဆောင်း ထားရှိလျက်ရှိပါကြောင်း ရှင်းလင်းဖြေကြားအပ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့်အနေနဲ့ ချင်းပြည်နယ် အမှတ် (၅)မဲဆန္ဒနယ်မှ အမျိုး သား လွှတ်တော်ကိုယ်စားလှယ် ဦးခမ်ဆွင်းမှန်မှ အမျိုးသားလွှတ်တော်အစည်းအဝေးသို့ မေးမြန်းတဲ့ သိုင်းဝိုင်း -တီးတိန်လမ်းကို ကတ္တရာလမ်း အဖြစ် အဆင့်တိုးမြှင့်ပြီး အကောင်အထည်ဖော်ဆောင်ရွက်ပေးရန် အစီအစဉ် ရှိ/မရှိ သိလိုသည့်မေးခွန်းအား ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ချင်းပြည်နယ် (မြောက်ပိုင်း)မှာရှိတဲ့ မြို့များ ဖြစ်တဲ့ တီးတိန်၊ တွန်းဇံ၊ ခါး၊ ရိ ခေါဒါရ်မြို့များကို ဆက်သွယ်ရာမှာ အရေးပါတဲ့ သိုင်းငင်း - တီးတိန်လမ်းဟာ (၂၅)မိုင် (၄)ဖာလုံ ရှည်လျားပါတယ်။ ၃၁-၃-၂၀၁၂ ရက်နေ့အထိ လမ်းအခြေအနေကတော့ ကတ္တရာလမ်း (၆)မိုင် (၁)ဖာလုံရှိပါတယ်။ ကျောက်လမ်း (၁၉)မိုင် (၃)ဖာလုံဖြစ်တာကြောင့် စုစုပေါင်း လမ်းအရှည်ဟာ (၂၅)မိုင် နဲ့ (၄)ဖာလုံဖြစ်ပါတယ်။ ၂၀၁၁၂၀၁၂ ဘဏ္ဍာရေးနှစ်မှာ ခွဲဝေရရှိတဲ့ သာမန်ပြင်ဆင်ထိန်းသိမ်းခြင်းရန်ပုံငွေနဲ့ ဆောင်ရွက်ခဲ့တဲ့ လုပ်ငန်းများကတော့ သာ မန်ပြင်ဆင်ထိန်းသိမ်းခြင်းလုပ်ငန်းကို (၂၅)မိုင် (၄)ဖာလုံလုံး ဆောင်ရွက် ခဲ့ပါတယ်။ ၂=၄ ကျောက် ၃ ခင်းကြိတ် ပြုပြင်တဲ့လုပ်ငန်းကို (၂)ဖာလုံ ဆောင်ရွက်နိုင်ခဲ့ ပါတယ်။ ၂=၄ ကျောက် ၁-၂ ကျောက်တို့နဲ့ ဖြည့်ခင်းကြိတ်ပြီးတော့ ဒု - အခြေခံလွှာခင်းခြင်းကို (၁)မိုင် ဆောင်ရွက်ခဲ့ပါတယ်။ ကတ္တရာလမ်းပေါက်များအား ကျောက်ဖြည့်ခင်းပြီးတော့ ကတ္တရာ ထပ်ပိုးလွှာခင်းခြင်း၊ ရေပိတ်လွှာခင်းခြင်းကို ပေ (၉၉၀)ဆောင်ရွက်နိုင်ခဲ့ပါတယ်။ သံကူ ကွန်ကရစ်ရေထုတ်ပြွန်များဖြစ်တဲ့ (၅' x ၅'x၂၈) အရှည်ရှိတဲ့ Box Culvert တည်ဆောက်ခြင်း ကိုလည်း (၁၅)စင်း ဆောင်ရွက်ပေးခဲ့ပါတယ်။ အလျား (၁၅၀)ပေ အမြင့် (၁၀)ပေရှိတဲ့ ကျောက်စီ မြေထိန်းနံရံတည်ဆောက်ခြင်းကိုလည်း တစ်ခုဆောင်ရွက်ခဲ့ပါတယ်။ အလျားပေ (၈၀) အမြင့်(၁၈)ပေရှိတဲ့ ကျောက်စီမြေကာနံရံ တည်ဆောက်ခြင်းကိုလည်း (၂)ခု တည်ဆောက်ခဲ့ပါ တယ်။ အလျားပေ (၅၀) အမြင့်(၁၂)ပေရှိတဲ့ ကျောက်စီမြေကာနံရံ တည်ဆောက်ခြင်း (၁)ခုတို့ ကိုလည်း ဆောင်ရွက်ထားခဲ့ပါတယ်။ ၂၀၁၂-၂၀၁၃ ဘဏ္ဍာရေးနှစ်မှာ ပြည်ထောင်စု ငွေလုံးငွေရင်း ရန်ပုံငွေ ကျပ် သန်း(၂၀၀) ရရှိထားပြီးဖြစ်ပါတယ်။ ရရှိထားတဲ့ ရန်ပုံငွေများနဲ့ (၃၄)ပေ အကျယ်လမ်းချဲ့ခြင်းကို (၁)မိုင် (၆)ဖာလုံ ဆောင်ရွက်မှာဖြစ်ပါတယ်။ (၅ x ၂၄') သံကူ ကွန်ကရစ်တံတား ဆောက်လုပ် ခြင်းကိုလည်း တစ်စင်းဆောင်ရွက်မှာဖြစ်ပါတယ်။ ဒီအပြင် မူလကျောက်လမ်းကနေ ကတ္တရာ လမ်းအဖြစ် ဆောင်ရွက်တာကို (၇)ဖာလုံ ဆောင်ရွက်မှာဖြစ်ပါတယ်။ ဒါကြောင့် ဒီဘဏ္ဍာရေးနှစ် အကုန်မှာ ကတ္တရာလမ်း(၇)မိုင် ရရှိသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ၂၀၁၃-၂၀၁၄ ဘဏ္ဍာရေးနှစ်မှာ သိုင်းဝင်း - တီးတိန်လမ်းအတွက် ပြည်ထောင်စုရန်ပုံငွေ တင်ပြတောင်းခံပြီး ကျန်ရှိတဲ့ ကျောက်လမ်း (၁၈)မိုင် (၄)ဖာလုံကို ကတ္တရာလမ်းအဆင့် တိုးမြှင့်ဆောင်ရွက်ခြင်းလုပ်ငန်းများကို ဆောင်ရွက်သွားမှာ ဖြစ်ပါကြောင်း ရှင်းလင်းဖြေကြားအပ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့်အနေဖြင့် ဧရာဝတီတိုင်းဒေသကြီး အမှတ်(၄) မဲဆန္ဒနယ် အမျိုးသားလွှတ်တော်ကိုယ်စားလှယ် ဦးညွန့်လှိုင် မှ အမျိုးသားလွှတ်တော် အစည်းအဝေးသို့ မေးမြန်းတဲ့ ဧရာဝတီတိုင်းဒေ သကြီး၊ ရန်ကုန်တိုင်း ဒေသကြီးနှင့် ပဲခူးတိုင်းဒေသကြီးတို့ကို ဆက်သွယ်ကူးသန်းရောင်းဝယ် ရေး၊ ပို့ဆောင်ရေး ကဏ္ဍများ အကျိုးပြုတဲ့ ဟင်္သာတ -သာရဝေါ ဧရာဝတီမြစ်ကူးတံတား ဆောက်လုပ်ရေးစီမံကိန်း ကို မည်သို့အကောင်အထည်ဖော်မည်၊ မည်သည့်ဘဏ္ဍာရေးနှစ်တွင် စတင်နိုင်မည်ကို သိရှိလိုသည့်မေးခွန်းအား ရှင်းလင်းဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ဧရာဝတီတိုင်းဒေသကြီး၊ ဟင်္သာတခရိုင်၊ ဟင်္သာတမြို့ ဆိပ်ကမ်းနှင့် ပဲခူးတိုင်းဒေသကြီး၊ သာယာဝတီခရိုင်၊ လက်ပံတန်းမြို့နယ်၊ သာရဝေါ ဆိပ်ကမ်းကိုဆက်သွယ်မယ့် ဧရာဝတီမြစ်ကူး ဟင်သာတတံတားဆောက်လုပ်ခြင်းနဲ့ ပတ်သက် ပြီးတော့ ဧရာဝတီတိုင်းမှ ပဲခူးတိုင်းကိုဖြတ်ပြီး ရန်ကုန်တိုင်းဒေသကြီး၊ ရန်ကုန်မြို့အထိ အချိန်တို အတွင်း လွယ်ကူလျင်မြန်စွာ သွားလာနိုင်မှာ ဖြစ်ပါတယ်။ ဟင်္သာတတံတား တည်ဆောက်မည်ဆိုပါက ကမ်းနှစ်ဖက် အကျယ်အရ အရှည်ပေ (၂၁၀၀၀)ကျော်ရှိတဲ့ တံတားကြီးကို တည်ဆောက်ရမှာ ဖြစ်ပါတယ်။ ဟင်္သာတတံတားဟာ ကား၊ ရထားအဖြစ် တည်ဆောက်ရမည် ဆိုပါက တည်ဆောက်ပြီးစီးသွားတဲ့ ဧရာဝတီတံတား(ညောင်တုန်း) အရှည်နီးပါးခန့် တည်ဆောက် ရမှာ ဖြစ်ပါတယ်။ ဟင်္သာတတံတား တည်ဆောက်နိုင်ရန် ဂျပန်နိုင်ငံအဖွဲ့ (၁)ဖွဲ့ကလည်း ကျွန်တော်တို့ဝန်ကြီးဌာနနဲ့ လာရောက်ညှိနှိုင်းပြီးတော့ အကြို အင်ဂျင်နီယာများကို လာရောက် လေ့လာဆည်းပူး ဆောင်ရွက်လျက်ရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဟင်္သာတနှင် . သာ ရဝေါတံတားတို့အား ဆက်သွယ်မယ့် ဧရာဝတီမြစ်ကူး ဟင်္သာတတံတား တည်ဆောက်နိုင်ရေးအတွက် နိုင်ငံတော် ဘဏ္ဍာငွေကြေးအပေါ်မူတည်မှာဖြစ်ပြီး လောလောဆယ်အစီအစဉ် မရှိသေးကြောင်း ရှင်းလင်း တင်ပြအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
</section>
<section value="Bill">	
<bill>
<title>အမျိုးသားလွှတ်တော် ဥပဒေကြမ်းကော်မတီကတိုင်းရင်းဆေးကောင်စီဥပဒေပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဖတ်ကြာရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။အမျိုးသားလွှတ်တော် ကိုယ်စားလှယ်များ ခင်ဗျား။ တိုင်းရင်းဆေးကောင်စီဥပဒေကို ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဥပဒေကြမ်းကော်မတီက ဖတ်ကြားရှင်းလင်းမှာ ဖြစ်ပါတယ်။</speech>
<speech><mp id="156">ဦးဆိုင်ပေါင်းနပ် (ဥပဒေကြမ်းကော်မတီဝင်)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ကျွန်တော်က ရှမ်းပြည်နယ် မဲဆန္ဒနယ်အမှတ် (၁၂)မှ ဦးဆိုင်ပေါင်းနပ် ဖြစ်ပါတယ်။ ဥက္ကဋ္ဌကြီးနှင့်တကွ ကြွရောက်လာကြတဲ့ အမျိုးသားလွှတ်တော် ကိုယ်စားလှယ်များအားလုံး ကျန်းမာပါစေလို့ နှုတ်ခွန်းဆက်သအပ်ပါတယ်။ ကျွန်တော့်အနေနဲ့ အမျိုးသားလွှတ်တော် ဥပဒေကြမ်းကော်မတီရဲ့ တိုင်းရင်းဆေးကောင်စီဥပဒေကို ပြင်ဆင်သည့် ဥပဒေကြမ်းအပေါ် စိစစ်တင်ပြသည့်အစီရင်ခံစာကို ဖတ်ကြားသွားမှာ ဖြစ်ပါတယ်။ အမျိုး သား လွှတ်တော်ဥပဒေကြမ်းကော်မတီ၏ တိုင်းရင်းဆေးကောင်စီဥပဒေကို ပြင်ဆင်သည့်ဥပဒေကြမ်း အပေါ် စိစစ်တင်ပြသည့် အစီရင်ခံစာ၊ ရက်စွဲ၊ ၂၀၁၂ ခုနှစ်၊ ဇူလိုင်လ ၁၀ ရက်၊ နိဒါန်း ၁။ ပြည်ထောင်စုလွှတ်တော်က ၁၈-၅-၂၀၁၂ ရက်စွဲပါစာအမှတ်၊ ၁/ပထ (စည်းဝေး) ၁၀/၂၀၁၂-၇၉ ဖြင့် တိုင်းရင်းဆေးကောင်စီဥပဒေကို ပြင်ဆင်သည့်ဥပဒေကြမ်းအား အမျိုးသား လွှတ်တော်သို့ ပေးပို့လာပါသည်။ ယင်းဥပဒေကြမ်းတွင် ပုဒ်မ (၄)ခု ပါရှိပါသည်။ လေ့လာတွေ့ရှိချက် ၂။ အမျိုးသားလွှတ်တော် တိုင်းရင်းဆေးကောင်စီဥပဒေကိုပြင်ဆင်သည့် ဥပဒေကြမ်းအား လေ့လာစိစစ်ရာတွင် မူလပြဋ္ဌာန်းချက်ဖြစ်သည့် တိုင်းရင်းဆေးကောင်စီဥပဒေပုဒ်မ ၆၊ ပုဒ်မခွဲ(ခ) တွင် ဖော်ပြထားသည့် ကောင်စီဝင်တစ်ဦးသည် ကောင်စီဝင်သက်တမ်း တစ်ဆက်တည်း(၃) ကြိမ် အထိသာ ကောင်စီဝင်အဖြစ် ဆောင်ရွက်ခွင် ရှိသည်ဆိုသည့် စကားရပ်အစား တစ်ဆက်တည်း နှစ်ကြိမ်အထိ ဆိုသည့် စကားရပ်ဖြင့် အစားထိုးထားကြောင်း တွေ့ရှိရပါသည်။ ၃။ တိုင်းရင်းဆေးကောင်စီဥပဒေ အခန်း (၃)၊ တိုင်းရင်းဆေးကောင်စီဖွဲ့စည်းခြင်း ပုဒ်မ ၄ တွင် တိုင်းရင်းဆေးကောင်စီဖွဲ့စည်းပုံကို ဖော်ပြထားပြီး အဖွဲ့ဝင် (၁၁)ဦးပါရှိရာတွင် ဥက္ကဋ္ဌ အဖြစ် တိုင်းရင်းဆေးကောင်စီဦးစီးဌာနမှ ညွှန်ကြားရေးမှူးချုပ်အား တာဝန်ပေးအပ်ထားခြင်း ဖြစ်၍ တိုင်းရင်းဆေးကောင်စီဥပဒေပုဒ်မ ၆၊ ပုဒ်မခွဲ (ခ)တွင် တိုင်းရင်းဆေးကောင်စီဥက္ကဋ္ဌမှအပ ကျန်ကောင်စီဝင်များ၏ သက်တမ်းသည် တစ်ဆက်တည်း နှစ်ကြိမ်အထိ ဆိုသည့် စကားရပ်ဖြင်. အစားထိုးရမည်ဟုပြင်ဆင်သင့်ပါသည်။ ကော်မတီ၏ သဘောထားမှတ်ချက် ၄။ ဥပဒေကြမ်းကော်မတီ၏ တိုင်းရင်းဆေးကောင်စီဥပဒေကို ပြင်ဆင်သည့်ဥပဒေ အပိုဒ် ၂ တွင် ဖော်ပြထားသည့် ပုဒ်မ ၆၊ ပုဒ်မခွဲ (ခ) ပြင်ဆင်ချက်ကို အမျိုးသားလွှတ်တော်က အတည်ပြု ဆောင်ရွက်နိုင်ရန် တင်ပြအပ်ပါသည်။ ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက တိုတောင်းဆေးကောင်စီ ဥပဒေကို ပြင်ဆင်သည့် ဥပဒေကြမ်းကို တစ်ပိုဒ်ချင်းစီအလိုက် အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင် ဗျား။ တိုင်းရင်းဆေး ကောင်စီဥပဒေကို ပြင်ဆင်သည့် ဥပဒေကြမ်းကို ဆွေးနွေးရန် အမည်စာရင်း တင်သွင်း နိုင်ကြောင်း ကြေညာခဲ့သော်လည်း ဆွေးနွေးမယ့် ကိုယ်စားလှယ် အမည်စာရင်း တင်သွင်း ထားခြင်း မရှိတဲ့အတွက် တိုင်းရင်း ဆေးကောင်စီ ဥပဒေကို ပြင်ဆင်သည့် ဥပဒေကြမ်းအား တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ် ရယူမှာ ဖြစ်ပါတယ်</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချအပိုဒ် ိုင်းရင်းဆေးကောင်စီ ဥက္ကဋ္ဌမှအပ ကျန်ကောင်စီဝင်များ၏ သက်တမ်း သည် တစ်ဆက်တည်း နှစ်ကြိမ် အထိသာ ကောင်စီဝင်အဖြစ် ဆောင်ရွက်ခွင့် ရှိသည် ဟု ပြင်ဆင်ထား ပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အပိုဒ် ၂ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၂ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ယခုအဆိုမှာ ဤဥပဒေကြမ်း အပိုဒ် ၁ မှ ၄ တို့သည် ဤဥပဒေကြမ်း ၏ အစိတ်အပိုင်း ဖြစ်သင့်သည်</speech>
<speech type="speaker">ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့အတွက် အပိုဒ် ၁ မှ ၄ တို့သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ယခုအဆိုမှာ ဤဥပဒေကြမ်း၏ အမည်သည် ဥပဒေကြမ်း၏ အစိတ်အပိုင်း ဖြစ်သင့်သည်</speech>
<speech type="speaker">ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့အတွက် ဤဥပဒေကြမ်း၏ အမည်သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<title>ကျန်းမာရေးဝန်ကြီးဌာန၊ ဒုတိယဝန်ကြီးက တိုင်းရင်းဆေးကောင်စီ ဥပဒေကို ပြင်ဆင်သည့် ဥပဒေကြမ်းကို အတည်ပြုရန် အဆိုတင်သွင်းခြင်းနှင့် လွှတ်တော် ကိုယ်စားလှယ်တစ်ဦးကထောက်ခံခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဆက်လက်ပြီး ကျန်းမာရေးဝန်ကြီးဌာန၊ ဒုတိယဝန်ကြီးက တိုင်းရင်းဆေးကောင်စီ ဥပဒေကို ပြင်ဆင်သည့် ဥပဒေကြမ်းအား အတည်ပြုရန် အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးက ထောက်ခံဖို့ ဖြစ်ပါတယ်။ အမျိုးသားလွှတ်တော်ဆိုင်ရာ နည်းဥပဒေ ၁၅၈ ၊ နည်းဥပဒေခွဲ (က)အရ တိုင်းရင်းဆေးကောင်စီ ဥပဒေကို ပြင်ဆင်သည့် ဥပဒေကြမ်းကို အမျိုးသား လွှတ်တော်က အတည်ပြု ပေးဖို့ ကျန်းမာရေးဝန်ကြီးဌာန၊ ဒုတိယဝန်ကြီး က အဆို တင်သွင်းရန် ဖြစ်ပါတယ်။</speech>
<speech><agency id="98">ဒေါက်တာမြတ်မြတ်အုန်းခင် (ဒုတိယဝန်ကြီး၊ ကျန်းမာရေးဝန်ကြီးဌာန)</agency>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့် တကွ အမျိုးသားလွှတ်တော် ကိုယ်စားလှယ် များ၊ အထူးဖိတ်ကြားထားသောဧည့်သည်တော်များ ကျက်သရေမင်္ဂလာအပေါင်းနဲ့ ပြည့်စုံပါ စေလို့ ဦးစွာနှုတ်ခွန်းဆက် ဂါရဝပြု အပ်ပါတယ်ရှင်။ ကျွန်မကတော့ ကျန်းမာရေးဝန်ကြီးဌာန၊ ဒုတိယဝန်ကြီး ဖြစ်ပါတယ်။ ဥက္ကဋ္ဌကြီးရှင်။ ကျွန်မအနေနဲ့ ပြည်ထောင်စုအစိုးရကိုယ်စား ကျန်းမာရေးဝန်ကြီးဌာနကနေပြီးတော့ ကျင် သုံးဆောင်ရွက်နေတဲ့ တိုင်းရင်းဆေးကောင်စီ ဥပဒေကို ပြင်ဆင်သည့်ဥပဒေကြမ်းအား စဉ်းစားပေးနိုင်ပါရန် အမျိုးသားလွှတ်တော် ဥက္ကဋ္ဌကြီးထံတွင် အဆိုတင်သွင်းခဲ့တာ ဖြစ်ပါတယ်။ တည်ဆဲဥပဒေပါပြဋ္ဌာန်းချက်များဟာ ၂၀၀၀ ပြည့်နှစ်က ရေးဆွဲပြဋ္ဌာန်းခဲ့တာဖြစ်ပြီး လက်ရှိအချိန်အခါများနှင့်သာမက ခေတ်ကာလ များနှင့်ပါ ဆီလျော်ကိုက်ညီမှုမရှိတော့တဲ့အတွက် ခေတ်ကာလနဲ့လိုက်လျောညီထွေရှိစေရန် တိုင်းရင်းဆေးကောင်စီဥပဒေကို ပြင်ဆင်သည့်ဥပဒေကြမ်းကို အသစ်ပြင်ဆင်ရေး ဆွဲထားပြီး ဖြစ်ပါသဖြင့် တိုင်းရင်းဆေးကောင်စီဥပဒေကို ပြင်ဆင်သည့်ဥပဒေကြမ်းကို အမျိုးသား လွှတ်တော်မှ အတည်ပြု ပေးနိုင်ပါရန် လေးစားစွာ အဆိုတင်သွင်းအပ်ပါတယ်ရှင်။ ကျေးဇူးတင် ပါတယ်။</speech>
<speech type="speaker">အဆိုကို အမျိုးသားလွှတ်တော် ကိုယ်စားလှယ်တစ်ဦးက ထောက်ခံဖို့ ဖြစ်ပါတယ်</speech>
<speech><mp id="109">ဒေါ်ရီရီမြင့်၊ မွန်ပြည်နယ် မဲဆန္ဒနယ်အမှတ်(၁)</mp>လေးစားရပါသော အမျိုးသားလွှတ်တော် ဥက္ကဋ္ဌကြီးရှင့်။ ကျန်းမာရေးဝန်ကြီးဌာန၊ ဒုတိယဝန်ကြီး က အဆိုတင်သွင်း သွားသော တိုင်းရင်းဆေးကောင်စီဥပဒေကို ပြင်ဆင်သည့် ဥပဒေကြမ်းကို အတည်ပြုပေးပါရန် ကျွန်မ မွန်ပြည်နယ် မဲဆန္ဒနယ်အမှတ်(၁) မှ အမျိုးသားလွှတ်တော် ကိုယ်စားလှယ် ဒေါ်ရီရီမြင့် မှ ထောက်ခံပါကြောင်း တင်ပြအပ်ပါတယ်ရှင့်။</speech>
<title>အမျိုးသားလွှတ်တော်ဥက္ကဋ္ဌက တိုင်းရင်းဆေးကောင်စီ ဥပဒေကို ပြင်ဆင်သည့် ဥပဒေကြမ်းကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင် ဗျား။ ယခုအဆိုမှာ တိုင်းရင်းဆေးကောင်စီ ဥပဒေကို ပြင်ဆင်သည့် ဥပဒေကြမ်းကို ပြင်ဆင်ထားသည့်အတိုင်း အတည်ပြုရန် ဖြစ်ပါတယ်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့အတွက် တိုင်းရင်းဆေးကောင်စီ ဥပဒေကို ပြင်ဆင်သည့် ဥပဒေကြမ်းသည် ပြင်ဆင်ထားသည့်အတိုင်း အတည်ဖြစ်သည်။ (ဩဘာသံများ)</speech>
</bill>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော်(၁၄)ရက်မြောက်နေ့ အစည်းအဝေး ရပ်နားကြောင်းနှင့် (၁၅)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့် အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသား လွှတ်တော် စတုတ္ထပုံမှန်အစည်းအဝေး (၁၄)ရက်မြောက်နေ့ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၁၅)ရက်မြောက်နေ့ကို ၂၀၁၂ ခုနှစ်၊ ဇူလိုင်လ ၂၆ ရက်(ကြာသပတေးနေ့) နံနက် ၁၀းဝဝ နာရီ အချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးပြန်လည် ထွက်ခွာနိုင်ပါပြီ ခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၁၄)ရက်မြောက်နေ့ အစည်းအဝေးကို ၁၀၅၁ နာရီအချိန်တွင် ရပ်နားပါသည်။</p>
</postface>
</transcript>
</doc>
