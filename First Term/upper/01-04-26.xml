<doc>
<docinfo>
<docno>01-04-26.xml</docno>
<pdf>01-04-26.pdf</pdf>
<term value='01'>ပထမအကြိမ်</term>
<session value='04' />
<sittingday value='26' />

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး (၂၆)ရက်မြောက်နေ့မှတ်တမ်း</title>
<date value='14-08-2012'>၁၃၇၄ ခုနှစ်၊ ဒုတိယဝါဆိုလပြည့်ကျော် ၁၂ ရက် (၂၀၁၂ ခုနှစ်၊ သြဂုတ်လ ၁၄ ရက်) (အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး (၂၆)ရက်မြောက်နေ့ အစီအစဉ် ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ (၂၆)ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၂၆)ရက်မြောက်နေ့မှာ အမျိုးသားလွှတ်တော်ကိုယ်စားလှယ်များ စိစစ်ရေး ကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့် ရှိတဲ့ကိုယ်စားလှယ်ဦးရေ စုစုပေါင်း(၂၂၃)ဦးရှိပြီး ဒီကနေ့အစည်းအဝေး ကို (၂၀၉)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၃.၇) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ (၂၆)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များ ထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော် လည်းကောင်း၊ မိမိအတွက်အခြားလွှတ်တော် ကိုယ်စားလှယ် တစ်ဦးကသော်လည်းကောင်း ခွင့်ပန်ကြား ရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ အတွက် အချိန်ကို ငဲ့ညှာတဲ့အနေနဲ့ ဇယားနဲ့ ဆောင်ရွက်မှာဖြစ်ပါတယ် ဦးစိုးအောင်၊ မန္တလေး (၁၁)၊ ဦးစောအုန်း၊ မွန် (၉)၊ ဦးလျူ ကွယ်ရှိ ၊ ရှမ်း (၁၁)၊ ဦးဟာရှိန်းဆွေ၊ ချင်း(၈)၊ ဦးရဲမြင့်၊ ပဲခူး(၄)တို့ ဖြစ်ပါတယ်။</speech>
<speech type="speaker">ယခုတင်ပြတဲ့ ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၂၆)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ (၉)ဦး၊ ယနေ့ခွင့်ပန်ကြားသဖြင့် ခွင့်ပြုထားသူ (၅)ဦး ဖြစ်၍ လွှတ်တော်က ခွင့်ပြုထားသူ (၁၄)ဦး ဖြစ်ပြီး ခွင့်မဲ့ ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေ ခွဲငယ် (၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို လွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကု လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅)ဖြစ်ပါတယ်။အမျိုးသားလွှတ်တော် ကိုယ်စားလှယ်များ ခင်ဗျား။ လွှတ်တော် သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှာ ဖြစ်ပါတယ်။</speech>
<title>လားရှိုးမြို့တွင် အခြေချ နေထိုင်လျက်ရှိသော နမ္မ တူဘော်တွင်းမှ အငြိမ်းစားဝန်ထမ်း များအား လားရှိုးမြို့ မြန်မာ့စီးပွားရေးဘဏ်တွင် လစဉ်ပင်စင်လစာများ ပုံမှန်ထုတ်ယူ နိုင်ခွင့် ရှိ /မရှိ နှင့် တပ်မတော်သားများကဲ့သို့ပင် တိုင်းပြည်တာဝန်ကို သက်စွန့်ဆံဖျား ထမ်းဆောင်ကြရသူများ ဖြစ်သဖြင့် တပ်မတော်သားများကို တွက်ချက်ပေးသော ပင်စင်ပုံသေနည်းအတိုင်း တွက်ချက် ခံစားပေးနိုင်ခွင့် ရှိ/မရှိ သိလိုပါကြောင်း နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရှမ်းပြည်နယ် မဲဆန္ဒနယ်အမှတ် (၃)မှ ဦးစိုင်းစံမင်း က လားရှိုးမြို့တွင် အခြေချ နေထိုင်လျက်ရှိသော နမ္မ တူဘော်တွင်းမှ အငြိမ်းစားဝန်ထမ်း များအား လားရှိုးမြို့ မြန်မာ့စီးပွားရေးဘဏ်တွင် လစဉ်ပင်စင်လစာများ ပုံမှန်ထုတ်ယူ နိုင်ခွင့် ရှိ /မရှိ နှင့် တပ်မတော်သားများကဲ့သို့ပင် တိုင်းပြည်တာဝန်ကို သက်စွန့်ဆံဖျား ထမ်းဆောင်ကြရသူများ ဖြစ်သဖြင့် တပ်မတော်သားများကို တွက်ချက်ပေးသော ပင်စင်ပုံသေနည်းအတိုင်း တွက်ချက် ခံစားပေး နိုင်ခွင့် ရှိ/မရှိ သိလိုပါကြောင်း နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="1159">ဦးစိုင်းစံမင်း၊ ရှမ်းပြည်နယ် မဲဆန္ဒနယ်အမှတ်(၃)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုအစိုးရအဖွဲ့ဝင်ဝန်ကြီးများ၊ ဒုတိယဝန်ကြီးများ၊ ဖိတ်ကြားထားသောအထူးဧည့်သည်တော်များနှင့်တကွ အမျိုးသားလွှတ်တော်ကိုယ်စားလှယ်များ အားလုံးကို မင်္ဂလာပါလို့ ရှေးဦးစွာ ဂါရဝပြုနှုတ်ခွန်း ဆက်သ အပ်ပါတယ်။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ်(၃)မှ အမျိုးသား လွှတ်တော်ကိုယ်စားလှယ် ဦးစိုင်းစံမင်း ဖြစ်ပါတယ်။ ကျွန်တော် မေးမြန်းလိုတဲ့ မေးခွန်းကတော့ နမ္မတူဘော်တွင်းမှ လားရှိုးမြို့တွင် လာရောက်အခြေချနေထိုင်လျက်ရှိသော အမှတ်(၁)သတ္တုတွင်းလုပ်ငန်း အငြိမ်းစားများ အား လားရှိုးမြို့ မြန်မာ့ စီးပွားရေးဘဏ်တွင် ပင်စင်လစာများ လစဉ်ပုံမှန်ထုတ်ယူခွင့် ရှိ /မရှိ ဆိုတဲ့ မေးခွန်းကို ဥက္ကဋ္ဌကြီးမှ တစ်ဆင့် မေးမြန်းရခြင်း ဖြစ်ပါတယ်။ အချိန်ကို ငဲ့ညှာသောအားဖြင့် ဖတ်ကြားခွင့် တောင်းခံအပ်ပါတယ် ခင်ဗျား။ အမျိုးသားလွှတ်တော်ဥက္ကဋ္ဌကြီးခင်ဗျား။နိုင်ငံတော်မှ အငြိမ်းစားပင်စင်လစာများကို တိုးမြှင့်ခံစားပြု လိုက်တဲ့အတွက် ပင်စင်စားများအနေဖြင့် တိုးမြှင့်ပေးလိုက်သော ပင်စင်လစာများ သည် စားဝတ်နေရေးများကိုများစွာ အထောက်အပံ့ဖြစ်ရုံမက ကုသိုလ်ပြု ရေးများ တွင်ပါ လှူဒါန်းနိုင်သည့်အတွက် သက်ဆိုင်ရာတာဝန်ရှိလူကြီးမင်းများအားလုံးကို ကျေးဇူး အထူး တင်ရှိသည့်အကြောင်း ပင်စင်စားများကိုယ်စားပြောကြားလိုပါတယ်။ နမ္မတူဘော်တွင်းမှ လားရှိုးမြို့တွင် လာရောက် အခြေချနေထိုင်လျက်ရှိသော အငြိ မ်းစားများမှာ လားရှိုးမြို့တွင် ရှိ အမှတ်(၁) သတ္တုတွင်းလုပ်ငန်း ရုံးခွဲသို့ တစ်နှစ်လျှင်(၁)ကြိမ်တွင်သာ လာရောက်ထုတ်ပေးသော ပင်စင် လစာကို စောင့်မျှော်ထုတ်ယူ ခံစားနေရပါတယ်။ ဥက္ကဋ္ဌကြီးခင်ဗျား။ အမှတ်(၁)သတ္တုတွင်းလုပ်ငန်း အထူးသဖြင့် နမ္မတူ ဘော်တွင်းမှ အငြိမ်းစားအများစုမှာ ဆင်းရဲနွမ်းပါး တဲ့ လူတန်းစားများဖြစ် ကြပါတယ်။ တစ်နှစ် (၁)ကြိမ်သာလာရောက်ထုတ်ပေးတဲ့ ပင်စင် လစာကို မစောင့်ဆိုင်းနိုင်ဘဲ နမ္မတူမြို့သို့ သွားရောက် ထုတ်ယူမည် ဆိုလျင် နှစ်ညအိပ်ခရီးသွား၍ ထုတ်မှရပါတယ်။ နမ္မတူမြို့နဲ့ လားရှိုးမြို့မှာ (၄၂)မိုင်သာ ကွာဝေး သော်လည်း သွားရေးလာရေး အဆင်မပြေပါ။ အသွားအပြန် ခရီးစရိတ်၊ စားစရိတ်၊ တည်းခိုခန်း စရိတ်များမှာ ငွေသောင်းဂဏန်း ကုန်ကျပါသဖြင့် ရရှိသောပင်စင် လစာထဲမှ လျော့နည်းသွား ပါတယ်။ ယနေ့အချိန်အခါတွင် အခြားသောဝန်ကြီးဌာနများမှ ပင်စင်စားများသည် မိမိတို့ နေထိုင်သော မြို့နယ်အလိုက် မြန်မာ့စီးပွားရေးဘဏ်တွင် ပင်စင်လစာထုတ်ယူရရှိသည့်အပြင် e -Pension ခေါ် လုံခြုံ သက်သာလျင်မြန်၊ လွယ်ကူရေးစနစ်ကိုပင် စတင်သုံးစွဲထုတ်ယူ နိုင်တော့ မှာ ဖြစ်ပါတယ်။ ထို့ကြောင့် လားရှိုးမြို့တွင် လာရောက်အခြေချနေထိုင်လျက်ရှိသော သတ္တုတွင်း ဝန်ကြီးဌာန၊ အမှတ်(၁)လုပ်ငန်းမှ အငြိမ်းစားများ၏ ပင်စင်လစာငွေကို လားရှိုးမြို့ရှိ မြန်မာ့ စီးပွားရေးဘဏ်တွင် အခြားဝန်ကြီးဌာန အငြိမ်းစားများကဲ့သို့ လစဉ်ပင်စင် ထုတ်ယူခံစားခွင့် ရှိ/မရှိနှင့် ပင်စင်လစာ ထုတ်ယူခွင့်ရှိပါကဘယ်အချိန်ကာလမှာ စပြီးဆောင်ရွက်ပေးနိုင်မည် ကို သိရှိလိုပါတယ်။ ဥက္ကဋ္ဌကြီးခင်ဗျား။ သတ္တုတွင်းလုပ်သားများဟာ တပ်မတော်သားများကဲ့သို့ပင် တိုင်းပြည်တာဝန်များကို သက်စွန့်ဆံဖျား ထမ်းဆောင်ကြ သူများ ဖြစ်ပါတယ်။ မိုင်းမြို့၊ မိုင်းပိပြီး အတိဒုက္ခရောက်နေသော ဝန်ထမ်းမားလည်းရှိခဲ့ပါတယ်။ ဒါကြောင့် ၄င်းတို့ကို ငဲ့ညှာစာနာသော စိတ်ထားဖြင့် တပ်မတော်သားများတွက်ပေးသော ပင်စင်ပုံသေနည်းအတိုင်း တွက်ချက်ခံစားပေး နိုင်ခြင်း ရှိ /မရှိကိုလည်း ၄င်းတို့ကိုယ်စား ကျွန်တော်က အမျိုးသားလွှတ်တော်ဥက္ကဋ္ဌကြီးမှ တစ်ဆင့် မေးမြန်းရခြင်း ဖြစ်ပါတယ်။ အားလုံးကိုကျေးဇူးတင်ပါတယ်ခင်ဗျား။</speech>
<speech type="speaker">မေးခွန်းနဲ့ပတ်သက်ပြီး သတ္တုတွင်းဝန်ကြီးဌာန၊ ပြည်ထောင်စုဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="77">ဦးသိန်းထိုက် (ပြည်ထောင်စုဝန်ကြီး၊ သတ္တုတွင်းဝန်ကြီးဌာန)</agency>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနဲ့ အမျိုးသားလွှတ်တော်ကိုယ်စားလှယ်ကြီးများခင်ဗျား။အားလုံးမင်္ဂလာအပေါင်းနဲ့ ပြည့်စုံပါစေ၊ စိတ်၏ချမ်းသာ ခြင်း ကိုယ်၏ကျန်းမာခြင်းနှင့် ပြည့်စုံ ပါစေကြောင်း ဂါရဝပြု ပြောကြားအပ်ပါတယ်။ ရှမ်းပြည်နယ် အမှတ်(၃)မဲဆန္ဒနယ် အမျိုးသား လွှတ်တော်ကိုယ်စားလှယ် ဦးစိုင်းစံမင်းရဲ့ ကျွန်တော်တို့ သတ္တုတွင်းဝန်ကြီးဌာန ၊ အမှတ် (၁) သတ္တုတွင်းလုပ်ငန်း နမ္မတူဘော်တွင်းက ပင်စင်ယူပြီးတော့မှ လားရှိုးမြို့မှာ နေထိုင်လျက်ရှိကြတဲ့ ဝန်ထမ်းများရဲ့ ပင်စင်လစာနဲ့ ပတ်သက်၍ ထုတ်ယူရရှိနိုင်ခြင်းရှိ/မရှိ မေးခွန်းရယ်၊ ဒီအငြိမ်းစား သတ္တုတွင်းဝန်ထမ်းတွေဟာ တပ်မတော်သားများကဲ့သို့ ပင်စင်တွက်ချက်ပြီး ခံစားနိုင်ခြင်း ရှိ/မရှိဆိုတဲ့ မေးခွန်း(၂)ခုကို ကျွန်တော့်အနေနဲ့ ရှင်းလင်းဖြေကြားတင်ပြသွားမှာ ဖြစ်ပါတယ်။ အဲဒီတော့ ကျွန်တော်တို့ ဝန်ကြီးဌာနများဟာ နိုင်ငံတော်က သတ်မှတ်ထားတဲ့ ဘဏ္ဍာရေးစည်းမျဉ်းစည်းကမ်းများအရ လစာများ၊ စရိတ်များထုတ်ယူခြင်း၊ လစာများ ပေးခြင်း၊ ငွေလုံးငွေရင်းများ သုံးစွဲခြင်း ဒါတွေ ကို ဆောင်ရွက်လျက်ရှိပါတယ်။ အဲဒီလို ရှိတဲ့ နေရာမှာ နိုင်ငံတော်ရဲ့ တည်ဆဲဘဏ္ဍာရေး စည်းမျဉ်းစည်းကမ်းတွေအရ နိုင်ငံတော်မှာ တာဝန် ထမ်းဆောင်ခဲ့တဲ့ ဌာနအသီးသီးက ဝန်ထမ်းတွေဟာ သက်ပြည့်အငြိမ်းစားလစာ၊ နှစ်ပြည့် အငြိမ်းစားလစာဆိုပြီး လစာနှစ်မျိုးခံစားခွင့်ရှိပါတယ်။ ဒီလိုထုတ်ပေးတဲ့နေရာမှာ ဦးစီးဌာန ဝန်ထမ်းများနဲ့ စီးပွားရေး လုပ်ငန်းအဖွဲ့အစည်းများရဲ့ ဝန် ထမ်းများဆိုပြီးတော့ နှစ်မျိုးနှစ်စား ရှိပါတယ်။ အဲဒီတော့ ဦးစီးဌာန အငြိမ်းစားတွေရဲ့ ဝန်ထမ်းများရဲ့ အငြိမ်းစားလစာကိုတော့ ဖြင့်ရင် တစ်လုံးတစ်စည်းတည်းသော ပြည်သူ့ဘဏ္ဍာရန်ပုံငွေမှ ကျခံသုံးစွဲရခြင်းဖြစ်ပါတယ်။ ဆိုလိုတာက ဦးစီးဌာနတွေ ရှိပါတယ်။ တချို့သော ဝန်ကြီးဌာနတွေမှာလည်း ဦးစီးဌာနတွေ ရှိပါတယ်။ ကျွန်တော်တို့ သတ္တုတွင်းဝန်ကြီးဌာနကဲ့သို့ စီးပွားရေး လုပ်ငန်း ဆောင်ရွက်ရတဲ့ ဝန်ကြီးဌာနမှာလည်း ဦးစီးဌာန ရှိပါတယ်။ ကျွန်တော်တို့ဌာနမှာဆိုရင် ဦးစီးဌာနအဖြစ် ဝန်ကြီးရုံး၊ သတ္တုတွင်းဦးစီးဌာန၊ ဘူမိဗေဒလေ့လာရေး နှင့် ဓာတ်သတ္တုရှာဖွေရေးဦးစီးဌာနဆိုပြီးတော့မှ လုပ်ငန်းတွေ၊ ဌာနတွေ ရှိပါတယ်။ အလားတူ ကျွန်တော်တို့လို စီးပွားရေးဝန်ကြီးဌာနအနေနဲ့ ကတော့ စီးပွားရေး လုပ်ငန်း အဖွဲ့အစည်းတွေလည်း ရှိပါတယ်။ အဲဒီတော့ စောစောက အမှတ် (၁) သတ္တုတွင်းလုပ်ငန်းသည် စီးပွားရေးလုပ်ငန်း ဖြစ်ပါတယ်။ ဒီအမှတ်(၁) သတ္တုတွင်းလုပ်ငန်းရဲ့ လက်အောက်မှာရှိတဲ့ နမ္မတူဘော်တွင်း ဟာလည်း၊ စီးပွားရေးလုပ်ငန်း ဆောင်ရွက်လျက်ရှိတဲ့ဌာန ဖြစ်တယ်။ ဒါကြောင့် အမှတ် (၁) သတ္တုတွင်းလုပ်ငန်း နမ္မတူဘော်တွင်းကဝန်ထမ်းများဟာ ပင်စင်ရတဲ့အခါမှာ ပင်စင်ဖြစ်တဲ့ သက်ပြည့်အငြိမ်းစားလစာ၊ နှစ်ပြည့်အငြိမ်းစားလစာ ဒါတွေကို ခံစားတဲ့နေရာမှာ ဒီစီးပွားရေး လုပ်ငန်းအဖွဲ့အစည်းရဲ့ တစ်နှစ်တာ ရှာလို့ရတဲ့ဝင်ငွေကသာလျင် ကျွန်တော်တို့ က လစာများကို ဖယ်ပြီးတော့မှ အငြိမ်း စားလစာများကို ပေးရခြင်းဖြစ်ပါတယ်။ သူတို့က ဦးစီးဌာနအဖြစ် နိုင်ငံတော်က တစ်လုံးတစ်ခဲသော ပြည်သူ့ဘဏ္ဍာရန်ပုံငွေက ကျခံသုံးစွဲခြင်း မရှိပါဘူး။ ဒါကြောင့် ကျွန်တော်တို့ လုပ်ငန်းအဖွဲ့အစည်းရဲ့ အသုံးစရိတ်ရန်ပုံငွေမှ ကျခံသုံးစွဲခြင်း ဖြစ်ရတဲ့အတွက် ဒီလုပ်ငန်းအဖွဲ့အစည်းတွေရဲ့ ပင်စင်များကို သက်ဆိုင်ရာလုပ်ငန်းအဖွဲ့အစည်း ရုံးချုပ်မှဖြစ်စေ၊ လုပ်ငန်းခွဲမှဖြစ်စေ၊ တစ်နှစ်ထက်မကျော်စေဘဲနဲ့ပင်စင်စားတွေကို ထု တ်ပေး လျက်ရှိပါတယ်။ ဒီလိုထုတ်ပေး တဲ့နေရာမှာလည်း နှစ်စဉ်၊ နှစ်စဉ်ဒီပင်စင်စားဟာ လက်ရှိ အနေအထားမှာ အမှန်တကယ် သက်ရှိ ထင်ရှား ရှိ/မရှိကိုလည်း အဲဒီထုတ်ပေးတဲ့ ဌာနမှ စိစစ်ပြီးတော့မှ တင်ပြဆောင် ရွက်လျက်ရှိခြင်း ဖြစ်ပါတယ်။ အဲဒီတော့ နမ္မတူဘော်တွင်း သတ္တုမိုင်းဟာ အရင်တုန်းက Burmd Mine Corporation ဆိုပြီးတော့ သတ္တုတွင်းလုပ်ငန်းကိုဆောင်ရွက်နေရပါတယ်။ ၁၉၆၀ခုနှစ်၊ ဇန်နဝါရီလ ၁၈ ရက်နေ့မှာ ပြည်သူ့ဘော်တွင်း ထုတ်လုပ်ရေး၊ နောက်တစ်ခါ ၁၉၈၉ ခုနှစ်၊ ဧပြီလ(၁) ရက်နေ့မှာ အမှတ်(၁)သတ္တုတွင်းလုပ်ငန်း နမ္မတူဘော်တွင်းသတ္တုတွင်းဆိုပြီးတော့မှ စီးပွားရေးလုပ်ငန်းများကို ဆောင်ရွက်ခဲ့ တဲ့ဌာနကြီး ဖြစ်ပါတယ်။ ဒီဌာနကြီးဟာ အခုလက်ရှိ အနေအထားမှာတော့ဖြင့်ရင် ကျွန်တော်တို့ ၂၀၀၉ ခုနှစ်၊ အောက်တိုဘာလ(၂၁) ရက်နေ့မှာ ကျင်းပပြုလုပ်တဲ့ ပြည်ထောင် စုသမ္မတမြန်မာနိုင်ငံတော် အစိုးရအဖွဲ့ရဲ့ (၄၀/၂၀၀၉)ကြိမ်မြောက် အစည်းအ ဝေးရဲ့ သဘောတူဆုံးဖြတ်ချက်အရ ၂၀၁၀ခုနှစ်၊ ဇန်နဝါရီလ (၁)ရက်နေ့က စတင်ပြီး ကျွန်တော်တို့ သတ္တုတွင်းဝန်ကြီးဌာန၊ အမှတ်(၁)သတ္တုတွင်းလုပ်ငန်းကနေပြီးတော့မှ ဝင်းမြင့်မိုရ် စက်မှုလုပ်ငန်း ကုမ္ပဏီလီမိတက်ကို (၁၅) နှစ် သက်တမ်းဖြင့် ခဲ၊ သွပ်၊သတ္တု သန့်စင် ထုတ်လုပ်မှုအပေါ် ခွဲဝေခံစားသည့် PSC စနစ်အရ လုပ်ငန်းတွေလွှဲပြောင်းပေးပြီးတော့မှ ပုဂ္ဂလိကပိုင်ပြုလုပ်ဆောင်ရွက်လျက်ရှိတဲ့ ဌာန ဖြစ်ပါတယ်။ သို့သော် ဒီ နမ္မတူ ဘော်တွင်းသတ္တုတွင်းမှာ ကျန်ရှိတဲ့ဝန်ထမ်းတွေကိုတော့ဖြင့် ကုမ္ပဏီကိုလွှဲပြောင်းပေးတဲ့အခါမှာ ဒီဝန်ထမ်းများကို နိုင်ငံတော်အစိုးရက လျော်ကြေး ပင်စင် များ ပေးခဲ့တာဖြစ်ပါတယ်။ ဒါကြောင့် အရင်တုန်းက ဒီပုဂ္ဂလိကပိုင် မလုပ်ခင်တုန်းက နမ္မတူ ဘော်တွင်းသတ္တုတွင်းမှာ အငြိမ်းစားဝန်ထမ်း ပင်စင်စား ဦးရေတွေဟာ (၁၇၀၇)ယောက် ရှိပါတယ်။ ပုဂ္ဂလိကပိုင်ပြုလုပ်ပြီးတော့ နောက်ပိုင်းမှာထပ်ပြီးတော့ ပင်စင်စားဦးရေဟာ (၁၈၈၉)ဦး တိုးလာပါတယ်။ တိုး တဲ့အတွက်အားလုံးပေါင်းပင်စင်စားဟာ (၃၅၉၆)ဦးဖြစ်ပါတယ်။ ဒီပင်စင်စားတွေဟာ ကျွန်တော်တို့နိုင်ငံတော်အစိုးရကပေးတဲ့ ပင်စင်လည်းခံစားရပါတယ်။ သက်ဆိုင်ရာကုမ္ပဏီက လစဉ်ပေးတဲ့လစာကိုလည်းခံစားရလေ့ရှိပါတယ်။ အဲဒီတော့ အမှတ်(၁) သတ္တုတွင်းလုပ်ငန်းနမ္မတူဘော်တွင်းမှာရှိတဲ့ အငြိမ်းစားဝန်ထမ်း (၃၅၉၆)ဦးရဲ့ ပင်စင်လစာငွေကို ကျွန်တော်တို့ စီး ပွားရေးလုပ်ငန်းဖြစ်တဲ့ အမှတ် (၁)သတ္တုတွင်းလုပ်ငန်းက တစ်လကို ကျပ်(၆၀,၆၆၄,၅၅၉) ကျပ်ပေးရပြီးတော့ တစ်နှစ်ကို ကျပ်သန်းပေါင်း (၇၂၇.၉၇၄,၇၁၁) ကျပ် ကျခံပေးလျက်ရှိပါတယ်။ အဲဒီလို ပေးတဲ့နေရာမှာ အငြိမ်းစားဝန်ထမ်း တွေဟာ သူ့ရဲ့ လစာကိုသူ အဆိုပြုလွှာတင်ပြီးတော့ ထုတ်ခွင့်ရှိပါတယ်။ အဲဒါက ကျွန်တော်၊ ကျွန်မတို့ကို အငြိမ်းစား လစာ များ(၁)လတစ်ကြိမ်ထုတ်ပေးပါ။ သို့မဟုတ်(၃)လတစ်ကြိမ်ထုတ်ပေးပါ။ သို့မဟုတ် (၆)လတစ်ကြိမ်ထုတ်ပေးပါ။ သို့မဟုတ် (၁)နှစ် တစ်ကြိမ်ထုတ်ပေးပါဆိုပြီးတော့မှ သူတို့ကအဆိုပြုလွှာပေးလို့ရှိရင် ဒီအဆိုပြုလွှာ ပေးတဲ့အတိုင်း ထုတ်ပေးလျက်ရှိပါတယ်။ စောစောက ရှမ်းပြည်နယ်၊ လွှတ်တော်ကိုယ်စားလှယ်ကြီး ပြောသလို (၁)နှစ်မှ တစ်ကြိမ်ထုတ်ပေးတယ်ဆိုတဲ့ အနေအထားမဟုတ်ပါဘူး။ အငြိမ်းစားရဲ့ ဆန္ဒအရ (၁)လတစ်ကြိမ်၊ (၃)လတစ်ကြိမ်၊ (၆)လတစ်ကြိမ်၊ (၁)နှစ်တစ်ကြိမ် ထုတ်ပေးလျက်ရှိ ပါတယ်။ (၁) နှစ်ထက်တော့ ကျော်ပြီးတော့ ထုတ်ပေးခြင်းမရှိပါဘူး။ (၁)နှစ်အထိ ပင်စင်လစာကို လာမထုတ်ပါဘူး။ ထုတ်ယူခြင်းမရှိပါဘူးဆိုရင် ကျွန်တော်တို့က ဒီပင်စင်ကိုရပ်စဲလိုက်ပါတယ်။ ဆိုလိုတဲ့သဘောက(၁)နှစ်ဆိုတဲ့ အတိုင်းအတာကာလအတွင်းမှာပင်စင်စားသည် အမျိုးမျိုးသော အကြောင်းကြောင်းကြောင့်၊ အမျိုးမျိုးသောအကြောင်း ရပ်များ ဖြစ်နိုင်တဲ့အတွက် အမှန် တကယ်သက်ရှိထင်ရှားခြင်း ရှိ /မရှိ ကျွန်တော်တို့ စိ စစ်ရတဲ့အတွက် ဖြစ်ပါတယ်။ တကယ်လို့ အငြိမ်းစားကသက်ရှိထင်ရှားရှိပြီးတော့မှပြန်ထုတ်ချင်ပါတယ်ဆိုရင်တော့ပြန်လည် လျှောက်ထား ရပါတယ်။ ပြန်လည်ထုတ်ပေးခြင်းရှိပါတယ်။ ဒါကြောင့် ကျွန်တော်တို့ နမ္မတူဘော်တွင်းက အငြိမ်းစားယူတဲ့ လစာတွေကို နမ္မတူရုံးခွဲမှာ ထုတ်ပေးတဲ့ စာရင်း ကတော့ဖြင့်ရင် ၂၀၁၂ခုနှစ်၊ ဧပြီလမှာ (၈၅၃)ဦးအတွက် (၅၃၇၅၅၈၄၈)ကျပ် ထုတ်ပေးခဲ့ ပါတယ်။ မေလမှာဝန်ထမ်းတွေတိုးလာပါတယ်။ အငြိမ်းစား ဝန်ထမ်းတွေ (၉၁၀) ဦးရှိလာပါတယ်။ အားလုံးပေါင်း(၅၂၅၂၉၃၅၅) ကျပ်ထုတ်ပေးခဲ့ပါတယ်။ ဇွန်လမှာ ထပ်တိုးလာပါတယ်။ (၆) ယောက်၊ စုစုပေါင်း အငြိမ်းစားဝန်ထမ်းပေါင်း (၉၁၆) ယောက်ရှိတဲ့အတွက် ကျပ်(၅၇၁၁၆၁၀၁)ကျပ် ထုတ် ပေးခဲ့ပါတယ်။ အဲဒီလို ထုတ်ပေးတဲ့အခါမှာ ဒီလားရှိုးရုံးခွဲမှာတော့ဖြင့်ရင် လားရှိုးမှာနေတဲ့ အငြိမ်းစား စုစုပေါင်း ဇွန်လမှာ (၁၄၅)ဦး ရှိတဲ့ အတွက် သူတို့ကို (၉၂၇၇၈၀၆) ကျပ် ကျွန်တော်တို့ ထုတ်ပေးခဲ့ပြီးဖြစ်ပါတယ်။ အဲဒီတော့ အငြိမ်းစားဝန်ထမ်းတို့သည် အမျိုးမျိုးသောအကြောင်းကြောင့် နမ္မတူ ဘော်တွင်းမှာ မထုတ်လိုပါဘူး။ လားရှိုးမှာ ထုတ်လိုပါတယ်ဆိုရင် ကျွန်တော်တို့က တစ်လချင်း၊ တစ်လချင်းဆိုရင်တော့ဖြင့် သူ့ကို နမ္မ တူဘော်တွင်းရဲ့ ငွေစာရင်းဌာနခွဲကတစ်ဆင့် သူထုတ်လိုတဲ့ လားရှိုးမြို့က သူတောင်းဆိုတဲ့ ဘဏ်ကိုငွေလွှဲစာနဲ့ ကျွန်တော်တို့ လွှဲပေးလျက်ရှိပါတယ်။ ဒီလို လွှဲပေးတဲ့နေရာမှာတော့ အငြိမ်းစားလစာ၊ ဘဏ်ငွေလွှဲခကိုတော့ အငြိမ်းစားဝန်ထမ်းက အရင်တုန်းက ကျခံခဲ့ရပါတယ်။ အခုကျွန်တော်တို့ ဒီဘက်မှာ ပြန်လည်ပြီးတော့မှ စိစစ်တဲ့အခါမှာ ကျွန်တော���တို့ ၂၀၁၂ခုနှစ်၊ ဧပြီလ၊ မေလ၊ ဇွန်လ များသောအားဖြင့် ဝန်ထမ်း များက သွားရေး လာရေးအခက်အခဲကြောင့် (၁)လတစ်ကြိမ်ထုတ်ယူလိုခြင်းမရှိဘဲနဲ့ (၃)လတစ်ကြိမ် တောင်း ပါတယ်။ တောင်းတဲ့အတွက် ကျွန်တော်တို့ ၂၀၁၂ခုနှစ်၊ ဧပြီလ၊ မေလ၊ ဇွန်လ အတွက် ဝန်ထမ်းတွေကို ကျွန်တော်တို့ လားရှိုးမြို့ကို နမ္မတူ ဘော်တွင်းက လစာတွေ ယူပြီးတော့မှ ငွေစာရင်းအရာရှိက နမ္မတူကတစ်ဆင့် လားရှိုးကိုသွားပြီးတော့မှ လားရှိုးမှာရှိတဲ့ဝန်ထမ်းများကို (၃)လတစ်ကြိမ် ငွေထုတ်ပေးလျက်ရှိပါတယ်။ အဲဒီတော့ လားရှိုးမြို့မှာအငြိမ်းစားလစာထုတ်လိုကြောင်းလျှောက်ထားတဲ့ ဝန်ထမ်းတို့က အခုနောက်ဆုံးစာရင်းကတော့ဖြင့်ရင် အရာထမ်း(၁၂)ယောက်၊ အမှုထမ်း(၁၆၈) ယောက်၊ စုစုပေါင်း (၁၈၀)ယောက်ရှိပါတယ်။ ဘဏ္ဍာရေးစည်းမျဉ်းစည်းကမ်းများအရ ကျွန်တော်တို့ဒီလိုတိုက်ရိုက် ထုတ်ပေးနိုင်ခြင်းမရှိဘဲနဲ့ နမ္မတူရုံးခွဲက တစ်ဆင့်ထုတ်၊ ထုတ်ပြီးတော့မှ ဝန်ထမ်းက ဒါကို သယ်ဆောင်၊ သယ်ဆောင်ပြီးတော့ လားရှိုးမှာထုတ်ပေးတဲ့ စနစ်နဲ့ပဲ ကျွန်တော်တို့ကျင့်သုံးနေခဲ့တာ ဖြစ်ပါတယ်။ သို့သော်လည်း အခုနောက်ဆုံးအခြေအနေအရ ဒီရှမ်းပြည်နယ်၊ လွှတ်တော် ကိုယ်စားလှယ်ကြီးရဲ့ တင်ပြချက်အရ သက်ဆိုင်ရာ များနဲ့ပြန်လည်ညှိနှိုင်ပြီးတော့ ဆောင်ရွက်တဲ့ အခါမှာ ကျွန်တော်တို့ လားရှိုးမှာလည်းပဲ ကျွန်တော်တို့အမှတ် (၁) သတ္တုတွင်းလုပ်ငန်းဌာန လက်အောက်မှာသိုလှောင်ရေးဌာနစုတစ်ခုရှိပါတယ်။ ဒီသိုလှောင်ရေးဌာနတစ်ခုကိုကျွန်တော်တို့စောစောက ကျွန်တော်တို့က နမ္မတူကိုလွှဲပေး ရမယ့်လစာငွေတွေကို လားရှိုးမှာ ထုတ်ယူတဲ့ ဝန်ထမ်းများရဲ့ အငြိမ်းစားလစာများရဲ့ ဝန်ထမ်း လစာငွ���ကို နမ္မတူကထုတ်ယူ ပြီးတော့မှတစ်ပါတည်းလစဉ် ကျွန်တော်တို့ လားရှိုးဘဏ် ခွဲကိုပဲ ပို့လိုက်ပါတယ်။ ပို့တဲ့အတွက် နမ္မတူကဝန်ထမ်းကနမ္မတူဘဏ်မှာ ငွေထုတ်ပြီးတော့ မှ လားရှိုးကို သွားပေးစရာ မလိုတော့ဘဲနဲ့ လားရှိုးဘဏ်မှာ တင် ဒီငွေထုတ်ယူပြီးတော့မှ အငြိမ်းစားလစာ ဝန်ထမ်းများ (၁၈၀) ယောက်ကို ထုတ်ပေးနိုင်အောင် ကျွန်တော်တို့ဆောင်ရွက်ပေးခဲ့ပါတယ်။ ဒီလိုဆောင်ရွက်ပေးခဲ့တဲ့အတွက် အခု ၂၀၁၂ခုနှစ်၊ ဇူလိုင်လ လစာကစပြီးတော့မှ လားရှိုးမြို့မှာရှိတဲ့ အငြိမ်းစားလစာစုစုပေါင်း၊ ဝန်ထမ်းစုစုပေါင်း (၁၈၀)ယောက်ကို သူတို့ရ ရမယ့်လစာများကို ယခု ၂၀၁၂ ခုနှစ်၊ ဇူလိုင်လ လကုန်လစာ သြဂုတ်လ (၃)ရက်နေ့မှာ အပြီး ထုတ်ပေးပြီးကြောင်း ရှင်းလင်းတင်ပြအပ်ပါတယ်။ ဒီလို ကျွန်တော်တို့ရဲ့ နောက်ဆုံးအခြေအနေများကို သက်ဆိုင်ရာ ဒေသမှာရှိတဲ့ အငြိမ်းစားဝန်ထမ်းများရဲ့ အခက်အခဲများကို နားလစာနာပြီးတော့မှရှင်းလင်းတင်ပြ ပေးတဲ့အတွက်၊ ရှင်းလင်းဆွေးနွေးပေးတဲ့အတွက် ဒီရှမ်းပြည်နယ်၊ လွှတ်တော်ကိုယ်စားလှယ်ကြီး ဦးစိုင်းစံမင်ကိုလည်းအထူးပင်ကျေးဇူးတပါကြောင်းဖြေကြားအပါတယ်။ နောက်တစ်ခုကတော့ ဒုတိ ယမေးခွန်းဖြစ်တဲ့ တပ်မတော်သားတွေကို တွက်ပေးသော ပင်စင်ပုံသေနည်းအတိုင်း တွက်ချက်ခံစားပေးနိုင်ခြင်း ရှိ မရှိ ဆိုတဲ့ မေးခွန်းနဲ့ ပတ်သက်လို့တော့ ကျွန်တော်တို့တွေဟာ တည်ဆဲ ဥပဒေများဖြစ်တဲ့၊ တနည်းအားဖြင့်ဆိုရင် Exclusive Law တွေကို လိုက်နာရတဲ့ ဝန်ထမ်းများ ဖြစ်ပါတယ်။ ဒါကြောင့် သတ္တု ဝန်ထမ်းများ အားလုံးသည်သက်မှတ်ထားတဲ့ မြို့ပြဆိုင်ရာပင်စင်ဥပဒေ၊ နည်းဥပဒေပါများပါအတိုင်းသာ သူတို့ ပင်စင်များ ကို ခံစားခွင့်ရှိပါတယ်။ အဲဒီသတ္တုတွင်းဝန်ထမ်းများဟာ တပ်မတော်သားများ မဟုတ်ပါ။ ထို့ကြောင့် တပ်မတော်သားများ မဟုတ်ပါ၍ တပ်မတော်များကို တွက်ချက်ပေးသော ပင်စင် ပုံသေနည်းများအတိုင်း တွက်ချက်ခံစား ပေးနိုင်ခြင်း မရှိသေးပါကြောင်း ရှင်းလင်း ဖြေကြား တင်ပြအပ်ပါတယ်။ ကျေးဇူးတင်ပါတယ်။</speech>
<title>၂၀၁၅ ခုနှစ်ကို အာဆီယံလွတ်လပ်သော ကုန်သွယ်ရေးဇုန် AFTA အဖြစ် သတ်မှတ်ထားသော ကြောင့် တွေ့ကြုံရမည့် အခက်အခဲ သို့မဟုတ် စိန်ခေါ်မှု များကို ဖြေရှင်းနိုင်ရေးအတွက် အတွေ့အကြုံရှိသော ပြည်ပနိုင်ငံများနှင့် ညှိနှိုင်းသော FORUM များ ပြုလုပ်ထားမှု အခြေအနေ ကို သိရှိလိုခြင်း နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၆)မှ ဒေါက်တာ တင်ရွှေ က ၂၀၁၅ ခုနှစ်ကို အာဆီယံလွတ်လပ်သော ကုန်သွယ်ရေးဇုန် AFTA အဖြစ် သတ်မှတ်ထားသောကြောင့် တွေ့ကြုံရမည့် အခက်အခဲ သို့မဟုတ် စိန်ခေါ်မှု များကို ဖြေရှင်းနိုင်ရေးအတွက် အတွေ့အကြုံရှိသော ပြည်ပနိုင်ငံများနှင့် ညှိနှိုင်းသော Forum များ ပြုလုပ်ထားမှု အခြေအနေကို သိရှိလိုခြင်း နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="138">ဒေါက်တာတင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှတ်၆)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနဲ့တကွ ပြည်ထောင်စု ဝန်ကြီးများ၊ ပြည်ထောင်စု ဒုတိယဝန်ကြီးများ၊ လေးစားအပ်ပါသော အမျိုးသားလွှတ်တော် ကိုယ်စားလှယ်ကြီးများခင်ဗျား။ ကျွန်တော် နံနက်ပိုင်းမှာ ရေချိုးပြီးလို့ အပြင်ထွက်လာတဲ့အခါမှာ ကျွန်တော်တို့ ကရင်ပြည်နယ် ကြာအင်းဆိပ်ကြီး မဲဆန္ဒနယ်မှ ဦးမန်းအောင်တင်မြင့် က သူ့ လက်ထဲမှာ ကိုင်ထားတဲ့ ဂျာနယ်လေးတစ်စောင်ကို ကျွန်တော့် ပြပါတယ်။အဲဒီအခါမှာ သာပေါင်းမြို့နယ်မှာ ရေကြီးမှုတွေ၊ မြဝတီမှာ ရေ ဝင်မှုတွေစတဲ့ အနိဋ္ဌာရုံတွေကို တွေ့တဲ့အတွက် လေးစားအပ်ပါသော အမျိုးသား လွှတ်တော် ဥက္ကဋ္ဌကြီးနဲ့တကွ ပြည်ထောင်စုဝန်ကြီးများ၊ဒုတိယဝန်ကြီးများ၊ အမျိုးသားလွှတ်တော်ကိုယ်စားလှယ်ကြီးများနဲ့အတူ ရေဘေးဒုက္ခအန္တရာယ်ကို ခံစားနေရတဲ့ တိုင်းရင်းသားပြည်သူ အပေါင်းတို့ ဘေးဒုက္ခအပေါင်းမှလွတ်မြောက်ပါစေကြောင်းဦးစွာစုပေါင်း၍ ဆန္ဒပြုအပ်ပါတယ်။ ကျွန်တော့်အနေနဲ့ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရဲ့ ခွင့်ပြုချက်အရ AFTA ကိစ္စကို ASEAN Free Trade Area ASEAN Free Trade Zone ဆိုတဲ့ အကြောင်းနဲ့ပတ်သက်ပြီးအနည်းငယ်မေးမြန်းသွားမှာ ဖြစ်ပါတယ်။ ကြိုတင်ပြီး ပြောရမယ် ဆိုရင် ၂၀၁၅ ဟာ မင်္ဂလာနှစ်ဖြစ်ပါစေလို့ ဆုမွန်ပြုအပ်ပါတယ်။ ဘာဖြစ်လို့လဲ ဆိုတော့ ၂၀၁၅ မှာ ကမ္ဘာ့ကုလသမဂ္ဂကလည်းပဲ MDGs လို့ခေါ်တဲ့ Millennium Development Goals ကို ကျန်းမာရေး၊ ပညာ ရေးကို အဓိကထားပြီး စီမံချက်တွေ ချပြီးတော့ Target တွေ အမျိုးမျိုးနဲ့ဆောင်ရွက်ထားတဲ့စီမံကိန်းပါ။တစ်ခါကျွန်တော်တို့ အာဆီယံကလည်းပဲ ၂၀၁၅ ကို ကျွန်တော်တို့ မြန်မာနိုင်ငံအနေနဲ့ ၁၉၉ရ ခုနှစ်၊ ဇူလိုင်လ ၂၃ ရက်နေ့မှာ အာဆီယံအဖွဲ့ဝင်နိုင်ငံဖြစ်တဲ့အတွက် အာဆီယံနိုင်ငံရဲ့၊ အာဆီယံအသင်းကြီးရဲ့ ရည်ရွယ်ချက်ကလည်းပဲ အာဆီယံဒေသ အတွင်းမှာ ရှိကြတဲ့ အာဆီယံနိုင်ငံသားတွေဟာ ကြည်ကြည်ဖြူဖြူ တစ်ယောက်နဲ့ တစ်ယောက်ဖေးမကူညီ၊ ပူးပေါင်းဆောင်ရွက်မယ်ဆိုတဲ့ အစီအစဉ်ကိုချမှတ်ထားပြီး ဆောင်ရွက်တဲ့ အသင်းကြီး ဖြစ်ပါတယ်။ အသင်းကြီး ဖြစ်လာပေမယ်လို့ ၁၉၉ရ ခုနှစ်မှာ အာဆီယံအသင်းကို ဝင်နိုင်ခဲ့ပေမယ့် ၂၀၀၈ ခုနှစ်ကျမှ ASEAN Charter လို့ ခေါ်တဲ့ အာဆီယံပဋိ ညာဉ်စာတမ်းမှာ မြန်မာနိုင်ငံ အနေနဲ့ ပေါ်ပေါက်လာတဲ့ စာတမ်းအရ စာချုပ်ချုပ်ဆိုပြီး လက်မှတ်ထိုးခဲ့ပါတယ်။ ဒါကြောင့် ဒီအာဆီယံ ကျွန်တော် မေးတဲ့ မေး ခွန်းဟာ အာဆီယံ ဒေသဆိုင်ရာ နိုင်ငံအတွင်းမှာ အန္တရာယ် ကြီးမားတဲ့ လုပ်ရပ်မဟုတ်ဘဲနဲ့ ဖြစ်ရိုးဖြစ်စဉ်လုပ်ရပ်တစ်ခုပဲလို့ ကျွန်တော်တို့ တွက်ရမှာ ဖြစ်ပါတယ်။ ဒါကြောင့် အခုဆိုရင် ASEAN Economic Community ဆိုပြီးတော့ ဆွေးနွေးပွဲတွေ၊ ဟောပြောပွဲတွေကို Economic Principle Expert တွေနဲ့ ဆွေးနွေးတိုင်ပင် ညှိနှိုင်းနေကြတာ ဖြစ်ပါတယ်။ နောက်တစ်ချက်ကလည်းပဲ ဒီမေးခွန်းကို မေးရတဲ့ အကြောင်း အရင်းက ကျွန်တော်တို့ ၂၀၁၀ ခုနှစ်၊ နှစ်ကုန်ပိုင်းလောက်မှာ ကျွန်တော်တို့ ပြည်ထောင်စုသမ္မတ မြန်မာနိုင်ငံတော်ရဲ့ နိုင်ငံခြားဝန်ကြီးဌာနကနေပြီးတော့ ဂျာမန်က Expert များနဲ့ Forum တစ်ခုကို လုပ်ခဲ့တာ ကျွန်တော် မှတ်မိခဲ့ပါတယ်။ နောက် အလားတူပဲ အခု ၂၀၁၂၊ မေလမှာလည်းပဲ ကျွန်တော်တို့ အမျိုးသား စီမံကိန်းနဲ့စီးပွားရေးဖွံ့ဖြိုးတိုးတက်မှု ဝန်ကြီးဌာနကလည်းပဲအာဆီယံဒေသအတွင်းရဲ့ ထုတ်လုပ်မှုနဲ့ ဈေးကွက်ယှဉ်ပြိုင်နိုင်မှု စွမ်းရည်မြှင့်တင်ရေးဆိုတဲ့ အစီအစဉ်ကို Workshop လုပ်ခဲ့ပါတယ်။ အဲဒီအတွက် ကျွန်တော်တို့က ရရှိလာမယ့် Apply Technology လို့ခေါ်တဲ့ ကျွမ်းကျင်မှု ပညာရပ်အပိုင်းတွေ၊ Technological Assistance ဆိုတဲ့ အပိုင်းတွေ မိမိတို့ရဲ့ ထုတ်လုပ်မှုမှာ ကျွန်တော် ယခင်ပြောခဲ့တဲ့ Market Diversification ဖြစ်နေမှုတွေ၊ ဈေးကွက်ကို ကျွန်တော်တို့ အရအမိ ဖမ်းထားနိုင်ဖို့တွေ၊ Cost Efficiency လို့ခေါ်တဲ့ ဈေးနှုန်းတန်ဖိုးတွေ မြင့်မြင့်မားမားနဲ့ ဖြစ်နိုင်ရေး၊ ဒီအချက်တွေဟာ ကျွန်တော်တို့ရဲ့ Social Living Standard လူမှုဘဝတိုးတက်ရေးကို စွမ်းဆောင်မယ့် အချက်တွေဖြစ်ပါတယ်။ ဒီအချက်တွေပေါ်မှာ မူတည် ပြီးတော့ ကျွန်တော့် အနေနဲ့ လေးစားအပ်ပါသော အမျိုးသား လွှတ်တော်ဥက္ကဋ္ဌကြီးမှ တစ်ဆင့် လေးစားအပ်ပါသော သက်ဆိုင်ရာဝန်ကြီးဌာနကို ၂၀၁၅ ခုနှစ်ကို အာဆီယံ လွတ်လပ်သော ကုန်သွယ်ရေးဇုန် (AFTA)အဖြစ် သတ်မှတ်ထားသောကြောင့် တွေ့ကြုံရမယ့် အခက်အခဲ သို့မဟုတ် စိန်ခေါ်မှုများ သက်ဆိုင်တဲ့ ပုဂ္ဂလိကလုပ်ငန်းရှင်များအတွက်ကို နှီးနွယ်ပြီးတော့ ဖြေရှင်းနိုင်ရေးအတွက် အတွေ့အကြုံရှိသော ပြည်ပနိုင်ငံများနှင့် ညှိနှိုင်းသော Forum များ သို့မဟုတ် ပြည်တွင်းမှာ လုပ်ဆောင်ထားမှုအခြေအနေများကို သိရှိလိုတဲ့အတွက် လေးစားစွာဖြင့် မေးမြန်းရခြင်း ဖြစ်ပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ပတ်သက်ပြီး အမျိုးသားစီမံကိန်းနှင့် စီးပွားရေးဖွံ့ဖြိုး တိုးတက်မှု ဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="74">ဒေါက်တာကံဇော် (ဒုတိယဝန်ကြီး၊ အမျိုးသားစီမံကိန်းနှင့် စီးပွားရေးဖွံ့ဖြိုး တိုးတက်မှု ဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသား လွှတ်တော် ကိုယ်စားလှယ်တော်ကြီးများ၊ ပြည်ထောင်စုဒုတိယဝန်ကြီးများနှင့် ဧည့်သည်တော် ကြီးများ အားလုံးကိုယ်စိတ်နှစ်ပါးကျန်းမာချမ်းသာကြပါစေလို့ ဆုမွန် တောင်းရင်း ဂါရဝပြု နှုတ်ဆက်အပ်ပါတယ်။ ရန်ကုန်တိုင်းဒေသကြီး မဲဆန္ဒနယ်အမှတ် (၆) အမျိုးသားလွှတ်တော်ကိုယ်စားလှယ် ဒေါက်တာတင်ရွှေမှ တင်သွင်းသော ၂၀၁၅ ခုနှစ်သည် အာဆီယံ လွတ်လပ်သော ကုန်သွယ်ရေးဇုန် (ASEAN Free Trade Ared) အဖြစ် သတ်မှတ် ထားသောကြောင့် တွေ့ကြုံရမည့် အခက်အခဲ သို့မဟုတ် စိန် ခေါ်မှုများကို ဖြေရှင်းနိုင်ရေး အတွက် သက်ဆိုင်သော ပြည်ထောင်စုဝန်ကြီးဌာနအနေဖြင့် အတွေ့အကြုံရှိသော ပြည်ပနိုင်ငံများနှင့် ညှိနှိုင်းသော Forum များ ပြု လုပ်ထားမှု အခြေအနေ သိရှိလိုပါကြောင်း အဆိုနဲ့စပ်လျဉ်း ၍ ဆွေးနွေး တင်ပြသွားမှာ ဖြစ်ပါတယ်။ အာဆီယံလွတ်လပ်သော ကုန်သွယ်ရေးဒေသ (ASEAN Free Trade Ared) နဲ့ ပတ်သက်၍ ပထမဦးစွာ ရှင်းလင်းတင်ပြ အပ်ပါတယ်။ အာဆီယံ ဒေသမှာ လွတ်လပ်သော ကုန်သွယ်မှု ဒေသ ဖြစ်ပေါ်လာဖို့ ၁၉၉၂ ခုနှစ်မှာ ထိုစဉ်က အာဆီယံ အဖွဲ့ဝင် နိုင်ငံများဖြစ်တဲ့ ဘရူနိုင်း၊ အင်ဒိုနီးရှား၊ မလေးရှား၊ ဖိလစ်ပိုင်၊ စင်ကာပူနဲ့ ထိုင်းနိုင်ငံ တို့ က စတင်အကောင်အထည်ဖော်ခဲ့ကြတာဖြစ်ပါတယ်။ အဲဒီနောက် ၁၉၉၅ ခုနှစ်မှာ ဗီယက်နမ်၊ ၁၉၉ရ ခုနှစ်မှာ လာအိုနိုင်ငံနဲ့မြန်မာနိုင်ငံ၊ ၁၉၉၉ ခုနှစ်မှာ ကမ္ဘောဒီးယားနိုင်ငံတို့ ဟာ အာဆီယံ အဖွဲ့ဝင်နိုင်ငံများ ဖြစ်လာကြပြီး အာဆီယံ လွတ်လပ်သော ကုန်သွယ်မှုဒေသ ထူထောင်ရေးမှာ ပါဝင်အကောင်အထည်ဖော် ဆောင်ရွက်ကြ ရတာ ဖြစ်ပါတယ်။ အာဆီယံဟာ ၂၀၁၅ ခုနှစ်မှာ AEC (ASEAN Economic Community) အာဆီယံ စီးပွားရေး အသိုက်အဝန်း ဖြစ်ပေါ်လာရေးအတွက် ကြိုးပမ်း ဆောင်ရွက်လျက် ရှိပါတယ်။ အာဆီယံစီးပွားရေး အသိုက်အဝန်းကို မဏ္ဍိုင် (၄)ခုဖြင့် တည်ဆောက်သွားဖို့ AEC QÓI ASEAN Blueprint 1 AEC Blueprint cquoqayossaemsacop cošajos olosušu ဒီရည်မှန်းချက်(၄)ရပ်က အာဆီယံဒေသကို ၂၀၁၅ ခုနှစ်မှာ (၁) တစ်ခုတည်းသော ဈေးကွက်နှင့် ထုတ်လုပ်မှု အခြေခံ ဒေသဖြစ်လာစေရန် (ASEAN Single Market) (၂) ယှဉ်ပြိုင်နိုင်စွမ်း မြင့်မားသော စီးပွားရေးဒေသ ဖြစ်လာစေရန် (Highly Competitive Region) (၃)စီးပွားရေး ဖွံ့ဖြိုးမှုမျှတသောဒေသ ဖြစ်လာစေရန် (Equd Development) (၄) ကမ္ဘာ့စီးပွားရေးတွင် အပြည့်အဝပါဝင် ပူးပေါင်းမှုရှိသောဒေသ ဖြစ်လာစေရန် (Integration into Global Community) တို့ကို ဆောင်ရွက်လျက်ရှိပါတယ်။ ဒီရည်မှန်းချက်တွေဟာ ဆက် စပ်မှုရှိပြီး အပြန်အလှန်အားပြု လျက်ရှိတဲ့အတွက် လိုအပ်သည့် အချက်အလက်များ ၊ သွင်ပြင်လက္ခဏာများကို ပုံစံတစ်ခုတည်းတွင် ပါဝင်စြင်းဖြင့်အကောင်အထည်ဖော်မှုနှင့် သက်ဆိုင်ရာဌာနအဖွဲ့အစည်းများ၏ ပူးပေါင်းဆောင်ရွက်မှု ရှိရမှာ ဖြစ်ပါတယ်။ ရည်မှန်းချက်အမှတ် (၁)ဖြစ်တဲ့ တစ်ခုတည်းသော ဈေးကွက်နှင့် ထုတ်လုပ်မှု အခြေခံဒေသ ဖြစ်လာစေဖို့ ကုန်စည်များ လွတ်လပ်စွာ စီးဆင်းစေနိုင်ခြင်း၊ ဝန်ဆောင်မှုများ လွတ်လပ်စွာ စီးဆင်းစေနိုင်ခြင်း၊ ရင်းနှီးမြှုပ်နှံမှုများ လွတ်လပ်စွာ စီးဆင်းစေနိုင်ခြင်း၊ ငွေကြေး အရင်းအနှီးများ ပိုမို၍ လွတ်လပ်စွာ စီးဆင်းစေနိုင်ခြင်းနဲ့ ကျွမ်းကျင်လုပ်သားများ လွတ်လပ်စွာ ပြောင်းရွှေ့ လုပ်ကိုင်နိုင်စေခြင်းတို့ ရှိရ ပါမယ်။ ထို့အပြင် ဦးစားပေးပေါင်းစည်းမည့် ကဏ္ဍများ နှင့် ရိက္ခာ၊ လယ်ယာနှင့် သစ်တောဟူသော အ ရေးကြီးသည့် အစိတ်အပိုင်းများလည်း ပါဝင် ပါတယ်။ ရည်မှန်းချက် (၂)ဖြစ်တဲ့ ယှဉ်ပြိုင်နိုင်စွမ်း မြင့်မားသော စီးပွားရေး ဒေသ ဖြစ်လာစေဖို့ ယှဉ်ပြိုင်မှုမူဝါဒရှိခြင်း၊ စားသုံးသူများအကာအကွယ်ပေးခြင်း၊ အသိဉာဏ်ပစ္စည်းဆိုင်ရာ မူပိုင်ခွင့်များရှိခြင်း၊ အခြေခံအဆောက်အဦဆိုင်ရာ ဖွံ့ဖြိုးတိုးတက်မှုရှိခြင်း၊ အခွန်စည်းကြပ်မှု ဆိုင်ရာကိစ္စများ သင့်လျော်မှုရှိခြင်း၊ အီလက်ထရောနစ်ဆက်သွယ်ရေးနည်းဖြင့် ကူးသန်းရောင်းဝယ် နိုင်ခြင်းတို့ရှိရမှာ ဖြစ်ပါတယ်။ ရည်မှန်းချက် (၃) ဖြစ်တဲ့ စီးပွား ရေးဖွံ့ဖြိုးမှုဒေသ ဖြစ်လာစေဖို့ အသေးစားနှင့် အလတ်စားလုပ်ငန်းများ ဖွံ့ဖြိုးတိုးတက်မှုရှိခြင်း၊ အာဆီယံကနဦးပေါင်းစည်းရေး (Initidtive For ASEAN Integration) ဆောင်ရွက်ခြင်းတို့ ရှိရမှာဖြစ်ပါတယ်။ ရည်မှန်းချက်(၄) ဖြစ်တဲ့ ကမ္ဘာလုံးဆိုင်ရာ စီးပွားရေးတွင် အပြည့်အဝပါဝင်ပေါင်းစည်းသောဒေသ ဖြစ်လာစေဖို့ ပြင်ပစီးပွားရေးဆက်စပ်မှုများအတွက်ကျိုးကြောင်းဆီလျော်သောနည်းလမ်းဖြင့် ဆောင်ရွက်ခြင်း နဲ့ ကမ္ဘာလုံးဆိုင်ရာ ထောက်ပံ့ဖြည့်ဆည်း မှုကွန်ရက်၌ ပူးပေါင်းပါဝင်မှု တိုးမြှင့်ခြင်းတို့ ရှိရမှာ ဖြစ်ပါတယ်။ အထက်ပါ ရည်မှန်းချက်တို့ကို ပြည့်မြောက်စွာ အကောင်အထည်ဖော်နိုင်လျှင် အာဆီယံစီးပွားရေးအသိုက်အဝန်း AEC ဖြစ်ပေါ်လာပြီလို့ ဆိုရမှာဖြစ်ပါတယ်။ အဆိုပါ ရည်မှန်းချက်တွေကို လေ့လာပါက ၎င်းတို့ဟာ အာဆီယံ လွတ်လပ်သော ကုန်သွယ်မှုဒေသကို အခြေပြု၍ တည်ငြိမ်သော၊ အောင်မြင်ကြွယ်ဝသော၊ ယှဉ်ပြိုင်မှု စွမ်းအားမြင့် မားသော၊ အချိုးညီညီ စီးပွားရေးဖွံ့ဖြိုးတိုးတက်သော၊ ဆင်းရဲနွမ်ပါးမှုနှင့် လူမှုစီးပွားရေး ကွာခြားမှု နည်းပါးသော အာဆီယံဒေသကြီး ဖြစ်လာရန် မျှော်မှန်းထားကြောင်း တွေ့ရှိရပါတယ်။ အဆိုပါ ဒေသကြီး ဖြစ်ပေါ်လာစေရေး အတွက် အာဆီယံအဖွဲ့ဝင်နိုင်ငံအသီးသီးဟာ မိမိတို့မှာရှိတဲ့ စွမ်းအားတွေနဲ့ ကြိုးပမ်းနေကြပါတယ်။ ဒီလို ကြိုးပမ်းတဲ့အခါမှာ အခက်အခဲအမျိုးမျိုး၊ စိန်ခေါ်မှုအမျိုးမျိုးနဲ့ တွေ့ကြုံ ရင်ဆိုင်ရမှာ ဖြစ်ပါတယ်။ အဲဒီအခက်အခဲအမျိုးမျိုး၊ စိန်ခေါ်မှု အမျိုးမျိုးတွေကို အဖွဲ့ဝင်နိုင်ငံအချင်းချင်း ပံ့ပိုးကူညီမှုနဲ့ ကျော်လွှားနိုင်အောင် ကြိုးပမ်းနေ ကြ ပါတယ်။ ဒါ့အပြင် လိုအပ်ရင် လိုအပ်သလို ပြည် ပအကူအညီများကိုရယူပြီး အကောင် အထည်ဖော်ဆောင်ရွက်လျက်ရှိပါတယ်။မြန်မာနိုင်ငံအနေနဲ့လည်း လွတ်လပ်သော ကုန်သွယ်မှု ဒေသထူထောင်ရေး အပါအဝင် AEC ဖြစ်ပေါ်လာရေး အကောင်အထည်ဖော် ဆောင်ရွက်ရာမှာ ပြည်တွင်းဝန်ကြီးဌာန အသီးသီးနှင့် အချင်းချင်းပူးပေါင်း၍လည်းကောင်း၊ ပုဂ္ဂလိက အသင်း အဖွဲ့များနှင့် ပူးပေါင်း၍လည်းကောင်း၊ အစည်းအဝေးများ၊ ဆွေးနွေးပွဲများ ပြုလုပ် ဆောင်ရွက် လျက်ရှိပါတယ်။ အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီးဌာန အနေနဲ့ လွတ်လပ်သောကုန်သွယ်မှုဒေသ ထူထောင်ရေး အပါအဝင် AEC အကောင်အထည်ဖော် ဆောင်ရွက်မှုနှင့်စပ်လျဉ်း၍ ဆွေးနွေးပွဲများကို အောက်ပါအတိုင်း ကျင်းပပြုလုပ်ခဲ့ပါတယ်။ (က) ASEAN Economic Community Seminar ကို ၂၀၀၈ ခုနှစ်၊ ဇူလိုင်လ ၁၁ ရက်နေ့တွင် $Gascossos:emo:(ə) Workshop on AFTA and AEC Blueprint Awareness Program ကို ပြည်ထောင်စုသမ္မတမြန်မာနိုင်ငံကုန်သည်များ နှင့်စက်မှုလက်မှုလုပ်ငန်းရှင်များ အသင်းချုပ်နှင့်ပူးတွဲ၍ ၂၀၀၈ ခုနှစ်၊ စက်တင်ဘာလ ၂၉ ရက်နေ့တွင်ရန်ကုန်မြို့၌ လည်းကောင်း၊ (o) Workshop on Implementation of AFTA and ASEAN Economic Community Awarness ကို ထိုင်းနိုင်ငံ ကုန်သွယ်မှု ညှိနှိုင်းရေးဌာန၊ နိုင်ငံခြားကုန်သွယ်မှုဌာနတို့နှင့် ပူးတွဲ၍ ၂၀၀၈ ခုနှစ်၊ အောက်တိုဘာလ ၃ ရက်နေ့တွင် မန္တလေးမြို့၌လည်းကောင်း၊ (ဃ) Towards the AEC 2015 on Trade Investment Tourism Transportation and Logistics ဆွေးနွေးပွဲများကို စီးပွားရေးနှင့် ကူးသန်းရောင်း ဝယ်ရေးဝန်ကြီးဌာန၊ ထိုင်းနိုင်ငံ ကုန်သွယ်မှု ညှိနှိုင်းရေးဌာန၊ နိုင်ငံခြားကုန်သွယ်မှုဌာနတို့နှင့် ပူးတွဲ၍ ၂၀၀၉ ခုနှစ်၊ ဇန်နဝါရီလ ၉ ရက်နေ့နှင့် ၁၁ ရက်နေ့များတွင် ရန်ကုန်မြို့နှင့် မော်လမြိုင်မြို့တို့တွင်လည်းကောင်း၊ (င) ASEAN Integration Our Three Main Pillars ဟောပြောပွဲကို မြန်မာ့အသံနှင့် ရုပ်မြင်သံကြားနှင့် ပူးတွဲ၍ ၂၀၁၀ ပြည့်နှစ်၊ မတ်လ ၄ ရက်နေ့တွင် နေပြည်တော် တပ်ကုန်းမြို့ မြန်မာ့အသံနှင့် ရုပ်မြင်သံကြားခန်းမ၌ လည်းကောင်း ကျင်းပပြုလုပ်ခဲ့ပါတယ်။ ထို့အပြင် အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှု ဝန်ကြီးဌာနသည် ရန်ကုန်စီးပွားရေး တက္ကသိုလ်၊ ဂျပန်ပင်လယ်ရပ်ခြား ဖွံ့ဖြိုးရေးကော်ပိုရေးရှင်း ၊ ဂျပန်ပြည်ုန်သွယ်ရေးအဖွဲ့၊ အင်ဒိုနီးရှားနိုင်ငံ ဂျကာတာမြို့၌ ရုံးစိုက်သည့် အာဆီယံအဖွဲ့ဝင် (၁၀)နိုင်ငံ နှင့် တရုတ်ပြည်သူ့သမ္မတနိုင်ငံ၊ ဂျပန်နိုင်ငံ၊ ကိုရီးယား နိုင်ငံ၊ အိန္ဒိယနိုင်ငံ၊ သြစတြေးလျနိုင်ငံနှင့် နယူးဇီလန်နိုင်ငံတို့ ပါဝင်ဖွဲ့စည်းထားသော အာဆီယံနှင့် အရှေ့အာရှ စီး ပွားရေးသုတေသနဌာန (ERIA) တို့နှင့်ပူးတွဲ၍ ၂၀၀၈ ခုနှစ်မှ စတင်ကာ လွတ်လပ်သော ကုန်သွယ်မှုဒေသ ထူထောင်ရေး အပါအဝင် AEC အကောင်အထည်ဖော် ဆောင်ရွက်မှုနှင့် စပ်လျဉ်းသည့် ဆွေးနွေးပွဲများကို နေပြည်တော်၊ ရန်ကုန်မြို့နှင့် မန္တလေးမြို့တို့တွင် နှစ်အလိုက် ကျင်းပလာခဲ့ရာ ပထမအကြိမ် ဆွေးနွေးပွဲကို Economic Development and Integrotion ခေါင်းစဉ်ဖြင့် ၂၀၀၈ ခုနှစ်၊ ဖေဖော်ဝါရီလ ၁၈ ရက်နေ့တွင် နေပြည်တော်၌လည်းကောင်း၊ ဒုတိယအကြိမ် ဆွေးနွေးပွဲကို Impact of Economic Integration to CLMV Countries in 2008 salasoge ၂၀၀၉ခုနှစ်၊ ဖေဖော်ဝါရီလ ၁၃ ရက်နေ့တွင် နေပြည်တော်၌လည်းကောင်း၊ တတိယအကြိမ် Gag:cgiging Global Economic Resession and Its Implications to CLMV Countries ခေါင်းစဉ်ဖြင့် ၂၀၀၉ ခုနှစ်၊ စက်တင်ဘာလ ၂ ရက်နေ့တွင် မန္တလေးမြို့၌ လည်းကောင်း၊ 0020383 təp:cs:go Myanmar's Economic Perspectives A New Eura ခေါင်းစဉ်ဖြင့် ၂၀၁၀ ခုနှစ်၊ စက်တင်ဘာလ ၁၄ ရက်နေ့တွင် နေပြည်တော်၌ လည်းကောင်း၊ ပဉ္စမအကြိမ် ဆွေးနွေးပွဲကို The Issues and Perspectives in Post AEC ခေါင်းစဉ်ဖြင့် ၂၀၁၁ ခုနှစ်၊ စက်တင်ဘာလ ၂၃ ရက်နေ့တွင် နေပြည်တော်၌လည်းကောင်း ကျင်းပခဲ့ပါတယ်။ ဆွေးနွေးပွဲအသီးသီးသို့ ဌာနဆိုင်ရာများမှ ကိုယ်စားလှယ်များ၊ ပုဂ္ဂလိကလုပ်ငန်းရှင် များ (၁၀၀)ခန့်စီ တက်ရောက်ခဲ့ကြပါတယ်။ အဆိုပါ ကျင်းပပြုလုပ်ခဲ့သည့် ဆွေးနွေးပွဲများ၊ အလုပ်ရုံဆွေးနွေးပွဲများနှင့် ဟောပြောပွဲများတွင် ပြည်တွင်း / ပြည်ပမှ ဘာသာရပ်ဆိုင်ရာ ကျွမ်းကျင်သူများ၊ ဦးဆောင်ဆွေးနွေးမှုများ ပြုလုပ်ခဲ့ပြီး တက်ရောက်လာသော ပုဂ္ဂိုလ်များ၏ တင်ပြမေးမြန်း ဆွေးနွေးချက်များကို ပွင့်ပွင့်လင်းလင်း ဖြေကြားမှုများ ပြုလုပ်ခဲ့ပါတယ်။ ရန်ကုန် 8:93:69:03paccès Economic Research Institute for ASEAN and East Asia (ERIA)တို့ ပူးပေါင်း၍လည်း AEC ၂၀၁၅ အကောင်အထည်ဖော်ရာ၌ မြန်မာနိုင်ငံ၏ လိုအပ်ချက်များ၊ စိန်ခေါ်လျက်ရှိသည့် အခက်အခဲများနှင့် စပ်လျဉ်း၍ သုတေသန ပြုလုပ်လျက် ရှိပြီး၊ အကြံပြုချက်များကိုလည်း ပြုလုပ်ထားပြီးဖြစ်ပါတယ်။ ယခုအခါ လွတ်လပ်သော ကုန်သွယ်မှုဒေသအပါအဝင် AEC ၂၀၁၅ ရောက်ရှိရန်အချိန်ကာလ အလွန်နီးကပ်လာသည်နှင့် အညီလွတ်လပ်သော ကုန်သွယ်မှုဒေသနှင့် AEC အကြောင်း အများပြည်သူ ပိုမိုသိရှိလာစေရေး အတွက် အရှိန်မြှင့်တင် ဆောင်ရွက်လျက်ရှိပါတယ်။ သို့ဖြစ်၍ အာဆီယံဒေသတွင်းထုတ်လုပ်မှုနှင့် ဈေးကွက်ယှဉ်ပြိုင်နိုင်စွမ်း မြင့်တင်ရေး လုပ်ငန်းစီမံချက်ကို ၂၀၁၂ ခုနှစ်၊ မတ်လက ရေးဆွဲခဲ့ပြီး ဘာသာရပ်ဆိုင်ရာ ဝန်ကြီးဌာနများမှ ဒုတိယဝန်ကြီးများဦးဆောင်တဲ့ လုပ်ငန်းကော်မတီ (၁၅) ကော်မတီ ဖွဲ့စည်းခဲ့ ပါသည်။ အဆိုပါ လုပ်ငန်းကော်မတီ (၁၅)ဖွဲ့သည် လုပ်ငန်းစီမံချက်၏ ရည်မှန်းချက် (၃)ရပ်အနေဖြင့် (၁) အာဆီယံစီးပွားရေးအသိုက်အဝန်းအကဲဖြတ်မှတ်တမ်း (AEC Score Card)တွင် အခြား နိုင်ငံများနည်းတူ ဆောင်ရွက်ရမည့်လုပ်ငန်းများ တစ်ပြေးညီ ဆောင်ရွက် နိုင်ရေး၊ (၂) ၂၀၁၄ ခုနှစ်တွင် မြန်မာနိုင်ငံသည် အာဆီယံ လုပ်ငန်းစဉ်များကို ဦးဆောင်မည့် သဘာပတိ၊ ဥက္ကဋ္ဌ တာဝန်ယူနိုင်ရေးနှင့် (၃) ၂၀၁၅ ခုနှစ်တွင် ဖြစ်ပေါ်လာမည့် အာဆီယံလွတ်လပ်သော ကုန်သွယ်မှုဒေသတွင် မြန်မာနိုင်ငံမှ ဈေးကွက်ယှဉ်ပြိုင်နိုင်မှုရှိ ရေးတို့ကို ဦးတည်ကြိုးပမ်း ဆောင်ရွက်လျက် ရှိပါတယ်။ ဖွဲ့စည်းထားတဲ့ လုပ်ငန်းကော်မတီ အသီးသီးမှာ အဖွဲ့ဝင်များအဖြစ် အစိုးရဌာန ဆိုင်ရာ ကိုယ်စားလှယ်များနဲ့အတူ ပုဂ္ဂလိက အသင်းအဖွဲ့များမှ ကိုယ်စားလှယ်များ ပါဝင်ကြပါ တယ်။ လုပ်ငန်းကော်မတီအသီးသီးဟာ စီမံချက်ပါ ရည်မှန်းချက် များကို ပြီးမြောက်အောင်မြင်ရေးအတွက် အထူးကြိုးပမ်းဆောင်ရွက်လျက်ရှိရာ လွတ်လပ်သော ကုန်သွယ်မှုဒေသ ဖြစ်လာလျှင် ပြည်တွင်းစီးပွားရေး လုပ်ငန်းများအနေဖြင့် ရင်ဆိုင်ရမည့် စိန်ခေါ်မှုများ၊ ရရှိလာ နိုင်သည့် အခွင့်အရေးများ၊ အဆိုပါ စိန်ခေါ်မှုများကို ကျော်လွှားနိုင်ရန်နှင့် အခွင့်အရေးများ မိမိရရ ရယူနိုင်ရန်တို့အတွက် ပြင်ဆင်ထားရှိရမည့် ကိစ္စရပ်များ၊ အစိုးရဘက်မှ ဆောင်ရွက် ပေးရမည့် ကိစ္စရပ်များ၊ ပုဂ္ဂလိကကဏ္ဍမှ ဆောင်ရွက်ပေးရ မည့် ကိစ္စရပ်များကို ထဲထဲဝင်ဝင် ၊ ဂဃနဏ သိရှိနိုင်ရေးအတွက် လုပ်ငန်းရှင်များနဲ့ အဖွဲ့ အလိုက်ဆွေးနွေးပွဲများ ပြုလုပ်လျက် ရှိပါတယ်။ တစ်ပြိုင်တည်းမှာပဲ လုပ်သားပြည်သူတစ်ရပ်လုံး လွတ်လပ်သော ကုန်သွယ်မှု ဒေသဆိုတာ ဘာလဲ။ အာဆီယံ လွတ်လပ်သော ကုန်သွယ်မှုဒေသ (AFTA) မှာ ပါဝင် အကောင်အထည်ဖော်နေရပြီ ဖြစ်တဲ့အတွက် AFTA ဖြစ်ပေါ်လာရင် ဘာအကျိုးအမြတ်ရရှိမလဲ။ ဘာတွေဖြည့်ဆည်းပေးရမလဲ။ ဘာတွေ လိုက်နာဆောင်ရွက်ရမလဲ။ လုပ်ငန်းရှင်များ အပေါ်၊ လုပ်သားပြည်သူ တစ်ရပ်လုံးအပေါ် နိုင်ငံတော်အပေါ် ဘာအကျိုးသက်ရောက်မှုရှိမလဲ ဆိုတာတွေကို ကျယ်ကျယ်ပြန့်ပြန့်သိအောင် စာစောင်တွေမှာ ရေး သားဖော်ပြနေကြပါတယ်။ ဆွေးနွေးပွဲတွေ တွေ့ဆုံဆွေးနွေးမှုတွေ၊ ဟောပြောပွဲတွေကိုလည်း ဒေသအသီးသီးမှာ ဒေသခံ ပုဂ္ဂလိကအသင်းအဖွဲ့တွေနဲ့ ပူးပေါင်းပြီးပြုလုပ်နေကြပါတယ်။ အဲဒီကတစ်ဆင့် အမျိုးသား အဆင့် ဆွေးနွေးပွဲတွေ၊ Forum တွေကို ကျင်းပသွားမှာ ဖြစ်ပါတယ်။ အထက်မှာ တင်ပြခဲ့သလို အတွေ့အကြုံရှိတဲ့ အိမ်နီးချင်းနိုင်ငံ၊ အာဆီ ယံရဲ့ ဆွေးနွေး ဘက် နိုင်ငံတွေနဲ့ ပူးပေါင်းပြီး ကျင်း ပတဲ့အပြင် ဒေသဆိုင်ရာ သုတေသနဌာန တွေနဲ့လည်း အာဆီယံ လွတ်လပ်သောကုန်သွယ်မှုဒေသ(AFTA) ဖြစ်လာတဲ့အချိန်မှာ AFTA နှင့်အတူ AEC ဖြစ်ပေါ်မယ့်အချိန်မှာ တွေ့ကြုံရနိုင် တဲ့ အခက်အခဲတွေ၊ စိန်ခေါ်မှုတွေ စတဲ့ အကျိုး သက်ရောက်မှုတွေကို ဖြေရှင်းနိုင်ဖို့ သုတေသနလုပ်ငန်းများ၊ ဆွေးနွေးပွဲများကို ညှိနှိုင်း ပြီး နှစ်ဖက်သင့်လျော်အဆင်ပြေတဲ့အချိန်မှာ ကျင်းပပြုလုပ်လျက် ရှိပါတယ်။</speech>
<title>အမျိုးသားစီမံကိန်းနဲ့ စီးပွားရေးဖွံ့ဖြိုးတိုးတက်မှုဝန်ကြီးဌာနအနေနဲ့ ယခု လောလော ဆယ် ရန်ကုန်စီးပွားရေးတက္ကသိုလ်၊ ဂျပန်ပင်လယ်ရပ်ခြားဖွံ့ ဖြိုးရေးကော်ပိုရေးရှင်း၊ ဂျပန်ပြည်ပ ကုန်သွယ်ရေးအဖွဲ့၊ အာဆီယံနဲ့ အရှေ့အာရှ စီးပွားရေးသုတေသနဌာန (ERIA)တို့နဲ့ လာမယ့်အောက်တိုဘာလမှာ လွတ်လပ်သော ကုန်သွယ်မှုဒေသအပါအဝင် အာဆီယံစီးပွားရေး အသိုက် အဝန်းဆွေးနွေးပွဲကို နေပြည်တော်နဲ့ မန္တလေးမြို့ တို့မှာ ပြုလုပ်ဖို့ ညှိနှိုင်းစီစဉ်လျက် ရှိပါကြောင်း လေးစားစွာ ဖြေကြားအပ်ပါတယ်ခင်ဗျား။ မြိတ်မြို့၊ ကမ်းနားလမ်းရှိ ၃.၅ ကီလိုမီတာခန့် ရှည်လျားသော ကွန်ကရစ် ပလက်ဖောင်းပေါ်တွင် သင့်တော်သော နေရာများ၌ ကျန်းမာရေးအတွက် လေ့ကျင့်ခန်းများ ပြုလုပ်နိုင်မည့် အားကစား အထောက်အကူပြု ကိရိယာများ တပ်ဆင်ပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ် (၆)မှ ဦးတင်ရှန် က မြိတ်မြို့၊ ကမ်းနားလမ်းရှိ ၃.၅ ကီလိုမီတာခန့် ရှည်လျားသော ကွန်ကရစ် ပလက်ဖောင်းပေါ်တွင် သင့်တော်သောနေရာများ၌ ကျန်းမာရေးအတွက် လေ့ကျင့်ခန်းများပြု လုပ်နိုင်မည့် အားကစားအထောက်အကူပြု ကိရိယာများ တပ်ဆင်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="66">ဦးတင်ရှန်၊ တနင်္သာရီတိုင်းဒေသကြီးမဲဆန္ဒနယ်အမှတ်(၆)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့်ဝန်ကြီးများ၊ ဧည့်သည်တော်များ၊ အမျိုးသားလွှတ်တော် ကိုယ်စားလှယ်များခင်ဗျား။ အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုမွန်ကောင်းတောင်း အပ်ပါတယ် ခင်ဗျား။ ကျွန်တော်ကတော့ တနင်္သာရီတိုင်းဒေသကြီး၊ မြိတ်မြို့နယ် မဲဆန္ဒနယ်အမှတ် (၆)မှ အမျိုးသားလွှတ်တော် ကိုယ်စားလှယ် ဦးတင်ရန် ဖြစ်ပါတယ်။ ကျွန်တော် မေးတဲ့ မေးခွန်းဟာ မြိတ်မြို့ တစ်ခုတည်းအပေါ် ခွဲပြီးတော့မေးပေမယ့် တစ်နိုင်ငံလုံးရဲ့ အားကစားကဏ္ဍကို တိုးတက် မြင့်မားစေချင်တဲ့ဆန္ဒနဲ့ ရည်ညွှန်းအပ်ပါတယ် ခင်ဗျာ။ မေးခွန်းကတော့ မြိတ်မြို့၊ ကမ်းနားလမ်းရှိ ၃.၅ ကီလိုမီတာခန့် ရှည်လျားတဲ့ ကွန်ကရစ် ပလက်ဖောင်းပေါ် သင့်တော်သော နေရာများမှာ ကျန်းမာရေးအတွက် အားကစားလေ့ကျင့်ခန်းများ ပြု လုပ်နိုင်မည့် အများသုံး အားကစား အထောက်အကူပြု ကိရိယာများ တပ်ဆင်ပေးရန် အစီအစဉ် ရှိ/မရှိ မေးမြန်းခြင်းဖြစ်ပါတယ်။ လေးစားအပ်ပါတဲ့ ဥက္ကဋ္ဌကြီးခင်ဗျား။ တနင်္သာရီတိုင်းဒေသကြီးရှိ မြိတ်မြို့ဟာ ပင်လယ် ကမ်းခြေအနီး ကျွန်းပေါ်မှာ တည်ရှိတဲ့ သာယာ လှပပြီးတော့ စီးပွားရေးဖွံ့ဖြိုး တဲ့ မြို့တစ်မြို့ ဖြစ်ပါတယ်။ မြိတ်မြို့ရဲ့ ကမ်းနားလမ်းဟာ မူလ(၂) ကီလိုမီတာခန့်သာ ရှိပေမယ့်လည်းပဲ ယခုအချိန်မှာ ကမ်းနား လမ်းတစ်လျှောက် သဲနုံး တင်၍ ကမ်းနားလမ်းသစ် ဖော်ထုတ်လုပ်ကိုင် ခဲ့တဲ့နေရာမှာ အရှည် ၃.၅ ကီလိုမီခန့် ရှည်လျားပြီး သန့်ရှင်းလတ်ဆတ်တဲ့ ပင်လယ် လေများကို ရှူရှိုက်ပြီးတော့ ကျန်းမာရေးအတွက် အားကစားလေ့ကျင့်ရန် အလွန်ကောင်းတဲ့နေရာ ဖြစ်ပါသဖြင့် နေ့စဉ် နံနက်နှင့် ညနေပိုင်းများမှာ ပြေးခြင်း ၊ လမ်းလျှောက်ခြင်း၊ သဲသောင်ပြင် ဘောလုံးကန်ခြင်းနှင့် သဲသောင်ပြင် ဘော် လီဘောကစားခြင်းတို့ဖြင့် အလွန် စည်းကားလျက် ရှိပါတယ်။ ယခုအချိန်မှာ ပြည်သူလူထုအ များဟာ ကျန်းမာရေး အသိ ပညာတိုးတက်လာတဲ့ အတွက် ကျန်းမာရေးကို ဂရုစိုက်ပြီးတော့ပြေးခြင်း၊ လမ်းလျှောက်ခြင်းနှင့် အခြားအားကစားနည်းများကို လေ့ကျင့်လာကြပါတယ်။ ဒါအပြင် ရန်ကုန်မြို့ရဲ့ အချို့သော ပန်းခြံများ၊ နေရာများနှင့် မန္တလေးမြို့ ကျုံးရှေ့ လမ်းတို့မှာ ထားရှိပေးထားတဲ့ အများသုံးအားကစား အထောက်အကူပြု ပစ္စည်းကိရိယာများကဲ့သို့ မြိတ်မြို့ ကမ်းနားလမ်း ကွန်ကရစ်ပလက်ဖောင်း ပေါ်မှာ သင့်တော်တဲ့ နေရာများမှာ အများသုံးအားကစား အထောက်အကူပြု ပစ္စည်း များကို တပ်ဆင်ပေးမည်ဆိုပါက တစ်မျိုးသားလုံး ကျန်းမာရေးအတွက် အထောက်အကူ ပြု သည်သာမက အိမ်နီးချင်း တရုတ်နိုင်ငံကဲ့သို့ ကျန်းမာကြံ့ခိုင်သော အားကစားသမားများ၊ နိုင်ငံ့ဂုဏ်ဆောင် လက်ရွေးစင် အားကစားသမားများလည်း ပေါ်ထွက်လာနိုင်မှာ ဖြစ်ပါတယ်။ သို့ဖြစ်ပါ၍ မြိတ်မြို့ ကမ်းနားလမ်းရှိ ၃.၅ ကီလိုမီတာခန့်ရှည်လျားသော ကွန်ကရစ် ပလက်ဖောင်းပေါ် သင့်တော်သောနေရာများမှာ ကျန်းမာရေးအတွက် အားကစား လေ့ကျင့်ခန်း များ ပြုလုပ်နိုင်မည့် အများသုံးအားကစား အထောက်အကူပြု ကိရိယာများ တပ်ဆင်ပေးရန် အစီအစဉ် ရှိ/မရှိ ကို ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ် ခင်ဗျား။</speech>
<speech type="speaker">မေးခွန်းနဲ့ပတ်သက်ပြီး အားကစားဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="70">ဦးအေးမြင့်ကြူ (ဒုတိယဝန်ကြီး၊ အားကစားဝန်ကြီးဌာ)</agency>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ အားလုံး နိုင်ငံအကျိုးတာဝန်များကို ဆထက်ထမ်းပိုးတိုးပြီး အောင်မြင်စွာ ထမ်းဆောင်နိုင် ပါစေကြောင်း၊ ကိုယ်စိတ်နှစ်ဖြာ ကျန်းမာ ချမ်းသာပါစေကြောင်း ဆုမွန်ကောင်းတောင်းအပ်ပါတယ်။ ကျွန်တော်ကတော့ အားကစားဝန်ကြီးဌာနက ဒုတိယဝန်ကြီး ဦးအေးမြင် ကြူ ဖြစ်ပါတယ်။ တနင်္သာရီတိုင်းဒေသကြီး အမှတ် (၆)မဲဆန္ဒနယ် အမျိုးသားလွှတ်တော်ကိုယ်စားလှယ် ဦးတင်ရှန် က မြိတ်မြို့၊ ကမ်းနားလမ်းမှာရှိတဲ့ ၃.၅ ကီလိုမီတာခန့် ရှည်လျားသော ကွန်ကရစ် ပလက်ဖောင်းပေါ် သင့်တော်သောနေရာများ၌ ကျန်းမာရေးအတွက် အားကစားလေ့ကျင် ခန်း များ ပြုလုပ်နိုင်မည့် အများသုံး အားကစားအထောက်အကူပြု ကိရိယာများ တပ်ဆင်ပေးရန် အစီအစဉ် ရှိ /မရှိ ဆိုတာကို ရန်ကုန်နဲ့ မန္တလေးကိုပါ ပုံစံပြပြီးတော့ မေးထားတဲ့ ကြယ်ပွင် ပြ မေးခွန်း တင်ပြလာခြင်းနဲ့ ပတ်သက်ပြီးတော့ ကျွန်တော် ရှင်းလင်းတင်ပြပါမယ်။ ဒီမေးခွန်းဟာ တစ်မျိုးသားလုံး ကျန်းမာကြံ့ခိုင်ရေးအတွက် လိုအပ်သော အခြေခံကျသော မေးခွန်းဖြစ်ပါတယ်။ကိုယ်စားလှယ်တော်ကြီးအနေနဲ့ ထည့်သွင်းတင်ပြထားသော ရန်ကုန်မြို့နှင့် အခြား သော ပန်းခြံ ၊ နေရာများ၊ မန္တလေးမြို့ ကျုံးရှေ့လမ်းတို့တွင် ထားရှိပေးထားသော အများသုံး အားကစားအထောက်အကူပြု ပစ္စည်းကိရိယာများကို တင်ပြရမယ်ဆိုရင် အဲဒီစီမံ ဆောင်ရွက်မှု တွေဟာ အားကစားဝန်ကြီးဌာနရဲ့ အစီအစဉ်ဖြင့် ဆောင်ရွက်ပေးထားခြင်းမဟုတ်ပါကြောင်း ၊ သို့သော်ငြားလည်းသက်ဆိုင်ရာရန်ကုန်မြို့တော်စည်ပင်သာယာရေးကော်မတီ၊ မန္တလေးမြို့တော် စည်ပင်သာယာရေးကော်မတီတို့က နေပြီးတော့မှ သူတို့ရဲ့ အစီအစဉ်တွေနဲ့ ဒေသမှာရှိတဲ့ ပြည်သူလူထုအတွ���် ကျန်းမာကြံ့ခိုင်ရေးအစီအစဉ်များ၊ နေ့စဉ် စောစော သို့မဟုတ် ညပိုင်းမှာ လေ့ကျင့်ခန်း ဆောင်ရွက်နိုင်ရန် စီစဉ်ဆောင်ရွက်ပေးထားခြင်း ဖြစ်ပါတယ်။ မည်သို့ဖြစ်စေ ကျွန်တော်တို့ အားကစားဝန်ကြီးဌာနမှ တာဝန်ရှိသူအနေဖြင့် .. တင်ပြခွင့်ပြုပါရန်လည်း ပန်ကြားအပ်ပါတယ်။ ကျွန်တော့်အနေနဲ့ အားကစားဝန်ကြီးဌာနကို မရောက်ခင်မှာ ဟိုတယ်နှင့် ခရီးသွားလာရေးလုပ်ငန်းဝန်ကြီးဌာနမှာ တာဝန်ထမ်းဆောင်စဉ်က နိုင်ငံတော် အမျိုးသားပတ်ဝန်းကျင်ထိန်းသိမ်းရေး ကော်မတီတွေမှာလည်း အဖွဲ့ဝင် တစ်ဦး ဖြစ်ခဲ့ပြီးတော့မှ တနင်္သာရီတိုင်းဒေသကြီး ပတ်ဝန်းကျင်ထိန်းသိမ်းရေးလုပ်ငန်းများတွေမှာ ကျွန်တော်တို့ နေရာကို မှ စိတ်ဝင်စားပြီးတော့မှ အဲဒီနေရာမှာ သွားရောက်ခဲ့ပြီး တော့ လုပ်ငန်းဆောင်ရွက်ခဲ့ဖူးပါတယ်။ အလားတူပဲ ခရီးသွားလုပ်ငန်း ဖွံ့ဖြိုးတိုးတက်ရေးအတွက် မြိတ်ကျွန်းစုမှာ စီမံဆောင်ရွက်တဲ့ မြိတ်မြို့ကိုလည်းပဲ နှစ်စဉ် ကျွန်တော် ရော က်ရှိပါတယ်။ အခု မေးခွန်းရှင် အပါအဝင် ဒေသ မှာရှိတဲ့ကိုယ်စားလှယ်ကြီးများနဲ့ မြို့မိမြို့ဖ အပေါင်းကိုလည်း ကျွန်တော် ပုဂ္ဂိုလ်ရေးအရလည်း ရင်းနှီးပါတယ်။ အဲဒီအချိန်တုန်းကတော့ ကျွန်တော်တို့ မြင်တွေ့ခဲ့ရတာဟာ တနင်္သာရီတိုင်းဒေသကြီး မြိတ်မြို့ ကမ်းနားလမ်းက လှပပါတယ်။ တစ်ဖက်မှာလည်း ပထော်ကျွန်း ရှိပါတယ်။ ပထော် ကျွန်းရဲ့ တစ်ဖက်မှာလည်း ကျွန်းစုမြို့နယ် ကျွန်းကြီး၊ ကတန်ကျွန်းကြီးလည်း ရှိပါတယ်။ ဆိပ်ကမ်းမြို့ လည်း ဖြစ်ပါတယ်။ ဒါပေမဲ့ အဲဒီအချိန်မှာ ပထော်-ပထက်ကျွန်းနဲ့ မြိတ်မြို့မှ ကျွန်းကြားမှာ ရေကြောင်းကကျဉ်းမြောင်းတဲ့ အတွက် သင်္ဘောများဆိပ်ကမ်းမှာ အဝင်အထွက် ကြပ်��ြီးတော့မှ လေကောင်း၊ လေသန့် ရရှိရေးအတွက် ကန့်သတ်ချက်များ ဖြစ်နေခဲ့ပါတယ်ဆိုတာ အဲဒီတုန်း ကတော့ ကျွန်တော်တို့ တင်ပြခဲ့ဖူး ပါတယ်။ ပတ်ဝန်းကျင်ထိန်းသိမ်းရေးက။ ဒီနေ့အချိန်မှာတော့ရင် ဒါ မေးခွန်းရှင် ဦးတင်ရှန်နဲ့ ကြိုတင် ဆွေးနွေးချက်အရ မြိတ်ကမ်းနားလမ်းဟာ ၃.၅ ကီလိုရှည်လျားပြီးတော့မှ တစ်ဖက်မှာလည်းပဲ မူလ ၂ ကီလိုမီတာခန့်ကို နောက်ထပ်ထပ်မံ ချဲ့ထွင်ထားပြီး ဒါ လေကောင်း၊ လေသန့် ရရှိနိုင်ရေး အခြေအနေများလည်း ပိုမိုကောင်းမွန်လာပြီလို့ ဆွေးနွေးချက်အရ ကျွန်တော်တို့ သိပါတယ်။ ကျွန်တော်တို့ နေ့စဉ်ကြံ့ခိုင် လေ့ကျင့်ရေး လုပ်တယ်ဆိုတာမှာတော့ရင် ပိုမိုပြီးတော့မှ လေကောင်း၊ လေသန့်ရရှိတဲ့နေရာမျိုးကို ရွေးချယ်ရင် ပိုကောင်းမွန်ပါတယ် လို့လည်း ကျွန်တော်တို့ အကြံပြုခဲ့မိပါတယ်။ တောင်ကုန်းအထက်မှာဖြစ်စေ၊ လေကောင်း၊ လေသန့်ရရှိတဲ့ ကွင်းပြင်တွေမှာ ဖြစ်စေ၊ နေရာစဉ်းစားဖို့လည်း အကြံပြုပါတယ်။ ဥက္ကဋ္ဌကြီးခင်ဗျား။ဆက်လက်ပြီးတော့မှတင်ပြခွင့်ပြုပါရန်လည်းပန်ကြားအပ်ပါတယ်။ ယခုကိစ္စမျိုးဟာ မေးခွန်းရှိလာပြီဖြစ် တဲ့အတွက်မေးခွန်းရှင်တင်ပြသလိုတစ်မြို့နယ်တည်းကိုသာ စဉ်းစားရန်မဟုတ်တော့ဘဲနဲ့ မြို့နယ်အားလုံး တပြေးညီ ဆောင်ရွက်ပေးရန် ရေရှည်အကျိုး သက်ရောက်မှုရှိစေရန်၊ လူတိုင်းကျန်းမာကြံ့ခိုင်မှုရှိစေရန် အကျိုးအတွက် လုပ်ငန်းစဉ် ချမှတ် သွားရမည်လို့လည်း ကျွန်တော် လက်ခံယုံကြည်ပါတယ်။ တိုင်းဒေသကြီးနှင့်ပြည်နယ် အစိုးရ အဖွဲ့များ၊ ပြည်ထောင်စု အား ကစားဝန်ကြီးဌာနမှ တိုင်းဒေသကြီး နှင့်ပြည်နယ် အသီးသီးတွင် တာဝန်ထမ်းဆောင်နေသောအားကစားနှင့် ကာယပညာဦးစီး ဌာနမှဝန်ထမ်းများ၊စီမံအုပ်ချုပ်ရေး အဆင့်ဆင့်ရှိ အားကစားနှင့် ကာယပညာကော်မတီဝင်များ၊ မြို့မိမြို့ဖများ တွေ့ဆုံပြီးတော့ အခုကဲ့သို့ အခြေခံကျသော ကျန်းမာကြံ့ခိုင်ရေးရရှိစေရန် နေ့စဉ် လှုပ်ရှားနေကြတဲ့ စိတ်ဝင်စားသူများအတွက် လိုအပ်တဲ့အစီအစဉ်တွေ ဖြည့်တင်းစီစဉ်ပေးရ န် ဆောင်ရွက်သွားဖို့ အတွက် ကျွန်တော်တို့ လုပ်ငန်းစဉ်ချမှတ်ဆောင်ရွက်သွားမည် ဖြစ်ကြောင်းလည်း ဖြေကြား အပ်ပါတယ်။ကိုယ်စားလှယ်တော်ကြီးများကလည်း မိမိတို့မြို့နယ် ရပ် /ရွာ နယ်ပယ် အသီးသီးမှာ လူထုအတွက် ဝိုင်းဝန်းကူညီဆောင် ရွက်ပေးပါရန်လည်း တစ်လက်စတည်း မေတ္တာရပ်ခံ တင်ပြ အပ်ပါတယ်။ ယခု လွှတ်တော်အစည်းအဝေး မစတင်မီကလေးမှာဘဲ တနင်္သာရီတိုင်းဒေသကြီး မှ မေးခွန်းရှင် ဦးတင်ရှန် နဲ့တွေ့ပြီးတော့ အခြားဒေသဆက်စပ် ပုဂ္ဂိုလ်ကြီးများလည်း အကြို ညှိနှိုင်းတွေ့ဆုံပြီးတော့ ရှေ့လုပ်ငန်း တွေအတွက် လုပ်ငန်းစဉ်ချမှတ်ပြီး အကြမ်းညှိ နှိုင်းပြီး ဖြစ်ပါကြောင်းလည်း တင်ပြအပ်ပါတယ် ခင်ဗျား။ ဥက္ကဋ္ဌကြီးခင်ဗျား။ သို့ဖြစ်ပါ၍ တနင်္သာရီတိုင်း ဒေသကြီး အမှတ် (၆) မဲဆန္ဒနယ် အမျိုးသားလွှတ်တော်ကိုယ်စားလှယ် ဦးတင်ရှန် ၏ တင်ပြတဲ့ မြိတ်မြို့မှ ၃.၅ ကီလိုမီတာ ရှည်သောကမ်းနားလမ်း ကွန်ကရစ်ပလက်ဖောင်းပေါ်ရှိ သင့်တော်သည့်နေရာများတွင် အများသုံး အားကစားအထောက်အကူပြု ပစ္စည်းကိရိယာများ တပ်ဆင်ပေးပါရန်ကိစ္စအား တနင်္သာရီတိုင်းဒေသကြီး အစိုးရအဖွဲ့နှင့် လည်းကောင်း၊ မြိတ်မြို့သို့ ကိုယ်တိုင်သွားရောက်ပြီးတော့မှ သက်ဆိုင်ရာအားကစားနှင့်ကာယပညာကော်မတီဝင်များ၊ မြို့မိ၊ မြို့ဖများနှင့်လည်းကောင်း ညှိနှိုင်း၍ ဆောင်ရွက်သွားပေးမည်ဖြစ်ပါကြောင်း ပြန်လည် ရှင်းလင်း ဖြေကြားအပ်ပါတယ် ခင်ဗျား။ ကျေးဇူးတင်ပါတယ်။ လေးစားအပ်ပါတယ် ခင်ဗျား။</speech>
<title>ပုသိမ်(ဘဲဂရက်) - အိမ်မဲ - ညောင်တုန်း - ရန်ကုန်(လှိုင်သာယာ) ရထားလမ်းကို စတင်ဖောက် လုပ်ခဲ့ရာ ပုသိမ် (ဘဲဂရက်)-အိမ်မဲ ရထားလမ်းပိုင်းကို ဖွင့်လှစ်ခဲ့ပြီးဖြစ်၍ ကျန်ရထား လမ်းပိုင်းများကို မည်သည့်အချိန်တွင် ဖွင့်လှစ်မည်ကို သိရှိလိုခြင်း နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၆)မှ ဒေါက်တာတင်ရွှေ က ပု သိမ်(ဘဲဂရက်) - အိမ်မဲ - ညောင်တုန်း - ရန်ကုန်(လှိုင်သာယာ) ရထားလမ်းကို စတင်ဖောက်လုပ်ခဲ့ရာ ပုသိမ် (ဘဲဂရက်)-အိမ်မဲ ရထားလမ်းပိုင်းကို ဖွင့်လှစ် ခဲ့ပြီးဖြစ်၍ ကျန်ရထားလမ်းပိုင်းများကို မည်သည့်အချိန်တွင် ဖွင့်လှစ်မည်ကို သိရှိလိုခြင်း နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="138">ဒေါက်တာတင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဒုတိယ ဝန်ကြီး၊ အမျိုးသား လွှတ်တော် ကိုယ်စားလှယ်ကြီးများ အားလုံး ကာယသုခ၊ စိ တ္တသုခနဲ့ ပြီးပြည်စုံပါစေကြောင်း ဦးစွာ ဆုမွန်ဂါရဝပြုအပ်ပါတယ်။ ကျွန်တော်တို့ နံနက်လွှတ်တော်ခန်းမထဲ ရောက်တဲ့အချိန်မှာ လေးစားအပ်တဲ့ ဧရာဝတီတိုင်းဒေသကြီးမှ အမျိုးသားလွှတ်တော် ကိုယ်စားလှယ်ကြီး ဦးစိုးဟန်လင်း က ဆရာကြီးက ပုသိမ်သားလားလို့ ဆိုပြီးတော့ မေးပါတယ်။ ကျွန်တော် ပုသိမ်သားတော့ မဟုတ်ပါဘူး။ ဒါပေမဲ့ ဧရာဝတီတိုင်းသား၊ မအူပင်မြို့နယ်ရဲ့ အောက်ဘက်က ကျောင်းရွာ ကျေးရွာကနေပြီးတော့ မွေးဖွားလာတဲ့သူ ဖြစ်ပါတယ်။ (၂)နှစ်သား အရွယ်က တည်းက ကျွန်တော် လမ်းမတော်မြို့နယ် (၁၁)လမ်းမှာ ကျွန်တော် နေထိုင်ခဲ့ပါတယ်။ ကျွန်တော် မိဘများလည်း အဲဒီမှာ ပဲ ခေါင်းချခဲ့ပါတယ်။ အားလုံးဟာ ကျွန်တော်တို့ မိသားစုဟာ ဧရာဝတီတိုင်းသားတွေ ဖြစ်ပါတယ်။ ဒါကြောင့် ယနေ့ ရထားပို့ဆောင်ရေးဝန်ကြီးဌာနရဲ့ဆောင်ရွက်နေမှုများကို ကျွန်တော် မုဒိတာ ပွားပါတယ်။ ဒါကြောင့် ဧရာဝတီတိုင်းဒေသကြီးရဲ့ ကူးသန်းသွားလာရေးအတွက် ဖွံ့ဖြိုးမှုကွန်ရက် အောင်မြင်မှုကို ကျွန်တော် အထောက်အပံ့ဖြစ်တဲ့ အနေနဲ့လည်းကောင်း၊ ကျွန်တော် ဇလွန်ပြည်တော်ပြန် ဘုရားကြီးကို သွားရောက်ပြီး ဖူးတဲ့ ၊ အချိန်မှာ တွေ့ကြုံခဲ့ရတဲ့ အကြောင်းအရာလေးများအရလည်းကောင်း၊ ဒါ ကြောင့် ဒီမေးခွန်းကို လေးစားစွာနဲ့ အမျိုးသား လွှတ်တော်ဥက္ကဋ္ဌကြီးမှ တစ်ဆင့် သက်ဆိုင်ရာဝန်ကြီးကို လေးစားစွာ ဖြင့် မေးမြန်းရခြင်း ဖြစ်ပါတယ်။ ကျွန်တော်တို့ ၂၀၀၉ ခုနှစ်ကတည်းက စပါတယ်။ ဒီ ပုသိမ် (ဘဲဂရက်) - အိမ်မဲ - ညောင်တုန်း - ရန်ကုန်(လှိုင်သာယာ) ဆိုပြီးတော့ ကျွန်တော်တို့ ဒီလမ်းကြီးကို ၂၀၀၉ ခုနှစ် ကတည်းက စဖောက်ခဲ့ပါတယ်။ အဲဒီဖောက်ခဲ့တဲ့ အခါမှာ အောင်မြင်စွာနဲ့ပဲ ၂၀၁၀၊ မတ်လ မှာတော့ဖြင့်ရင် ကျွန်တော်တို့ ဘဲဂရက် နဲ့ အိမ်မဲလမ်းဟာ ကျွန်တော်တို့ အောင်အောင်မြင်မြင်နဲ့ ဖွင့်လှစ်နိုင်ခဲ့ပါတယ်။ နောက်တစ်ခါ ကျွန်တော်တို့ ၂၀၁၀ ထဲမှာပဲ (၇)လပိုင်းရောက်တဲ့ အခါကျတော့ တစ်ခါ ဇလွန် နဲ့ ဟင်္သာတလမ်းပိုင်းကို ဖွင့်နိုင်ခဲ့ပါတယ်။ ဒါကြောင့်မို့လို့ ဒီ ဇလွန် နဲ့ စက္ကူ- ညောင်တုန်း- လှိုင်သာယာလမ်းပိုင်းရဲ့ မြေအ ခြေအနေဟာ ကျွန်တော်တို့ ပျော့ပျောင်းတဲ့ အတွက်ကြောင့်မို့လို့ Geotextile နည်းပညာနဲ့ ဆောင်ရွက်ခဲ့ ရတယ်ဆိုတာကို လည်းပဲ ကျွန်တော်မေးမြန်းကြည့်တဲ့အခါမှာ သိရှိခဲ့ ရပါတယ်။ နောက် ဒီလမ်းမှာ သွားလာ နေကြရတာလည်းပဲ ထော်လာဂျီကို အားပြုပြီးတော့ ဆန်စပါး၊ ပဲအိတ်၊ ကျွန်တော်တို့ ဂုန်လျှော် အစရှိသည်တွေကို တင်ဆောင်နေရတော့ အဲဒီမှာ သွားလာနေရတဲ့ ကျေးလက်နေ တိုင်းရင်းသား ပြည်သူတွေဟာလည်းပဲ မော်တော်ယာဉ် နဲ့ ဈေးနှုန်းကများတော့ ထော်လာဂျီ လေးတွေနဲ့ပဲ အားကိုးပြီး သွားလာနေရပါတယ်။ ဒါကြောင့်မို့လို့ ကျွန်တော့်အနေနဲ့ မေးချင်တာကတော့ နောက်တစ်ခါ အကယ်၍များ ဒီကွန်ရက်ကြီးဟာ၊ လမ်းကြီးဟာ ပွင့်ပွင့်လင်းလင်းဖြစ်မယ်ဆိုရင် ကျွန်တော်တို့ ပုသိမ်ကနေ ပြီးတော့ ဟင်္သာတအထိ သွား နိုင်မယ်။ ဟင်္သာတကနေပြီးတော့ တစ်ခါ ရှေ့ဆက်မယ်ဆိုရင် ကြံခင်း၊ ကြံခင်းကနေပြီးတော့ ပခုက္ကူ၊ နောက် ကလေးမြို့အထိ ၊ ဒါနဲ့ ကျွန်တော် မနက်ကပဲ ရခိုင်ပြည်နယ် အမျိုး သားလွှတ်တော်ကိုယ်စားလှယ်ကြီးတစ်ယောက်ကို မေးမြန်းတဲ့အ ခါမှာ ကျွန်တော်တို့ ပခုက္ကူ၊ ဒီ မင်းဘူးနဲ့ ပခုက္ကူလမ်းကြောင်းနဲ့ သက်ဆိုင်တဲ့ မင်းဘူး နဲ့ စစ်တွေ ဟာလည်း လမ်းဖောက်နေပြီလို့ ဆိုပြီး ကျွန်တော်ကြားသိခဲ့ရပါတယ်။ ဒါကြောင့်မို့လို့ ဒီလို အကယ်၍သာ ဒီလမ်းကြောင်းကြီးဟာ ပွင့်သွားမယ်ဆိုရင်တော့ ကျွန်တော်တို့ရဲ့ ဧရာဝတီတိုင်း ဒေသက ထွက်ကုန်များဟာ ကုန်စည်စီးဆင်းမှုလည်း သက်သာမယ် ၊ ပေါများမယ်၊ လျှံမယ်၊ နောက် ခရီးစရိတ်ဟာလည်းပဲ လျော့နည်းမှာဖြစ်တဲ့အတွက် ကုန်ဈေးနှုန်းတွေဟာကျဖွယ်ရှိပါတယ်။ ကျွန်တော်တို့က ပြည်သူတွေအတွက်ကို အလုပ်ဖြစ်တော်လည်း ကျွန်တော်တို့ တိုက်တွန်ရပါမယ်။ ကုန်ဈေးနှုန်း စားသုံးသူအတွက်လည်းပဲ ကျွန်တော်တို့က ကာကွယ်သင့်မြတ်အောင် စီစဉ်ရပါမယ်။ စီစဉ်ရမှာ ဖြစ်ပါတယ်။ ဒါကြောင့်မို့လို့ အခု ကျန်ရှိနေတဲ့ အပိုင်းကတော့ ဇလွန်နဲ့ ဟင်္သာတက ဖွင့်ပြီးပါပြီ။ ဒါကြောင့်မို့လို့ ဇလွန်နဲ့ စက္ကူလမ်းပိုင်း၊ စ (ညောင်တုန်း)ပေါ့။ ညောင်တုန်းနဲ့ လှိုင်သာယာလမ်းပိုင်း အဲဒီနှစ်ခုဟာ ကျွန်တော်တို့ ကျန်ရှိနေတဲ့အတွက် ၂၀၀၉ က စခဲ့တဲ့လမ်းကြောင်းဟာ မြေသားကြောင့်ပဲလား၊ အခြားအကြောင်း ကြောင့်ပဲ မဖွင် နိုင်သေး တာလား။ နောက်တစ်ခါ ကျွန်တော်တို့ တစ်လောကပဲ အမျိုးသားလွှတ်တော် ဧရာဝတီတိုင်း ဒေသကြီးက အမျိုးသားလွှတ်တော်ကိုယ်စားလှယ်ကြီး တစ်ယောက် အကြံပြု သွား၊ မေးမြန်းသွား သလိုပါပဲ။ ကျွန်တော် တို့ ဟင်္သာတရဲ့ တစ်ဖက်ကမ်းမှာ သာရဝေါဆိပ်ကမ်း ရှိပါတယ်။ ဒီ သာရဝေါဆိပ်ကမ်းနဲ့ join ၊ ဆက်သွယ်နိုင်ရင်တော့ ကျွန်တော်တို့ရဲ့ ဒီ ကုန်စည်စီးဆင်းမှုဟာ ရန်ကုန်ဘူတာကြီးအထိ ရောက်ရှိပါနိုင်တယ်။ ဒါကြောင့်မို့လို့ အဲဒါလေးတွေကို ကျွန် တော် သိရှိလိုတဲ့အတွက် လေးစား စွာဖြင့် အမျိုးသားလွှတ်တော်ဥက္ကဋ္ဌကြီးမှ တစ်ဆင့် ၂၀၀၉ ခုနှစ်က စပြီးတော့၊ စခဲ့တဲ့ ပုသိမ် (ဘဲဂရက်)အိမ်မဲ၊ နောက် ညောင်တုန်း -ရန်ကုန်(လှိုင်သာယာ) လမ်းကြောင်းမှာ ကျန်နေတဲ့ လမ်းပိုင်းများကို မည်သည့်အချိန်မှာ ကျွန်တော်တို့ ဖွင့်နိုင်မယ် ဆိုတာကို သိလိုပါတဲ့အတွက် လေးစားစွာ မေးမြန်းရခြင်း ဖြစ်ကြောင်းပါခင်ဗျား။ ကျေးဇူးတင်ပါတယ်။ Web Portal Dota \အစည္းအေဝမွတ္တမ်းရဲ့ ပထမအကိမ၊ အမ် သားလ တတော စတုတ ပုံမွန</speech>
<speech type="speaker">မေးခွန်းနဲ့ပတ်သက်ပြီးရထားပို့ဆောင်ရေးဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="84">ဦးချန်မောင်(ဒုတိယဝန်ကြီး၊ ရထားပို့ဆောင်ရေးဝန်ကြီးဌာန)</agency>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များနှင့် ဖိတ်ကြားထားသော ဧည့်သည်တော်များခင်ဗျား။ ရန်ကုန်တိုင်းဒေသကြီး၊ မဲဆန္ဒနယ်အမှတ် (၆)၊ အမျိုးသားလွှတ်တော်ကိုယ်စားလှယ် ဒေါက်တာတင်ရွှေ ရဲ့ မေးမြန်းချက်ကို ရထားပို့ဆောင်ရေး ဝန်ကြီးဌာန၊ ပြည်ထောင်စုဝန်ကြီးရဲ့ ကိုယ်စား ဒုတိယဝန်ကြီး ကျွန်တော် ဦးချန်မောင် မှ ဖြေကြား တင်ပြသွားမှာ ဖြစ်ပါတယ်။ ပုသိမ်(ဘဲဂရက်)-အိမ်မဲ-ညောင်တုန်း-ရန်ကုန်(လှိုင်သာယာ) ရထားလမ်းမိုင်(၉၆.၅၁) မိုင်အနက်က ပုသိမ်(ဘဲဂရက်)-အိမ်မဲလမ်းပိုင်း(၂၀.၇၅)မိုင်ကို ၂၀-၃-၂၀၁၁ ရက်နေ့က ဖွင့်လှစ် ပြီး ဖြစ်ပါတယ်။ ဖွင့်လှစ်ရန်ကျန် ရှိနေတဲ့ အိမ်မဲ -ညောင်တုန်း-ရန်ကုန်(လှိုင်သာယာ) ရထား လမ်း(၇၅.၇၆)မိုင်ကို လမ်းပိုင်း (၄)ပိုင်းခွဲပြီးတော့ တစ်ပြိုင်တည်းတွန်းအားပေး ဆောင်ရွက်လျက် ရှိပါတယ်။ ကျန်ရှိတဲ့မြေကြီးလုပ်ငန်း ကျင်းပေါင်း (၁၆၇၃၅၅)ကျင်း၊ တံတား(၂၇)စင်း၊ အဆောက်အဦ (၂၃) လုံး၊ သံလမ်း (၆၁.၄၅)မိုင် ခင်းခြင်းလုပ်ငန်းများကို ၂၀၁၃ ခုနှစ်၊ မိုးမကျမီ ဧပြီလမှာ ပြီးစီးအောင် ဆောင်ရွက်သွားမှာ ဖြစ်ကြောင်း တင်ပြအပ်ပါတယ်။ အဲဒီအထဲမှာ အဓိကကျတဲ့ အိမ်မဲ-ကျုံဒိုင်းကြီးကြားမှာရှိတဲ့ အရှည်(၄၂၇)ပေရှိတဲ့ သုံးခွချောင်းတံတားကိုလည်း ဒီဇိုင်းရေးဆွဲလျက်ရှိပြီးတော့ တင်ဒါခေါ်ယူပြီး အထက်ဖော်ပြပါ ကာလအတွင်းမှာ ပြီးစီးအောင် ဆောင်ရွက်သွားမှာ ဖြစ်ကြောင်း တင်ပြအပ်ပါတယ်။ တစ်ခါတည်းပဲ ပုသိမ်မှ လှိုင်သာ ယာအထိ ရထားလမ်းကိုသာမက ဟင်္သာတက အဲဒီ ရထားလမ်းသို့ စက္ကူဘူတာမှာ လာရောက်ပူးပေါင်းမယ့် ရထားလမ်းပိုင်းကိုပါ ၂၀၁၃ ခုနှစ်၊ မေလမတိုင်မီ ရထားပြေးဆွဲသွားမှာဖြစ်ကြောင်း ဖြေကြားတင်ပြအပ်ပါတယ် ခင်ဗျား။</speech>
<speech type="speaker">ယခုအစည်းအဝေးကို (၁၅)မိနစ် ခေတ္တရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>အစည်းအဝေးကို (၁၁၀၂)နာရီအချိန်တွင် ခေတ္တရပ်နားပြီး(၁၁၁၇)နာရီအချိန်တွင်ပြန်လည်ကျင်းပပါသည်။</p>
</section>
<section value="Bill">	
<bill>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား ။ အစည်းအဝေးပြန်လည် စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ သို့မဟုတ် ယင်းက တာဝန်ပေးအပ်သည့် ပုဂ္ဂိုလ်က မြေသိမ်း(သတ္တုတွင်းများ) အက်ဥပဒေကို ရုပ်သိမ်းသည့် ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဖတ်ကြားရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ မြေသိမ်း(သတ္တုတွင်းများ) အက်ဥပဒေကို ရုပ်သိမ်းသည့် ဥပဒေကြမ်းနှင့် စပ်လျဉ်း၍ ဥပဒေကြမ်း ကော်မတီ၏ အစီရင်ခံစာကို ဥပဒေကြမ်းကော်မတီက ဖတ်ကြားရှင်း လင်းမှာ ဖြစ်ပါတယ်။</speech>
<speech><mp id="156">ဦးဆိုင်ပေါင်းနပ် (ဥပဒေကြမ်းကော်မတီဝင်)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွအမျိုးသားလွှတ်တော်ကိုယ်စားလှယ်ကြီးများ၊ ဖိတ်ကြား ထားတဲ့ ဧည့်သည်တော်များ အားလုံး မင်္ဂလာအပေါင်းနဲ့ ခညောင်းကြပါစေလို့ ကျွန်တော် နှုတ်ခွန်းဆက်သအပ်ပါတယ်။ ကျွန်တော်က ရှမ်းပြည်နယ် မဲဆန္ဒနယ်အမှတ် (၁၂) မှ အမျိုးသား လွှတ်တော် ဥပဒေကြမ်းကော်မတီဝင် ဦးဆိုင်ပေါင်းနပ် ဖြစ်ပါတယ်။ ယခု ကျွန်တော့် အနေနဲ့ ဥပဒေကြမ်းကော်မတီဥက္ကဋ္ဌရဲ့ တာ ဝန်ပေးချက်အရ အမျိုးသားလွှတ်တော် ဥပဒေကြမ်းကော်မတီရဲ့ မြေသိမ်း(သတ္တုတွင်းများအက်ဥပဒေကို ရုပ်သိမ်းတဲ့ ဥပဒေကြမ်း အပေါ် စိစစ် တင်ပြခြင်း အစီရင်ခံစာကို ဖတ်ကြားသွားမှာ ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ မြေသိမ်း(သတ္တုတွင်းများ အက်ဥပဒေကို ရုပ်သိမ်းသည့် ဥပဒေကြမ်းအပေါ် စိစစ်တင်ပြခြင်းအစီရင်ခံစာရက်စွဲ၊ ၂၀၁၂ ခုနှစ်၊ သြဂုတ်လ ၁၃ ရက် နိဒါန်း ၁။ ပြည်ထောင်စုလွှာတော်က(၁၃-၇-၂၀၁၂)ရက်စွဲပါစာအမှတ်ဝ/ပထ (စည်းဝေး) ၁၀/ ၂၀၁၂-၁၂၂ ဖြင့်ပေးပို့လာသည့် မြေသိမ်း (သတ္တုတွင်းများ) အက်ဥပဒေကိုရုပ်သိမ်းသည့် ဥပဒေကြမ်း အား အမျိုးသားလွှတ်တော်သို့ ပေးပို့လာပါသည်။ ယင်းဥပဒေကြမ်းတွင် ပုဒ်မ(၂)ခု သာပါရှိပါသည်။ လေ့လာတွေ့ရှိချက် ၂။ အမျိုးသားလွှတ်တော်၊ ဥပဒေကြမ်းကော်မတီသည် မြေသိမ်း (သတ္တုတွင်းများ) အက်ဥပဒေကို ရုပ်သိမ်းသည့် ဥပဒေကြမ်းအား လေ့လာစိစစ်ရာတွင် ယင်းအက်ဥပဒေသည် ၊ ၁၈၈၅ ခုနှစ်က ပြဋ္ဌာန်းခဲ့သည့် ဥပဒေဖြစ်၍ ခေတ်စနစ်နှင့်ညီညွတ်မှု မရှိသည့်အပြင် လက်တွေ့ သုံးစွဲဆောင်ရွက်မှုလည်း မရှိကြောင်း တွေ့ရှိရပါသည်။ ထို့ပြင် သတ္တုတွင်းဆိုင်ရာ ကိစ္စရပ်များ နှင့် စပ်လျဉ်း၍ သတ္တုတွင်းဝန်ကြီးဌာနက မြန်မာ့သတ္တုတွင်းဥပဒေ (နိုင်ငံတော်ငြိမ်ဝပ်ပိပြားမှု တည်ဆောက်ရေးအဖွဲ့ဥပဒေ အမှတ်(၈/၉၄)နှင့် မြန်မာ့သတ္တုတွင်းနည်းဥပဒေတို့ကို ပြဋ္ဌာန်း ဆောင်ရွက်နေပြီဖြစ်၍ ဤအက်ဥပဒေကို ရုပ်သိမ်းခြင်းအားဖြင့် သတ္တုတွင်းဝန်ကြီးဌာန၏ လုပ်ငန်း ဆောင်ရွက်ချက်များကို ထိခိုက်မှု မရှိနိုင်ကြောင်း သက်ဆိုင်ရာဝန်ကြီးဌာနမှ တာဝန်ရှိသူများနှင့် ညှိနှိုင်း ဆွေးနွေးချက်အရ လေ့လာတွေ့ရှိရပါသည်။ ကော်မတီ၏သဘောထားမှတ်ချက် ၃။ သို့ဖြစ်ပါ၍ မြေသိမ်း (သတ္တုတွင်းများအက်ဥပဒေကို ရုပ် သိမ်းသည့်ဥပဒေကြမ်းကို ခွင့်ပြုသင့်ကြောင်း ဥပဒေကြမ်းကော်မတီ၏ လေ့လာတွေ့ရှိချက်ကို အမျိုးသားလွှတ်တော်က အတည်ပြု ဆောင်ရွက်နိုင်ပါရန် တင်ပြအပ်ပါတယ် ကျေးဇူးတင်ပါတယ်။</speech>
<title>ပြည်ထဲရေးဝန်ကြီးဌာန၊ ဒုတိယဝန်ကြီးက မြေသိမ်းဝတ္တုတွင်းများ အက်ဥပဒေကို ရုပ်သိမ်းသည့် ဥပဒေကြမ်းကို အတည်ပြုရအဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးက ထောက်ခံခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင် ဗျား။ မြေသိမ်း (သတ္တုတွင်းများ အက်ဥပဒေကို ရုပ်သိမ်းသည့် ဥပဒေကြမ်းကို ဆွေးနွေးရန် အမည်စာရင်း တင်သွင်းနိုင်ကြောင်း ကြေညာခဲ့သော်လည်း ဆွေးနွေးရန် အမည်စာရင်း တင်သွင်းထားတဲ့ လွှတ်တော်ကိုယ်စားလှယ် မရှိတဲ့ အတွက် အမျိုးသားလွှတ်တော်ဆိုင်ရာ နည်းဥပဒေ ၁၅၈ ၊ နည်းဥပဒေခွဲ(က)အရ မြေသိမ်း(သတ္တုတွင်းများ အက်ဥပဒေကို ရုပ်သိမ်းသည့် ဥပဒေကြမ်းကို အမျိုးသားလွှတ်တော်က အတည်ပြု ပေးဖို့ ပြည်ထဲရေးဝန်ကြီးဌာန၊ ဒုတိယဝန်ကြီး က အဆို တင်သွင်းရန် ဖြစ်ပါတယ်</speech>
<speech><agency id="89">ဗိုလ်မှူးချုပ်ကျော်ဇံမြင့် (ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ် ပါသော အမျိုးသားလွှတ်တော်ဥက္ကဋ္ဌ ကြီးနှင့်တကွ အမျိုးသားလွှတ်တော် ကိုယ်စားလှယ်များ ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေလို့ ဦးစွာ ဆုတောင်းမေတ္တာပို့သအပ်ပါတယ်။ ကျွန်တော်ကတော့ ပြည်ထဲ ရေးဝန်ကြီးဌာန၊ ဒုတိယဝန်ကြီး ဗိုလ်မှူးချုပ် ကျော်ဇံမြင့် ဖြစ်ပါတယ်။ ကျွန်တော့် အနေနဲ့ ပြည်ထောင်စုအစိုးရအဖွဲ့ရဲ့ ကိုယ်စားပြည်ထဲရေးဝန်ကြီးဌာနက လက်ခံကျင့်သုံးဆောင်ရွက်နေတဲ့ မြေသိမ်း(သတ္တုတွင်းများ အက်ဥပဒေကို ရုပ်သိမ်းသည့် ဥပဒေကြမ်းအား အမျိုးသားလွှတ်တော်က ဆွေးနွေးစဉ်း စားပေး နိုင်ပါရန် အဆိုတင်သွင်းရခြင်း ဖြစ်ပါတယ်။ တည်ဆဲအက်ဥပဒေပါ ပြဋ္ဌာန်းချက်များဟာ ၁၉၈၅ ခုနှစ်က ရေးဆွဲပြဌာန်းခဲ့တာဖြစ်ပြီးတော့ ခေတ်နဲ့ လျှော်ညီမှုမရှိတော့ တဲ့အပြင် ၁၉၉၄ ခုနှစ်မှာ ပြဋ္ဌာန်းခဲ့တဲ့ မြန်မာ့သတ္တုတွင်းဥပဒေ၊ ၁၉၉၆ ခုနှစ်မှာ ပြဋ္ဌာန်းခဲ့တဲ့ မြန်မာ့သတ္တု တွင်း နည်းဥပဒေများနဲ့ ကျင့်သုံး ဆောင်ရွက်နေပြီ ဖြစ်တဲ့အတွက် ဒီဥပဒေကို ဆက်လက် အသုံးပြုဖို့ မလိုအပ်တော့ကြောင်းစိစစ်တွေ့ရှိရပါတယ်။သို့ဖြစ်ပါ၍မြေသိမ်း(သတ္တုတွင်းများ အက်ဥပဒေကို ရုပ်သိမ်းသည့်ဥပဒေကြမ်းအား အမျိုးသားလွှတ်တော်က အတည်ပြု ပေးနိုင်ပါရန် အဆိုတင်သွင်း အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့် လွှတ်တော်ကိုယ်စားလှယ်ကို ဖိတ်ခေါ် ပါတယ်</speech>
<speech><mp id="83">ဦးအောင်ချိုဦးပဲခူးတိုင်းဒေသကြီး မဲဆန္ဒနယ်၁)</mp>လေးစား အပ်ပါသော အမျိုးသားလှတ်တော် ဥက္ကဋ္ဌကြီး၊ ပြည်ထဲရေး ၊ ပြည်ထောင်စု ဒုတိယဝန်ကြီးနှင့် လွှတ်တော် ကိုယ်စားလှယ်များ ခင်ဗျား။ မင်္ဂလာပါလို့ နှုတ်ခွန်းဆက်သဂါရဝပြု ပါတယ်။ ပြည်ထဲရေး ဝန်ကြီးဌာန၊ ပြည်ထောင်စု ဒုတိယဝန်ကြီး က မြေသိမ်း(သတ္တုတွင်းများ အက်ဥပဒေကို ရုပ်သိမ်း သည့် ဥပဒေကြမ်းကို ဤလွှတ်တော်မှ အတည်ပြု ပေးရန် အဆိုတင်သွင်းခြင်းကို ကျွန်တော် ပဲခူးတိုင်းဒေသကြီး မဲဆန္ဒနယ်အမှတ်(၁၁)မှအမျိုးသားလွှတ်တော်ကိုယ်စားလှယ် ဦးအောင်ချိုဦး က ထောက်ခံအပ်ပါတယ်။</speech>
<title>အမျိုးသားလွှတ်တော်ဥက္ကဋ္ဌက မြေသိမ်း(သတ္တုတွင်းများ အက်ဥပဒေကို ရုပ်သိမ်းသည့်ဥပဒေကြမ်းကို အတည်ပြုရန်အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခုအဆိုမှာ ဤဥပဒေကြမ်း၏ အပိုဒ် ၁ နှင့် ၂ တို့သည် ဤဥပဒေကြမ်း၏ အစိတ်အပိုင်း ဖြစ်သင့်သည်</speech>
<speech type="speaker">ဒီအဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် ဤဥပဒေကြမ်း၏ အပိုဒ် ၁ နှင့် ၂ တို့သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ယခု အဆိုမှာ ဤဥပဒေကြမ်း၏ အမည်သည် ဤဥပဒေကြမ်း၏ အစိတ်အပိုင်း ဖြစ်သင့်သည်</speech>
<speech type="speaker">ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူမရှိပါ။ သဘောမတူသူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့အတွက် ဤဥပဒေကြမ်း၏ အမည်သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
</bill>
<bill>
<title>အမျိုးသားလွှတ်တော်၌ပဒေကြမ်းကော်မက္ကဌ သို့မဟု တ် ယင်းကတာဝန်ပေး အပ်သည့် ပုဂ္ဂိုလ်က တရားရုံးများ မထီမဲ့မြင်ပြုမှု ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဖတ်ကြား ရှင်းလင်းခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ တရားရုံးများ မထီမဲ့မြင်ပြုမှု ဥပဒေကြမ်းနှင့် စပ်လျဉ်း၍ဥပဒေကြမ်း ကော်မတီ၏ အစီရင်ခံစာကို ဥပဒေကြမ်းကော်မတီက ဖတ်ကြား ရှင်းလင်းမှာ ဖြစ်ပါတယ်</speech>
<speech><mp id="143">ဦးတင်ယု (ဥပဒေကြမ်းကော်မတီဝင်)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ် စားလှယ်တော်များခင်ဗျား။ ရန်ကုန် တိုင်းဒေသကြီး မဲဆန္ဒနယ်အမှတ် (၁၁)မှ ဥပဒေ ကြမ်းကော်မတီဝင် ကျွန်တော် ဦးတင်ယု ဖြစ်ပါတယ်။ ကော်မတီရဲ့ ကိုယ်စားအမျိုးသားလွှတ်တော်ဥပဒေကြမ်းကော်မတီရဲ့ တရားရုံးများ မထီမဲ့မြင်ပြုမှု ဥပဒေကြမ်းအပေါ် စိစစ်တင်ပြသည့် အစီရင်ခံစာကို ဖတ်ကြားမှာ ဖြစ်ပါတယ်။ နိဒါန်း ၁။ ပြည်ထောင်စုလွှတ်တော်က ၄ - ရ -၂၀၁၂ ရက်စွဲပါစာအမှတ်၊ ၁/ပထ(စည်းဝေး) ၁၀/၂၀၁၂-၁၀၅ ဖြင့် ပေးပို့လာသည့် တရားရုံးများမထီမဲ့မြင်ပြုမှုဥပဒေကြမ်းကို အမျိုးသား လွှတ်တော်သို့ ပေးပို့လာပါသည်။ ဤဥပဒေကြမ်းတွင် အခန်း (၆)ခန်းနှင့် ပုဒ်မ (၁၅)ခု ပါရှိ ပါသည်။ လေ့လာတွေ့ရှိချက် ၂။ အမျိုးသားလွှတ်တော်၊ ဥပ ဒေကြမ်းကော်မတီသည် တရားရုံးများမထီမဲ့မြင်ပြုမှု ဥပဒေကြမ်းကို လေ့လာစိစစ်ရာ၌ အောက်ပါအတိုင်း တွေ့ရှိရပါသည်(က) ဤဥပဒေကြမ်း၏ အမည်ကိုအဓိပ္ပာယ် မှန်ကန်စေရန်အတွက် တရားရုံးများမထီမဲ့မြင်ပြုမှု ဥပဒေဟု အမည်ပြောင်းလဲပြီး ပြဋ္ဌာန်းရသည့်ဥပဒေ၏ ရည်ရွယ်ချက်အားသိရှိနိုင်စေရန်အတွက် နိဒါန်းတွင်ရည်ရွယ်ချက်ကိုထည့်သွင်းဖော်ပြသင့်ပါသည်။ ပုဒ်မ ၁၊ အဓိပ္ပာယ်ဖော်ပြချက်တွင်လည်း ဤဥပဒေကို တရားရုံးကိုမထီမဲ့မြင်ပြုမှုဥပဒေ ဟုခေါ်တွင်စေရမည်ဟု ပြင်ဆင်သင့်ပါသည်။ (ခ) ဤဥပဒေကြမ်း ပုဒ်မ ၂၊ ပုဒ်မခွဲ(ဂ) တွင်လည်း ရေးထုံးနှင့်ညီညွတ်စေရန် ပြင်ဆင်ရေးသားပြီးအဓိပ္ပာယ်ပြည့်စုံစေရန်အတွက်ပုံနှိပ်ထုတ်ဝေခြင်းစာသား၏ နောက်တွင် သို့မဟုတ် ဖြန့်ချိခြင်း ဆိုသည့် စကားရပ်အားဖြည့်စွက်သင့်ပါသည်။ ပုဒ်မ ၃တွင်လည်း မိ မိရုံးကိုဖြစ်စေ ဆိုသည့်စာသားအစား ဥပဒေအမည်နှင့် ညီညွတ်စေရန် မိမိတရားရုံကိုဖြစ်စေ ဟုပြင်ဆင်သင့်ပြီး ပုဒ်မ ၄ တွင်လည်း မထီမဲ့မြင်ပြုမှုအား အရေးယူပိုင်ခွင့် ရှိသည် ဆိုသည့် စကားရပ်အစား ပုဒ်မ ၃ တွင် ဖော်ပြထားချက်နှင့်ညီညွတ်မှုရှိစေရန်အတွက်မထီမဲ့မြင်ပြုမှုအား ဤဥပဒရ စစ်ဆေးစီရင်ပိုင်ခွင့်ရှိသည် ဟု ပြင်ဆင်သင့်ပါသည်။ (ဂ) ဤဥပဒေကြမ်း ပုဒ်မ ၅ တွင် သို့ရာတွင် လက်အောက်ခံ တရားရုံးတစ်ရုံးအပေါ်ကျူးလွန်ကြောင်း စွပ်စွဲထားသည့် မထီမဲ့မြင်ပြုမှုမှာ ပြစ်မှုဆိုင်ရာဥပဒေအရ ပြစ်ဒဏ်ချမှတ်နိုင်သော မထီမဲ့မြင်ပြုမှုဖြစ်ပါက ယင်းပြစ်မှုကို အရေးယူခွင့်မရှိ စေရ ဟုဖော်ပြထားချက်သည် ယခုဥပဒေတွင်လည်းပြစ်မှုကြောင်းအရ ပြစ်ဒဏ် ချမှတ်နိုင်သည့် ပြဋ္ဌာန်းချက်များပါဝင်ပြီးဖြစ်၍ယင်းစာပိုဒ်ကိုပယ်ဖျက်ပြီး ပုဒ်မ၅ ပုဒ်မခွဲ(က)(ခ)(ဂ)(ဃ) တို့အား အရေးအသားကျစ်လစ်စေရန် တစ် ပိုဒ်တည်းရေးသားဖော်ပြသင့်ပါသည်။ (ဃ) ဤဥပဒေကြမ်း ပုဒ်မ ၆ တွင် ကတ္တားပုဒ်အဖြစ် တရားလွှတ်တော်သည်ဟုဖြည့်စွက်သင့်ပြီး ပုဒ်မ ရ တွင် စာအရေးအသားဖြင့်ဖြစ်စေအစား စာဖြင့်ဖြစ်စေ၊ အခြားနည်းဖြင့်ဖြစ်စေ အစား တစ်နည်းနည်းဖြင့်ဖြစ်စေ ဟုပြင်ဆင်သင့်ပြီး အဓိပ္ပာယ်ပြည့်စုံစေရန် ပုံနှိပ်ထုတ်ဝေခြင်းစာသားနောက်တွင်သို့မဟုတ် ဖြန့်ချိခြင်း ဆိုသည့်စကားရပ်အား ဖြည့်စွက်သင့်ပါသည်။ ပုဒ်မ ၈ တွင်လည်းသို့မဟုတ် ဖြန့်ချိခြင်းဆိုသည့် စကားရပ်အား ဖြည့်စွက် သင့်ပြီး ပုဒ်မ ၉တွင်လည်း မှန်ကန်တိကျသောအစီရင်ခံစာကို ပုံနှိပ်ထုတ်ဝေခြင်းသည် ဆိုသည့် စကားရပ် အစား မှန်ကန်တိကျခိုင်လုံသော အစီရင်ခံစာကို ပုံနှိပ်ထုတ်ဝေခြင်းသို့မဟုတ်ဖြန့်ချိခြင်းသည်ဆိုသည့် စကားရပ်ကို ပြင်ဆင်ဖြည့်စွက် သင့်ပါသည်။ ထို့ပြင် ပုဒ်မ ၉၊ ပုဒ်မခွဲ(က)(ခ)(ဂ)တို့တွင်လည်း ထုတ်ဝေခြင်း၏ နောက်တွင် သို့မဟုတ်ဖြန့်ချိခြင်း ဆိုသည့်စကားရပ်အား ဖြည့်စွက်သင့်ပါသည်။ (င) ဤဥပဒေကြမ်း ပုဒ်မ ၁၀ တွင် တရားရုံးတစ်ရုံးအစား တရားရုံးဟုလည်းကောင်း၊ ၆ လ ထက်မပိုသော အလုပ်မဲ့ထောင်ဒဏ်ဖြစ်စေအစား ရေးထုံးနှင့်ညီညွတ်စေရန် ခြောက်လထက်မပိုသော အလုပ်မဲ့ထောင်ဒဏ်ဖြစ်စေ ဟု ပြင်ဆင်သင့် ပါသည်။ ထို့ပြင်ဥပဒေကြမ်း ပုဒ်မ ၁၁ တွင် တရားမဆိုင်ရာ မထီမဲ့မြင်ပြုမှု ကျူးလွန်သူအား ချမှတ်ထားသည့် ထောင်ဒဏ် ၆ လ ကို ပယ်ဖျက်သင့်ပြီး ထိုသို့ ငွေဒဏ်ချမှတ်သော်လည်း လုံလောက်မှု မရှိဟု ထင်မြင်ပါက သုံးလထက်မပိုသော တရားမထောင်ဒဏ်ကို ချမှတ်နိုင်သည် ဟုပြင်ဆင်သင့်ပါသည်။ ထို့ပြင် ဤဥပဒေကြမ်း ပုဒ်မ ၁၀ နှင့်ပုဒ်မ ၁၁တွင် ဖော်ပြထား သည့် သက်သာခွင့်များကို ပုဒ်မ ၁၂ အဖြစ် အသစ်ဖြည့်စွက်သင့်ပါ သည်။ (စ) ဤဥပဒေကြမ်း ပုဒ်မ ၁၂ တွင် ဖော်ပြထားချက်အစား ပြည်ထောင်စုတရားလွှတ်တော်ချုပ်သို့ အယူခံနိုင်ခွင့်နှင့် ပြည်ထောင်စု တရားလွှတ်တော်ချုပ်၏ လုပ်ပိုင်ခွင့်များကို တိကျစွာ သတ်မှတ်နိုင်ရန် ပုဒ်မ ၁၃၊ ပုဒ်မခွဲ(က)နှင့်(ခ)အဖြစ်ပြင်ဆင်ဖြည့်စွက်သင့်ပါသည်။ (ဆ) ဤဥပဒေကြမ်း ပုဒ်မ ၁၃တွင်ဖော်ပြထားသည့်တစ်နှစ်အတွင်းအမှုကို စွဲဆိုရမည် ဟုဖော်ပြချက်အစား အဓိပ္ပာယ်ပိုမိုပြည့်စုံစေရန်အတွက် တစ်နှစ်အတွင်းလျှောက်ထားခြင်း၊ အရေးယူခြင်း သို့မဟုတ် အမှုစွဲဆိုခြင်းပြု ရမည် ဟု ပုဒ်မ ၁ဖြစ် ပြောင်းလဲအမှတ်စဉ်ပြီး ပြင်ဆင်သင့်ပါသည်။ ကော်မတီ၏သဘောထားမှတ်ချက် ၃။ ဤဥပဒေကြမ်းကို အမျိုးသားလွှတ်တော်၊ ဥပဒေကြမ်းကော်မတီသည် ပြည်ထောင်စု တရားလွှတ်တော်ချုပ် နှင့် အသေးစိတ်ညှိနှိုင်းပြီး ပြင်ဆင်ဖြည့်စွက်ခဲ့ခြင်းဖြစ်၍ တရားရုံးများ မထီမဲ့မြင်ပြုမှုဥပဒေကြမ်းအား အမျိုးသားလွှတ်တော်က အတည်ပြုနိုင်ပါရန် တင်ပြအပ် ပါသည်ခင်ဗျား။ ကျေးဇူးတင်ပါတယ်။</speech>
<title>တရားရုံးများ မထီမဲ့မြင်ပြုမှု ဥပဒေကြမ်းနှင့်စပ်လျဉ်း၍အမျိုးသားလွှတ်တော်ကိုယ်စားလှယ်က ဆွေးနွေးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ တရားရုံးများ မထီမဲ့မြင်ပြုမှု ဥပဒေကြမ်းနှင့်စပ်လျဉ်း၍ဆွေးနွေးရန် လွှတ်တော်ကိုယ်စားလှယ်တစ်ဦး အမည်စာရင်း တင်သွင်းထားပါတယ် စ်ကိုင်းတိုင်းဒေသကြီး မဲဆန္ဒနယ်အမှတ်(၇)မှ ဦးတင်မြ ဆွေးနွေးနိုင်ပါပြီ။</speech>
<speech><mp id="1156">ဦးတင်မြ ၊ စစ်ကိုင်းတိုင်းဒေသကြီး မဲဆန္ဒနယ်အမှတို၇)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးနဲ့ဖိတ်ကြားထားသောဧည့်သည်တော်များ၊ အမျိုးသားလွှတ်တော် ကိုယ်စားလှယ်များ မင်္ဂလာပါလို့ ရှေးဦးစွာဂါရဝပြု နှုတ်ခွန်းဆက်သပါတယ်။ ဒီနေ့ တရားရုံးများ မထီမဲ့မြင်ပြုမှု ဥပဒေကြမ်း မူကြမ်းနှင့်ပတ်သက်ပြီးတော့ ကျွန်တော်တို့ အမျိုးသား လွှတ်တော် ဥပဒေကြမ်းကော်မတီက စိစစ် ပြီးတင်ပြတဲ့ အစီရင်ခံစာဟာ မိမိ ဝေဖန်ဆွေးနွေးလိုတဲ့ အချက်များနဲ့ကိုက်ညီပါတယ်။ အစီရင်ခံစာ အပိုဒ် (၂)ပါ (က) က (ဆ)အထိ (၇)ချက်ဟာ မိမိတင်ပြဆွေးနွေးလိုတဲ့အချက်များနဲ့ ကိုက်ညီပါတယ်။ ဒါကြောင့်မို့လို့ အချိန်ကိုငဲ့ကွက်သော အားဖြင့် အသေးစိတ်ဆက်လက်ပြီး တင်ပြမဆွေးနွေးတော့ပါဘူး။ သို့ရာတွင် ဒီနေရာမှာ ထပ်ပြီးတော့မှ ကျွန်တော်ထောက်ခံဆွေးနွေးတင်ပြပေးလိုတာ ကတော့ အစီရင် ခံစာပါ ပူးတွဲစာမျက်နှာ (၄)မှာ ပုဒ်မ ၅ ရဲ့အောက်ဆုံးအပိုဒ် သို့ရာတွင် လက်အောက်ခံ တရားရုံးတစ်ရုံး အပေါ် ကျူးလွန်ကြောင်း စွပ်စွဲထားသည့် မထီမဲ့မြင်ပြုမှုမှာ ပြစ်မှုဆိုင်ရာ ဥပဒေအရ ပြစ်ဒဏ်ချမှတ်နိုင်သော မထီမဲ့မြင်ပြုမှု ဖြစ်ပါက ယင်းပြစ်မှုကို အရေးယူခွင့် မရှိစေရ ဒါ မူလပြဋ္ဌာန်းချက်မှာ ပါရှိတဲ့ဥစ္စာကို ကျွန်တော်တို့ အမျိုးသားလွှတ်တော် ဥပဒေကြမ်းကော်မတီ က ဒါပယ်ဖျက်ထားခဲ့တာ ဖြစ်ပါတယ်။ အင်မတန်ကောင်းတဲ့ ပယ်ဖျက် ချက်ပါလို့ ကျွန်တော်ထေ��က်ခံဆွေးနွေးလိုပါတယ်။ ဘာကြောင့်လည်းဆိုတဲ့ အခါကျတော့ ဒီဥစ္စာလေး ပါခြင်း/ မပါခြင်းဟာ ဥပဒေအရ အင်မတန်ထူးခြား ချက်ရှိနိုင်ပါတယ်။ ဘာဖြစ်လို့လည်းဆိုတော့ ဒီတရားရုံးများ မထီမဲ့မြင်ပြုမှု ဥပဒေဟာ အထူးဥပဒေဖြစ်ပါတယ်။ ပြစ်မှုဆိုင်ရာ ဥပဒေဆိုတာ ယခင်က သာမန်အားဖြင့် ရာဇသတ်ကြီး ဥပဒေ၊ ရာဇဝတ်ဥပဒေ ဒါကို ခေါ်ခြင်း ဖြစ်ပါတယ်။ အဲဒီတော့ ခေတ်ကာလအ လျောက် ပြစ်မှုဆိုင်ရာဥပဒေကို ဖြစ်လာတာ ဖြစ်ပါတယ်။ အဲဒီတော့ ဒီနေရာမှာ အခု ကျွန်တော်တို့ တရားရုံးများမထီမဲ့မြင်ပြုမှု ရေးဆွဲထားတဲ့ ဥပဒေကြမ်း ကတော့ ဒါ အထူးဥပဒေဖြစ်ပါတယ်။ အဲဒီတော့ ပြစ်မှုဆိုင်ရာဥပဒေအရ အရေးမယူရလို့ ဆိုလိုက်သော်လည်းပဲ ဒီနေရာမှာ အထူးဥပဒေအရသာ အရေး ယူနေခြင်းဖြစ်တယ်။ ပြစ်မှုဆိုင်ရာ ဥပဒေအရ၊ ရာဇသတ်ကြီး ဥပဒေအရ အရေးယူရန် မသင့်သလို သဘောမျိုး ဒီပြဋ္ဌာန်းချက် ပါခဲ့ရင် အဲဒီလို မသင့်သလို သဘောမျိုးဖြစ်နေပါတယ်။ အဲဒီတော့ဒီလို မသင့်သလို သဘောမျိုး ဖြစ်သွားရင် ပြစ်မှုဆိုင်ရာကျင့်ထုံးဥပဒေ အခန်း (၃၅) ကျွန်တော်တို့ ကျင့် ထုံးပုဒ်မ ၄၈၀ မှာ ပြဋ္ဌာန်းထားတဲ့ တရားရုံးရဲ့ တရားခွင်မှာ ဆောင်ရွက်နိုင်ခွင့် အခွင့်အာဏာကို သွားထိခိုက် နိုင်စရာအကြောင်း ရှိပါတယ်။ အဲတော့ ဒါဘယ်လိုထိခိုက်နိုင်သလဲဆိုတာကို ဥက္ကဋ္ဌကြီးခင်ဗျား ။ အနည်းငယ် ကျွန်တော် ရှင်းလင်း ဆွေးနွေး တင်ပြလိုပါတယ်။ အဲဒီတော့ တရားရုံးများကို မထီမဲ့မြင်ပြုတဲ့အပိုင်းမှာ သာမန်အားဖြင့် နှစ် မျိုးနှစ်စား ရှိပါတယ်။ တရားခွင်တရားရုံး အတွင်းကြားနာစစ်ဆေးစဉ်မှာ မထီမဲ့မြင်ပြုခြင်းမျိုးနဲ့ တရားရုံးရဲ့ ပြင်ပမှာ မထီမဲ့မြင်ပြုခြင်းမျိုးဆိုပြီးတော့ ဒီလိုနှစ်မျိုးခွဲလို့ရပါတယ်။ အဲဒီတော့ ဒီအပိုဒ်ကလေးကို ဖြုတ်လိုက်ခြင်းအားဖြင့် ကျွန်တော်တို့က ပြစ်မှုဆိုင်ရာကျင့်ထုံး ဥပဒေပုဒ်မ ၄၈၀ မှာ ရာဇဝတ်ပြစ်မှုအရ အရေးယူနိုင်တဲ့ ကျွန်တော်တို့ ပုဒ်မ ၁၇၅ အဓိပ္ပာယ်ကတော့ သူက တရားရုံး တရားခွင်မှာ တရားသူကြီးရှေ့မှောက်မှာ နှစ်ဖက် ရှေ့နေတွေရှိမယ်၊ အမှုသည်ရှိမယ်၊ သက်သေ တွေရှိမယ်၊ တရားခံအသွင်းအထုတ် လုပ်တဲ့ ရဲတွေရှိမယ်။ ကျန်တဲ့ကြားနာတဲ့ လေ့လာတဲ့ လုပ်သားပြည်သူတွေရှိမယ်။ အဲဒီလိုမျိုး တ ရားခွင်မှာတရားသူကြီးက တရားခံတွေကို လက်ခံ ကြားနာစစ်ဆေးနေတဲ့ အခါမှာ ပေါ်ပေါက်လာနိုင်တဲ့ တရားခွင်အတွင်းမှာ မထီမဲ့မြင်ပြုမှု ပေါ်ပေါက်လာနိုင်တဲ့ကိစ္စကို တားမြစ်ထားတာ ဖြစ်ပါတယ်။ အဲ ဒီတော့ ၁၇၅ ဆိုတာက ကျွန်တော်တို့က ဒီဥစ္စာနဲ့ ပတ်သက်ပြီးတော့ တရားရုံးရှေ့မှာ သက်သေခံ တင်ကို တင်ပြရမယ့် တာဝန်ရှိတဲ့သူက မ တင်ပြခဲ့ဘူး အီလ ည်လည်လုပ်နေတယ်၊ ငြင်းပယ်နေတယ်ဆိုလို့ရှိရင် ဒါအဲဒီကြားနာနေတဲ့ တရားသူကြီးက တရားရုံးကိုမထီမဲ့မြင်ပြုမှုနဲ့ အရေးယူနိုင်တဲ့ အချက်ဖြစ်ပါတယ်။ ဥပမာ ၁၇၈ မှာဆိုလို့ရှိရင် ကျွန်တော်တို့က သူရဲ့ သက်သေဟာ အမှုကိုထွက်ဆိုမယ့် အခါမှာ ဘာသာကိုးကွယ်မှုအရ ကျမ်းသစ္စာ၊ ဒါမှမဟုတ် ကတိသစ္စာပြု ရတဲ့အခါမှာ ငြင်းပယ်နေမယ် ၊ အမှန်ကို ထွက်ဆိုဖို့ တိုက်တွန်းတဲ့ အခါမှာ ငြင်းပယ်နေမယ်၊ ဒီလို ငြင်းပယ်နေ မယ်ဆိုလို့ရှိရင် ဒါဟာ အဲဒီတရားရုံး ကြားနာနေတဲ့ တရားသူကြီးက တရားခွင်မှာ အရေးယူနိုင် တဲ့ ကိစ္စဖြစ်ပါတယ်။ အလားတူပဲ ၁၇၉ ဆိုလို့ရှိရင် ကျွန်တော်တို့က မေးသင့်မေးထိုက်တဲ့ဟာကို တာဝန်ရှိတဲ့သူကမေးတယ်၊ မဖြေဘူး၊ ငြင်းပယ်နေတယ်၊ ဒါဆိုရင်လည်း သူဟာ ရာဇဝတ် ပြစ်မှုအရ၊ ပြစ်မှုဆိုင်ရာ ဥပဒေအရ အရေးယူနိုင်တဲ့ ကိစ္စဖြစ်ပါတယ်။ ၁၈၀ က သူမှန်ကန် စွာ ထွက်ဆိုပြီးပြီ၊ ကတိသစ္စာတွေကို ထွက်ဆိုပြီးပြီ၊ လက်မှတ်ထိုးပါ မိမိထွက်ချက်မှာဆိုရင် ငြင်းပယ်နေမယ်၊ ဒီလိုဆိုရင် ကျွန်တော်တို့ ကြားနာတဲ့ တရားသူကြီးက အရေးယူနိုင်တဲ့ ကိစ္စဖြစ်ပါတယ်။နောက်တစ်ခါ ကျွန်တော်တို့ ၂၂၈ ကတော့ တရားရုံးမှာ တမင်တကာ မထီမဲ့မြင်ပြု တယ်၊ အနှောင့်အယှက်ပြု တယ် အဲဒီလိုမျိုးဆိုလို့ရှိရင် အရေးယူနိုင်တဲ့ကိစ္စမျိုးဖြစ်ပါတယ်။ အဲဒီတော့ ဒီကိစ္စ တရားရုံးအတွင်း မှာ ရုံးအတွင်းမှာဖြစ်တဲ့ မထီမဲ့မြင်ပြုမှုဟာ အင်မတန် စိတ်ဝင်စားစရာကောင်းပါတယ်။ အဲဒီတော့ ဒီဥပဒေနဲ့ ပတ်သက်လို့ ၁၉၂၆ခုနှစ် က ကျွန်တော်တို့က တရားရုံးများမထီမဲ့မြင် ဥပဒေကို ပြဋ္ဌာန်းခဲ့တာ ဖြစ်ပါတယ်။ အထူးဥပဒေ ပါ ဒီလို ပြဋ္ဌာန်းချက်တဲ့ ရည်ရွယ်ချက်ကလေးကို အင်မတန် ထပ်ပြီးတော့ စိတ်ဝင်စားစရာကောင်းပါတယ်။ ၁၉၀၀ပြည့် နှစ်ရဲ့ အလွန်မှာကျတော့ ကိုလိုနီလက်အောက်က ဒါတွေကို တစ်ခါတည်း လွတ်လပ်ရေးကို တောင်းဆိုကြတဲ့အခါမှာ နိုင်ငံရေးသမားတွေက တရားစွဲ ခံတယ်။ တရားခွင်ကိုရောက်တယ်။ အမှုအစွဲ ခံရင်ဆိုင်တယ်။ တရား ခွင်ကို နိုင်ငံ ရေးစင်မြင့်အဖြစ် သုံးစွဲ တယ်။ မထီမဲ့မြင်ပြု တယ်။ ပြောချင်တာတွေ ပြောတယ်။ အဲဒီ နေရာမှာ ဟစ်တိုင် လို လုပ်တယ်။ အဲဒီလိုတွေလုပ်တဲ့ကိစ္စကို အဲဒီ ကြားနာနေတဲ့ တရားသူကြီးက ချက်ချင်းသူ့မှာ တားမြစ်အရေးယူ နိုင်တဲ့ လု ပ်ပိုင်ခွင့်ကို အပ်နှင်းထားပြီး ဖြစ်ပါတယ်။ အကယ်၍ ဒီအပိုဒ်သာ မရှိ ဘူးဆိုရင် အဲဒီလိုဟာကို အရေးမယူနိုင်ဘူး၊ ဆင်ခြင်တုံတရားအပြည့်အဝနဲ့ ချင့်ချင့်ချိန်ချိန်နဲ့ တရားရုံးကို မထီမဲ့မြင်ပြုရာရောက်လား၊ မရောက်လားစဉ်းစားနိုင်တဲ့ လက်ရှိမှာဆိုရင် တိုင်းဒေသကြီး တရားလွှတ်တော်၊ ပြည်နယ်တရားလွှတ်တော် ဒါတွေကိုသာ အဲဒီမှာ ကြားနာနေတဲ့ တရားသူကြီး က တင်ပြနေရအုံးမယ် ဆိုရင် လက်ငင်း သူ့ရှေ့မှောက်မှာ ဖြစ်နေတဲ့ ထိန်းချုပ်ရမယ့် တရားခွင် ထိန်းသိမ်းရမယ့်တာဝန်ကို ဒါ လျော့နည်းသွားစေနိုင်တာ ဖြစ်ပါတယ်။ ဒါကြောင့်မို့လို့အဲဒီရဲ့ ထိရောက်မှုလေးကို ဒီစာပိုဒ်ကလေး ဖျက်လိုက်ခြင်းအားဖြင့် ပြစ်မှုဆိုင်ရာကျင့်ထုံး ဥပဒေ ပုဒ်မ ၄၈၀ ပါ ပြဋ္ဌာန်းချက်ကို ဆန့်ကျင် ရာ မရောက်ဘဲနဲ့ ကျွန်တော် တို့က အသက်ဝင်စေတဲ့ သဘောလေးသက်ရောက်တဲ့အတွက် ကျွ န်တော်တို့ အမျိုးသားလွှတ်တော် ဥပဒေကြမ်း ကော်မတီရဲ့ စိစစ်ချက်ဟာ အင်မတန်တန်ဖိုး ရှိပါတယ်လို့ ထောက်ခံခြင်းဖြစ်ပါတယ်။ အဲဒီတော့ကောင်းပြီ။ ဒါဟာတရားရုံးအတွင်းမှာဖြစ်တဲ့ မထီမဲ့မြင်ပြုမှုပါ။ အဲဒီတော့ တရားခွင်ပြင်ပမှာဖြစ်တဲ့ မထီမဲ့မြင် ပြုမှုဆိုတာက ကျွန်တော်တို့ ဥပမာ Media အပိုင်းတွေပဲ ဖြစ်ဖြစ် အဲဒီတော့ တရားရုံးမှာ စွဲဆိုထားတဲ့ မှုခင်းကိစ္စတစ်ရပ်နဲ့ ပတ်သက်ပြီးတော့မှ စာတွေရေး ကြမယ်။ ဥပမာ ထားပါတော့။ မိတ္ထီလာနားမှာ ကားတိုက်ပြီးတော့မှ ဒီ ရန်ကုန် - မန္တလေး လမ်းမကြီးပေါ် ယာဉ်တိုက်မှုနဲ့ သေသွားမယ်။ သေသွားတဲ့ ကိစ္စနဲ့ ပတ်သက်ပြီးတော့ တရားစွဲ တင်ပြီး တရားစွဲတင်တဲ့အခါကျတော့ မိတ္ထီလာနား ၊ ဘယ်နေ့၊ ဘယ်ရက် မိုင်တိုင်အမှတ် ဘယ်လောက်မှာ ဖြစ်တဲ့အမှုနဲ့ပတ်သက်လို့ တရားစွဲတင်ခဲ့တယ်။ ဒါဟာ ဆိုင်ကယ်စီးသောင်ဘယ်သူက ပုံမှန် မောင်းနေတဲ့ ကား နံပါတ်ဘယ်လောက်၊ ဘာအမျိုးအစားရဲ့ ရှေ့ကို မဆင်မခြင် အရှိန်ပြင်းစွာ နဲ့ ဖြတ်မောင်းသည့်အတွက် ၎င်း၏အမှားကြောင့် အတိုက်ခံရကြောင်း ယင်းအမှုကို ယနေ့ မိတ္ထီလာ တရားရုံးသို့ ရာကြီးနံပါတ် ဘယ်လောက် နဲ့ တရားစွဲတင်တယ်။ လျှောက်ရေးမယ်ဆိုရင် ဒါဟာ တရားရုံးမှာ စစ်ဆေးစီရင်ဆုံး ဖြတ်ရမယ့်ကိစ္စကို၊ အမှားအမှန်ကို သူက ကြို တင်ပြီးတော့မှ ဒီဥစ္စာ နိမိတ်ပြတဲ့သဘော အဲဒီလိုအနေအထားမျိုးဟာ တရားခွင် ပြင်ပမှာ အနှောင့်အယှက်ပြုတဲ့ ၊ မထီမဲ့မြင်ပြုတဲ့ အမျိုးအစားမျိုးဖြစ်ပါတယ်။ အဲဒီလို အနေအထားမျိုးလေးတွေနဲ့ ပတ်သက်ရင် ကျွန်တော်တို့က ခုနက ပြောတဲ့ လက်ရှိ တရားရုံး မထီမဲ့မြင်ပြုမှုနဲ့ အရေးယူရတဲ့ အပိုင်းလေးတွေ အနေအထားမျိုး ရှိပါတယ်။ အခု ဒါကြောင့်မို့ ဒီအပိုဒ်ကလေးကို ဖြုတ်လိုက်ခြင်းအားဖြင့် ကျွန်တော်တို့ အမျိုးသား လွှတ်တော်ဥပဒေကြမ်းကော်မတီက သက်ဆိုင်ရာ တရားရုံးကြားနာတဲ့အခါမှာ တရားခွင် ရှေ့မှောက်မှာ မထီမဲ့မြင်ပြုခြင်းကို အရေးယူနိုင်ခွင့် အခွင့်အာဏာကို ပီပြင်စေပြီးတော့ ကျွန်တော်တို့က တရားရုံးရဲ့ ပြင်ပမှာမထီမဲ့မြင်ပြုမှုကိုလည်းပဲ ကွဲကွဲပြားပြားအရေးယူနိုင်ခြင်းကို ကူညီဆောင်ရွက်ပြဋ္ဌာန်းခြင်းပဲ ဖြစ်ပါတယ်။ ဒါကြောင့်မို့ အင်မတန် သင့်တော်တဲ့ ပြုပြင် စိစစ်ချက်ဖြစ်ပါတယ်လို့ အလေးအနက် ထောက်ခံဆွေးနွေးရင်း နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက တရားရုံးများ မထီမဲ့မြင်ပြုမှု ဥပဒေကြမ်းကို တစ်ပိုဒ်ခြင်းစီ အလိုက် အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင် ဗျား။ ဦးတင်မြ ရဲ့ ဆွေးနွေးချက်က အမျိုးသားလွှတ်တော် ဥပဒေကြမ်းကော်မတီရဲ့ ပြင်ဆင်ချက်နဲ့ ကွဲလွဲခြင်းမရှိတဲ့ အတွက် ဒီဥပဒေကြမ်းကို တစ်ခါတည်း အတည်ပြုမှာ ဖြစ်ပါတယ်</speech>
<speech type="speaker">ဥပဒေကြမ်းကော်မတီ၏ ပြင်ဆင်ချက်။ တရားရုံးများကို မထီမဲ့မြင်ပြုမှု ဥပဒေ ၂၀၁၂ ခုနှစ် ပြည်ထောင်စုလွှတ်တော် ဥပဒေ အမှတ် ()၊ ၁၃၇၄ ခုနှစ် ()လ () ရက် ၊ ၂၀၁၂ ခုနှစ် ()</speech>
<speech type="speaker">ပြည်ထောင်စုလွှတ်တော်သည် တရားရုံး၏ မှန်ကန်လွတ်လပ်စွာ တရားစီရင်ရေး၊ တရားရုံး၏ ဂုဏ်သိက္ခာနှင့် အများပြည်သူ ယုံကြည်ကိုးစားမှုကို မထိခိုက်စေရေးတို့အတွက် ဤ ဥပဒေကို ပြဋ္ဌာန်းလိုက်သည်လို့ ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလား ခင်ဗျာ။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် ပြင်ဆင်ချက်အတည်ဖြစ်သည်။ ပြင်ဆင်ချက် အတည် ဖြစ်တဲ့ အတွက် ခေါင်းစဉ်အမည် မှန်ကန်စေရန် ပြင်ဆင်ချက် နှင့် ရည်ရွယ်ချက်ကို နိဒါန်းမှာ ထည့်သွင်းဖော်ပြခြင်းသည် အတည်ဖြစ်သည်။ (ဩဘာသံများ)</speech>
<speech type="speaker">ဥပဒေကြမ်းကော်မတီ၏ ပြင်ဆင်ချက် - အပိုဒ်(၁) ဤဥပဒေကို တရားရုံးကို မထီမဲ့မြင်ပြုမှုဥပဒေဟု ခေါ်တွင်စေရမည်</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလား ခင်ဗျာ။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် ပြင်ဆင်ချက်အတည်ဖြစ်သည်။ ပြင်ဆင်ချက် အတည် ဖြစ်တဲ့အတွက် အပိုဒ် (၁) ဤဥပဒေကို တရားရုံးကို မထီမဲ့မြင် ပြုမှုဥပဒေဟု ခေါ်တွင်စေရမည် သည် အတည်ဖြစ်သည်။ (ဩဘာသံများ)</speech>
<speech type="speaker">ဥပဒေကြမ်းကော်မတီ၏ ပြင်ဆင်ချက် - အပိုဒ် ၂(ဂ)။ ပြစ်မှုဆိုင်ရာ မထီမဲ့မြင်ပြုမှုဆိုသည်မှာ အောက်ပါ အပြုအမူ တစ်ခုခု အတွက် အကြောင်းအရာတစ်ရပ်ရပ်ကို နှုတ်ဖြင့် ဖြစ်စေ၊ စာဖြင့် ဖြစ်စေ၊ အမှတ် သင်္ကေတဖြင့် ဖြစ်စေ၊ ထင်ရှားသော ပုံသဏ္ဍာန်ဖြင့် ဖြစ်စေ၊ အခြားတစ်နည်းနည်းဖြင့် ဖြစ်စေ တမင်ဖော်ထုတ် ကြေညာခြင်း၊ သတင်းအဖြစ် ရေးသားဖော်ပြခြင်း၊ ပုံနှိပ်ထုတ်ဝေခြင်း သို့မဟုတ် ဖြန့်ချိခြင်းကို ဆိုသည်။ (၁) တရားရုံး၏စီရင်ပိုင်ခွင့်အာဏာ သို့မဟုတ် ဂုဏ်သိက္ခာကို သေးသိမ်စေခြင်း၊ (၂) တရားစီရင်သော မှုခင်းကိစ္စတွင် ဖြောင့်မှန်စွာဆောင်ရွက်မှုကို ထိခိုက်စေခြင်း၊ စွက်ဖက်ခြင်း သို့မဟုတ် နှောင့်ယှက်ခြင်း ၊ (၃) မှန်ကန်လွတ်လပ်စွာ တရားစီရင်ရေးအပေါ် အများပြည်သူက ယုံကြည်ကိုးစားမှု လျော့နည်းစေရန် တစ်နည်းနည်းဖြင့် ပြုလုပ်ခြင်း၊ ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလား ခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၂၊ (ဂ) (၁) (၂) (၃) သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ဥပဒေကြမ်းကော်မတီ၏ ပြင်ဆင်ချက် - အပိုဒ်၃။ တရားလွှတ်တော်သည် ပြည်ထောင်စုတရားလွှတ်တော်ချုပ်ကို ဖြစ်စေ၊ မိမိတရားရုံးကိုဖြစ်စေ၊ မိမိလက်အောက်ခံ တရားရုံးတစ်ရုံးကိုဖြစ်စေ မထီမဲ့မြင်ပြုမှုအား ဤဥပဒေအရ စစ်ဆေးစီရင်ပိုင်ခွင့်ရှိသည်လို့ ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် ပြင်ဆင်ချက်အတည်ဖြစ်သည်။ ပြင်ဆင်ချက်အတည် ဖြစ်တဲ့အတွက် အပိုဒ် ၃ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ဥပဒေကြမ်းကော်မတီ၏ ပြင်ဆင်ချက် - အပိုဒ်၄။ တရားလွှတ်တော်သည် ပြည်ထောင်စုတရားလွှတ်တော်ချုပ်မှ တာဝန်ရှိသူတစ်ဦး၏ လျှောက်ထားချက်အရ ပြည်ထောင်စုတရားလွှတ်တော်ချုပ်ကို မထီမဲ့မြင်ပြုမှုအား ဤဥပဒေအရ စစ်ဆေးစီရင်ပိုင်ခွင့်ရှိသည်လို့ ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၄ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ဥပဒေကြမ်းကော်မတီ၏ ပြင်ဆင်ချက် - အပိုဒ်၅။ တရားလွှတ်တော်သည် မိမိသဘောအလျောက်ဖြစ်စေ၊ တိုင်းဒေသကြီး သို့မဟုတ် ပြည်နယ်ဥပဒေချုပ်၏ လျှောက်ထားချက်အရဖြစ်စေ နစ်နာ သူ အမှုသည်တစ်ဦး၏ လျှောက်ထားချက်အပေါ် မိမိ၏ ခွင့်ပြုချက်အရဖြစ်စေ၊ မိမိ တရားရုံးနှင့် မိမိ လက်အောက်ခံ တရားရုံးတစ်ရုံးကိုမထီမဲ့မြင်ပြုမှုအားအရေးယူပိုင်ခွင့်ရှိသည်လို့ ပြင်ဆင်ထား ပါတယ်။ ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် ပြင်ဆင်ချက်အတည်ဖြစ်သည်။ ပြင်ဆင်ချက် အတည် ဖြစ်တဲ့အတွက် အပိုဒ် ၅ သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ဥပဒေကြမ်းကော်မတီ၏ ပြင်ဆင်ချက် - အပိုဒ် ၆ တရားလွှတ်တော်သည်(က) တရားမ ဆိုင်ရာ မထီ မဲ့မြင်ပြုမှုကို တရားမ အထွေထွေမှု ဖွင့်လှစ်ဆောင်ရွက်ရမည်။ (ခ) ပြစ်မှုဆိုင်ရာ မထီမဲ့မြင်ပြုမှုကို ပြစ်မှုဆိုင်ရာ အထွေထွေ မှု ဖွင့်လှစ်ဆောင်ရွက်ရမည် လို့ ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလား ခင်ဗျာ။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် ပြင်ဆင်ချက်အတည်ဖြစ်သည်။ ပြင်ဆင်ချက် အတည် ဖြစ်တဲ့အတွက် အပိုဒ် ၆ (က) (ခ) သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">။ဥပဒေကြမ်းကော်မတီ၏ ပြင်ဆင်ချက် - အပိုဒ်၇။ ဆောင်ရွက်ဆဲ တရားစီရင်သော မှုခင်းတစ်ရပ်နှင့် စပ်လျဉ်း ၍ တရားမျှတပြီး မှန်ကန်တိကျ ခိုင်လုံသော အကြောင်းအရာတစ်ရပ်ရပ်ကိုအမှတ်သင်္ကေတဖြင့်ဖြစ်စေ၊ ထင်ရှားသော ပုံသဏ္ဍာန်ဖြင့် ဖြစ်စေ၊ အခြားတစ်နည်းနည်းဖြင့် ဖြစ်စေ ထုတ်ဖော်ကြေညာခြင်း သတင်းအဖြစ်ရေးသားဖော်ပြခြင်း သို့မဟုတ် ပုံနှိပ်ထုတ်ဝေခြင်း သို့မဟုတ် ဖြန့်ချိခြင်းသည် တရားရုံးကို မထီမဲ့မြင်ပြုမှု မမြောက်စေရလို့ ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလား ခင်ဗျာ။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ရ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">။ဥပဒေကြမ်းကော်မတီ၏ ပြင်ဆင်ချက် - အပိုဒ်၈။ စစ်ဆေးကြားနာ၍ အပြီးသတ် အမိန့်ချမှတ်ထားပြီး ဖြစ်သည့် တရားစီရင်သောမှုခင်း တစ်ရပ်၏ အရည်အသွေးပေါ်မျှတစွာသုံးသပ်ချက် သို့မဟုတ် ဝေဖန်ချက်ကို ပုံနှိပ်ထုတ်ဝေခြင်း သို့မဟုတ် ဖြန့်ချိခြင်းသည် တရားရုံးကို မထီမဲ့မြင်ပြုမှု မမြောက်စေရလို့ ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလား ခင်ဗျာ။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၈ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">။ဥပဒေကြမ်းကော်မတီ၏ ပြင်ဆင်ချက် - အပိုဒ်၉။ (က) (ခ) (ဂ) ၊ ဤဥပဒေတွင် မည်သို့ပါရှိစေကာမူ အောက်ဖော်ပြပါ အကြောင်းအရာများမှအပ အများပြည်သူဝင်ရောက်ခြင်းကို ကန့်သတ်ထားသော သီးသန့်ရုံးခန်း၌ဆောင်ရွက်သည့် တရား စီရင်သော မှုခင်းတစ်ရပ်နှင့်စပ်လျဉ်း၍ တရားမျှတပြီး မှန်ကန်တိကျခိုင်လုံသော အစီရင်ခံစာကို ပုံနှိပ်ထုတ်ဝေခြင်း သို့မဟုတ် ဖြန့်ချိခြင်းသည် တရားရုံးကို မထီမဲ့မြင်ပြုမှု မမြောက်စေရ က) တည်ဆဲဥပဒေ တစ်ရပ်ရပ်ပါ ပြဋ္ဌာန်းချက် များနှင့်ဆန့်ကျင်၍ ပုံနှိပ်ထုတ်ဝေခြင်း သို့မဟုတ် ဖြန့်ချိခြင်း။ (ခ) အများပြည်သူဆိုင်ရာ မူဝါဒအရဖြစ်စေ အပ်နှင်းထားသော အခွင့်အာဏာများကို ကျင့်သုံး၍ဖြစ်စေ၊ တရားရုံးက အတိအလင်း တားမြစ်ပိတ်ပင်ထားသည့် တရားစီရင်သောမှုခင်းတစ်ရပ်၏ သတင်းအချက်အလက်များနှင့် သရုပ်ဖော်ပြ ချက်များကို ပုံနှိပ်ထုတ်ဝေခြင်း သို့မဟုတ် ဖြန့်ချိခြင်း။ (ဂ) တရားစီရင်သော မှုခင်းတစ်ရပ်တွင် အငြင်းပွားလျက်ရှိသော လျှို့ဝှက်ထားရမည့်လုပ်ငန်းစဉ်၊ စူးစမ်းရှာဖွေတွေ့ရှိချက်သို့မဟုတ် တီထွင်မှုစသည်တို့နှင့် စပ်လျဉ်းသည့် သတင်း အချက်အလက်များကို ပုံနှိပ်ထုတ်ဝေခြင်း သို့မဟုတ် ဖြန့်ချိခြင်း။ ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလား ခင်ဗျာ။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၉ (က) (ခ) (ဂ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">။ဥပဒေကြမ်းကော်မတီ၏ ပြင်ဆင်ချက် - အပိုဒ် ၁၀။ မည်သူမဆို တရားရုံးကို ပြစ်မှုဆိုင်ရာ မထီမဲ့မြင်ပြုမှု ကျူးလွန်ကြောင်း ပြစ်မှုထင်ရှား စီရင်ခြင်းခံရလျှင် ထိုသူအား (၆)လထက်မပိုသော အလုပ်မဲ့ထောင်ဒဏ်ဖြစ်စေ၊ ကျပ် တစ်သိန်း ထက် မပိုသော ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ် ရမည်လို့ ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလား ခင်ဗျာ။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၁၀ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ဥပဒေကြမ်းကော်မတီ၏ ပြင်ဆင်ချက် - အပိုဒ်၁၁။ မည်သူမဆို တရားရုံးကိုတရားမဆိုင်ရာမထီမဲ့မြင်ပြုမှုကျူးလွန်ကြောင်း ပြစ်မှုထင်ရှား စီရင်ခြင်းခံရလျှင် ထိုသူအား ကျပ် တစ်သိန်းထက်မပိုသော ငွေဒဏ် ချမှတ်ရမည်။ ထိုသို့ ငွေဒဏ်ချမှတ်သော်လည်း လုံလောက်မှုမရှိဟု ထင်မြင်ပါက (၃)လ ထက် မပိုသော တရားမ ထောင်ဒဏ်ကို ချမှတ်နိုင်သည်</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလား ခင်ဗျာ။</speech>
<speech type="speaker">သဘောမတူသူ မရှိပါ။ သဘောမတသူ မရှိတဲ့အတွက် ပြင်ဆင်ချက်သည် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၁၁ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">။ဥပဒေကြမ်းကော်မတီ၏ ဖြည့်စွက်ချက် - အပိုဒ် ၁၂။ ထပ်မံဖြည့်စွက်ချက်၊ တရားလွှတ်တော်သည် တရားရုံးကို ပြစ်မှုဆိုင်ရာ မထီမဲ့မြင်ပြုမှု ကျူးလွန်သူကသော်လည်းကောင်း၊ တရားမဆိုင်ရာ မထီမဲ့မြင် ပြုမှု ကျူးလွန်သူကသော် လည်းကောင်း ကျေနပ်လောက်အောင် ဝန်ချတောင်းပန်လျှင် ထိုသူအား သတိပေးပြီး အပြစ်မှ လွတ်နိုင်သည် သို့မဟုတ် ပြစ်ဒဏ်မှ လွတ်ငြိမ်းချမ်းသာခွင့် ပြု နိုင်သည်လို့ ပြင်ဆင်ထားပါတယ်။ ဒီဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလား ခင်ဗျာ။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် ဖြည့်စွက်ချက် အတည်ဖြစ်သည်။ ဖြည့်စွက်ချက် အတည်ဖြစ်တဲ့အတွက် အပိုဒ် ၁၂ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">။ဥပဒေကြမ်းကော်မတီ၏ ပြင်ဆင်ချက် - အပိုဒ် ၁၂။ ၁၃(က) တရားရုံးကိုမထီမဲ့မြင်ပြုမှုနှင့်စပ်လျဉ်း၍ တရားလွှတ်တော်ကချမှတ်သည့်အမိန့်သို့မဟုတ် ဆုံးဖြတ်ချက်ကို မကျေနပ်သူသည် ပြည်ထောင်စုတရားလွှတ်တော်ချုပ်တွင် အယူခံနိုင်သည်။ (ခ) ပြည်ထောင်စုတရား လွှတ်တော်ချုပ်သည် ပုဒ်မခွဲ(က) အရ အယူခံမှုကို ကြားနာပြီးတရားလွှတ်တော်၏အမိန့်သို့မဟုတ် ဆုံးဖြတ်ချက်ကို အတည်ပြု ခြင်း၊ ပယ်ဖျက်ခြင်း သို့မဟုတ် အခြားသင့်လျော်သော အမိန့် သို့မဟုတ်ဆုံးဖြတ်ချက် ချမှတ်ခြင်း ပြု နိုင်သည်လို့ ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလား ခင်ဗျာ။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အပိုဒ် ၁၂ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၁၂ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">။ဥပဒေကြမ်းကော်မတီ၏ ပြင်ဆင်ချက် - အပိုဒ် ၁၃ ။ ၁၄။ တရားရုံးကို မထီမဲ့မြင်ပြုမှုကို ကျူးလွန်ခဲ့သည်ဟု အဆို ရှိသော နေ့မှစ၍ တစ်နှစ် အတွင်း လျှောက်ထားခြင်း ၊ အရေးယူခြင်း သို့မဟုတ် အမှုစွဲဆိုခြင်း ပြုရမည်။ ထိုသို့သတ်မှတ်ထားသောကာလထက်ကျော်လွန်ပါက မည်သည့်တရားလွှတ်တော်ကမျှ အဆိုပါအမှုကို အရေးယူဆောင်ရွက်ခြင်းမပြုရလို့ ပြင်ဆင်ထား ပါတယ်။ ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလား ခင်ဗျာ။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အပိုဒ် ၁၃ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၁၄ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<title>အမျိုးသားလွှတ်တော်ဥက္ကဋ္ဌက တရားရုံးများ မထီမဲ့မြင်ပြုမှု ဥပဒေကြမ်းကို အတည်ပြုရန် အမျိုးသား လွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင် ဗျား။ တ ရားရုံးကို မထီမဲ့မြင်ပြုမှု ဥပဒေကြမ်းနဲ့ပတ်သက်ပြီးတော့ ဥပဒေကြမ်းကော်မတီရဲ့ ပြင်ဆင်ချက်အတိုင်း အတည်ပြုပေးရန် ဥပဒေကြမ်းကော်မတီက အဆိုတင်သွင်းဖို့ ဖြစ်ပါတယ်</speech>
<speech><mp id="143">ဦးတင်ယု (ဥပဒေကြမ်းကော်မတီဝင်)</mp>လေးစားအပ်ပါသော အမျိုးသား လွှတ်တော် ဥက္ကဋ္ဌကြီးနဲ့ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ဥပဒေကြမ်းကော်မတီ တရားရုံးကို မထီမဲ့မြင်ပြုမှု ဥပဒေကြမ်းအပေါ် အမျိုးသားလွှတ်တော်က အတည်ပြုပေးနိုင်ပါရန် တင်သွင်းအပ်ပါတယ် ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင် ဗျား။ တရားရုံးကို မထီမဲ့မြင်ပြုမှု ဥပဒေကြမ်းနဲ့ ပတ်သက်၍ ဥပဒေကြမ်းကော်မတီက ပြင်ဆင်တဲ့အတိုင်း အတည်ပြုရန် လွှတ်တော်ရဲ့ သဘောထားရယူမှာ ဖြစ်ပါတယ်</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလား ခင်ဗျာ။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် တရားရုံးကို မထီမဲ့မြင်ပြုမှု ဥပဒေကြမ်း အတည်ဖြစ်သည်။ (ဩဘာသံများ)</speech>
<speech type="speaker">နေ့လယ်စာ သုံးဆောင်ဖို့ အစည်းအဝေး (၁) နာရီ ရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျား။</speech>
<p>အစည်းအဝေးကို(၁၁၅၅)နာရီအချိန်တွင်ခေတ္တရပ်နားပြီး(၁၂၅၅)နာရီ အချိန်တွင်ပြန်လည်ကျင်းပပါသည်။</p>
</bill>
</section>
<section value="Report">	
<report>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>အမျိုးသားလွှတ်တော် တောင်သူလယ်သမားနှင့် ပြည်တွင်းပြည်ပ အလုပ်သမားများ ဆိုင်ရာ ကော်မတီက ကော်မတီ၏ အစီရင်ခံစာကို အမျိုးသားလွှတ်တော်သို့ ဖတ်ကြား တင်သွင်းခြင်း</title>
<speech type="speaker">အစီအစဉ်(၁၁)ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသားလွှတ်တော် တောင်သူလယ်သမားနှင့် ပြည်တွင်းပြည်ပ အလုပ်သမားများ ဆိုင်ရာကော်မတီက ကော်မတီ၏ အစီရင်ခံစာကို အမျိုးသား လွှတ်တော်သို့ ဖတ်ကြား တင်သွင်း ဖို့ ဖြစ်ပါတယ်။</speech>
<speech><mp id="140">ဒေါက်တာမြင့်ကြည် (ဥက္ကဋ္ဌ၊ တောင်သူလယ်သမားနှင့် ပြည်တွင်းပြည်ပ အလုပ်သမား များ ဆိုင်ရာ ကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး နဲ့ အမျိုးသားလွှတ်တော် ကိုယ်စားလှယ်တော် ကြီးများ၊ ဧည့်သည်တော်ကြီးများခင်ဗျား။ ကျွန်တော် ကတော့ ရန်ကုန်တိုင်း ဒေသကြီး အမှတ် (၈)နယ်မြေက ဒေါက်တာမြင့်ကြည် ဖြစ်ပါတယ်။ တောင်သူလယ်သမားနှင့် ပြည်တွင်းပြည်ပ အလုပ်သမားများဆိုင်ရာ ကော်မတီရဲ့ ဥက္ကဋ္ဌလည်းပဲ ဖြစ်ပါတယ်။ ကျွန်တော့်အနေနဲ့ အမျိုးသားလွှတ်တော်သို့ တောင်သူလယ်သမားနှင့် ပြည်တွင်း ပြည်ပ အလုပ်သမားများဆိုင်ရာ ကော်မတီရဲ့ အစီရင်ခံစာကို ဖတ်ကြားတင်သွင်း သွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်ဟာ ဖတ်ကြား ဆွေးနွေးမှု မပြုခင် အနည်းငယ် တင်ပြခွင့်ပေးပါရန် မေတ္တာရပ်ခံအပ်ပါတယ်။ ကျွန်တော်တို့ ကော်မတီအနေနဲ့ သက်ဆိုင်ရာပြည်ထောင်စုဝန်ကြီးဌာနများဖြစ်တဲ့ အလုပ်သမားဝန်ကြီးဌာန၊ လယ်ယာစိုက်ပျိုးရေး နှင့် ဆည်မြောင်းဝန်ကြီးဌာန၊ အမျိုးသားစီမံကိန်းနှင့် စီးပွားရေးဖွံ့ဖြိုး တိုးတက်မှုဝန်ကြီးဌာန၊ သတ္တုတွင်းဝန်ကြီးဌာန စသည့်ဝန်ကြီးဌာနများမှ တာဝန်ရှိပုဂ္ဂိုလ်များဖြစ်တဲ့ ဒု -ဝန်ကြီး၊ ညွှန်ကြားရေးမှူးချုပ်များကို ကျွန်တော်တို့ လွှတ်တော် ဥက္ကဋ္ဌကြီးရဲ့ ခွင့်ပြုချက်နဲ့ ကျွန်တော် ၂၀၁၁ ခုနှစ်၊ မတ်လလောက်မှာ တွေ့ဆုံပြီးတော့ ဆွေးနွေးခဲ့ပါတယ်။ အဲဒီ ဆွေးနွေးခဲ့တဲ့ ၊ ဆွေးနွေးတဲ့ အကြောင်းအရာတွေကတော့ အလုပ်သမားဝန်ကြီးဌာနနဲ့ ကျွန်တော်တို့ အနည်းဆုံး လုပ်ခကြေးငွေ ဥပဒေတွေထုတ်ပြန်ဖို့ ၊ ဒီလုပ်ခကြေးငွေနှင့် ပတ်သက်ပြီးတော့ အမျိုးသား စီမံကိန်းနှင့်စီးပွားရေးဖွံ့ဖြိုးတိုးတက်မှုဝန်ကြီးဌာနကနေပြီးတော့ Foreign Direct Investmentတွေ ဝင်လာရင် ဘယ်လိုအကျိုးသက်ရောက်မှုရှိမလဲ။ ဒီဟာတွေလည်းပဲ ဆွေးနွေး ခဲ့ပါတယ်။ sdétag:cşoodssalos Foreign Direct Investment m sasas:ao:VYSac03:68 ပေါ်မှာများစွာ မူတည်ကြောင်း သက်ဆိုင်ရာတာဝန်ခံ ညွှန်ကြားရေးမှူးချုပ်ကနေပြီးတော့ ဆွေးနွေးခဲ့ပါတယ်။နောက်ကျွန်တော်တို့ ပြည်ပရောက်အလုပ်သမားများရဲ့ ယာယီ မြန်မာနိုင်ငံကူး လက်မှတ် ရရှိရေးကိစ္စ၊ ငွေလွှဲမှုကိစ္စ၊ အလုပ်သမားများရဲ့ နို င်ငံခြားတိုင်းပြည်များမှာ အဲဒီ တိုင်းပြည်ရဲ့ ဥပဒေတွေကို လိုက်နာပြီး အဲဒီတိုင်းပြည်မှာရှိနေတဲ့ အလုပ်သမားတွေနဲ့ တန်းတူ အခွင့်အရေးရရှိရေး၊ ဒီကိစ္စရပ်တွေကိုလည်းပဲ ဆွေးနွေးခဲ့ပါတယ်။ ဒီအခါမှာ သက်ဆိုင်ရာ အလုပ်သမားဝန်ကြီးဌာနကလည်းပဲ သူတို့ ဆောင်ရွက်နေတယ်၊ ဆောင်ရွက် နေပြီ ဖြစ်ကြောင်း အပြန်အလှန်ညှိနှိုင်းဆောင်ရွက်ချက်တွေ ရှိခဲ့ပါတယ်။ ကျွန်တော်တို့ သတ္တုတွင်း လက်လုပ်လက်စားများကိစ္စ၊ သတ္တုတွင်း ကျွန်တော်တို့ အလုပ်သမားတွေရဲ့ ကိစ္စ၊ ဒီဟာတွေလည်းပဲ ကျွန်တော်တို့ ဆွေးနွေးညှိနှိုင်းတိုင်ပင်ခဲ့ပါတယ်။ နောက် တောင်သူလယ်သမားများရဲ့ ဝင်ငွေတိုးတက်ရေးအတွက် စိုက်ပျိုးရေးမှာ နည်းပညာတွေ ပံ့ပိုးဖို့ကိစ္စ၊ ဓာတ်မြေသြဇာ၊ ပိုးသတ်ဆေး မှန်ကန်ရေး ၊ စစ်ဆေးရေး၊ ဥပဒေတွေနဲ့ လိုက်နာဆောင်ရွက်ရေးကိစ္စများ၊ ဒါတွေ လည်းပဲ ကျွန်တော်တို့ ဆွေးနွေးခဲ့ပါတယ်။ နောက် ကျွန်တော်တို့ ဒီ ရေလျှံတာ၊ ရေပိုလွှဲကိစ္စတွေ ၊ တာတမံကိစ္စတွေလည်းပဲ ကျွန်တော်တို့အနေနဲ့ ၊ ကော်မတီ အနေနဲ့ ကျွန်တော်တို့ ဥက္ကဋ္ဌကြီးရဲ့ ခွင့်ပြုချက်နဲ့ ဆွေးနွေးခဲ့ပါတယ်။ အခု ကျွန်တော် ဖတ်ကြား တင်ပြမယ့် အကြံပြုချက်က သက်ဆိုင်ရာ တောင်သူလယ်သမားကြီးတွေ၊ အလုပ်သမား���ြီးတွေ ရဲ့ အသံကိုလည်း နားထောင် ပြီးတော့ နောက် စိုက်ပျိုးရေးပညာရှင်တွေနဲ့လည်းပဲ ကျွန်တော် တီးခေါက်ကြည့်ပြီး ဒီစာတမ်းကို ကျွန်တော်တို့ ကော်မတီကနေ အကြံပြု တင်ပြခြင်း ဖြစ်ပါတယ် ခင်ဗျား။ ဥက္ကဋ္ဌကြီး ခင်ဗျား။ ကျွန်တော် အကြံပြုချက်ကို ဖတ်ကြားတင်သွင်းပါမယ်။ အမျိုးသားလွှတ်တော်တောင်သူလယ်သမားနှင့် ပြည်တွင်းပြည်ပအလုပ်သမားများဆိုင်ရာ ကော်မတီအကြံပြုချက်ကိုတင်ပြခြင်း နိဒါန်း နိုင်ငံတော်ကို ခေတ်မီဖွံ့ဖြိုးတိုးတက်သည့် စည်းကမ်းပြည့် ဝသော ဒီမိုကရေစီ နိုင်ငံတော်ကြီးဖြစ်လာစေရန် တည်ဆောက်လျက်ရှိရာတွင် အမျိုးသားစီးပွားရေးဘ ဝ တိုးတက် မြင့်မားစေရန် နိုင်ငံသားတို့၏ ပင်ရင်းလက်ငုတ်ဖြစ်သော လယ်ယာကဏ္ဍကို အလေးထား မြှင့်တင်ပေးရမည် ဖြစ်ပေသည်။ တစ်နိုင်ငံလုံးရှိ အလုပ်လုပ်သူဦးရေရဲ့ အများစုသည် တောင်သူ လယ်သမားများ ဖြစ်ပါတယ်။ နိုင်ငံရဲ့ ၇၀ ရာခိုင်နှုန်းကျော်သော ကျေးလက် ပြည်သူများရဲ့ လူမှုစီးပွားရေးဘဝ တိုးတက်မြင့်မားရေးအတွက်လည်း လယ် ယာကဏ္ဍမှာ အလွန် အရေးကြီး ပါတယ်။ ဒါကြောင့် စိုက်ပျိုးရေးကို အခြေခံလျက် အခြားစီးပွားရေးကဏ္ဍကို ဘက်စုံဖွံ့ဖြိုး တိုးတက်စေရန် အထူးအလေးထားဆောင်ရွက်ရန် လိုအပ်ပါတယ်။ တောင်သူလယ်သမားများကို နိုင်ငံရဲ့ အရေးပါသော အခြေခံလူတန်းစားအဖြစ်ခံယူလျက် တောင်သူလယ်သမားများ ၏ အခွင့်အရေးများကို ကာကွယ်စောင့်ရှောက်ပေးရန်လည်း လိုအပ်ပါတယ်။ တောင်သူ လယ်သမားများ စိုက်ပျိုးထုတ်လုပ်သည့် ကောက်ပဲသီးနှံများ သင့်တင့်မျှတသည့် အကျိုးအမြတ် ရရှိရန်နှင့် စိုက်ပျိုး ရေးနည်းစနစ်များ ခေတ်မီတိုးတက် ရန်လည်း လိုအပ်ပါတယ်။ မြန်မာနိုင်ငံ သည် ရာသီဥတုသင့် တင့်မျှတပြီး ရေမြေတောတောင် သယံဇာတပေါကြွယ်ဝရာ မကြာမီနှစ် အနည်းငယ်အတွင်း တိုးပွားလာမည့် လူဦးရေ သန်း (၁၀၀)အတွက် နိုင်ငံ၏စားနပ်ရိက္ခာဖူလုံရေး နှင့် ပြည်ပသ��ု့တင်ပို့ ရောင်းချနိုင်ရေးအတွက် သီးနှံစိုက်ပျိုးထုတ်လုပ်မှုတိုးတက်အောင် ကြိုးပမ်း ဆောင်ရွက်နိုင်မည်ဖြစ်ပါတယ်။ ထို့အတူ အလုပ်သမားများသည်လည်း နိုင်ငံတော်အတွက် အရေးပါသော အခြေခံ လူတန်းစားများဖြစ်ပါတယ်။ ဒါကြောင့် အလုပ်သမားများ၏ အခွင့်အရေးကို ကာကွယ်စောင့် ရှောက်ပေးရန် လိုအပ်ပါတယ်။ အချိန်အခါနှင့်အညီ အလုပ်သမားများအတွက် ဥပဒေများကို ပြဋ္ဌာန်းဆောင်ရွက်ပေးသင့်ပါတယ်။ လုပ် အားနှင့်ထိုက်တန်သော လုပ်ခရရှိရေး၊ လုပ်ငန်းခွင် ဘေးအန္တရာယ် ကင်းရှင်းရေးနှင့် အလုပ်သမားများ၏ သက်သာချောင်ချိရေးတို့အတွက် ဆောင်ရွက်ပေးသင့်ပါတယ်။ ပြည်ပရှိအလုပ်အကိုင်အခွင့်အလမ်းများကို ဖော်ဆောင်ပေးရန်နှင့် ပြည်ပတွင်ရောက်ရှိနေသော မြန်မာအလုပ်သမားများကိုလည်း ကာကွယ် စောင့်ရှောက် ပေးရ ပါမယ်။ တောင်သူလယ်သမားရေးရာအကြံပြုချက်တောင်သူလယ်သမားများ၏ အဓိကလိုအပ်ချက်မှာ စိုက်ပျိုးထုတ်လုပ်သော ဆန်စပါး ရောင်းချမှုတွင် ကုန်ကျစရိတ်ကိုကာမိပြီး စားဝတ်နေရေးဖူလုံစေရန် ဖြစ်ပါတယ်။ ထိုကဲ့သို့ ရလဒ်ရရန်မှာ ဆန်စပါးအထွက်တိုးရန်၊ မျိုးကောင်းမျိုးသန့်ရရှိရန်၊ ဈေး ကောင်းရရှိရန် လိုအပ်ပါတယ်။ စိုက်ပျိုးမှုအောင်မြင်ဖြစ်ထွန်း၍ ရည်မှန်းချက်အတိုင်း ရရှိစေရန် စိုက်ပျိုးမြေရဲ့ ဂုဏ်အင်္ဂါရပ်များ ကောင်းမွန်ရန်လည်း အထူးလိုအပ်ပါတယ်။ တစ်နည်းအားဖြင့် မြေဩဇာ ကောင်းရမယ်။ လယ်ယာမြေကို ပြုပြင်ပေးရမယ်။ လိုအပ်သောရုံ လောက်မှုရှိရမယ်။ သီးနှံအောင်မြင်၍ ဈေးကောင်းရရှိရန်လည်း ဈေးကွက်ကိုလည်း ဖန်တီးပေးရမယ် ဖြစ်ပါတယ်။ လယ်ယာမြေများပြုပြင်ခြင်းသည် စိုက်ပျိုးရေးအတွက် လွန်စွာအရေးကြီးပါ တယ်။ လယ်ယာမြေများသည် နှစ်ပေါင်းများစွာ ထွန်ယက်စိုက်ပျိုးလာခဲ့၍ လိုအပ်သောမြေဩဇာ အရည်အသွေးများ လျော့နည်းနေပါတယ်။ ဒါကြောင့် စပါးအထွက်တိုးရန်၊ သီးနှံများအထွက် တိုးရန် ဆောင်ကျဉ်းပေးနိုင်သောအင်အား သတ္တိများ မရှိနိုင်တော့ပါ။ ထို့ကြောင့် သိပ္ပံနည်းကျ စိစစ်လေ့လာသုံးသပ်ပြီး လယ်ယာမြေများပြုပြင်ခြင်းကို မလွှဲမသွေလုပ်ဆောင်ရန် လိုအပ် ပါတယ်။ မြန်မာနိုင်ငံတစ်ဝန်းရှိ ကျေးလက်တောရွာများတွင် အလွယ် တကူရရှိနိုင်သော Green Maturing ခေါ် သစ်ရွက်စိမ်းများကိုကျွေး၍ လယ်ယာမြေကိုပြုပြင်သည့်နည်းများကို စိုက်ပျိုးရေးပညာရှင်များ၊ သုတေသီများနှင့် ဆွေးနွေးဆောင်ရွက် သင့်ပါ တယ်။ ဥပမာ - အညာဒေသတွင် ရနိုင်သောသစ်ရွက်များဖြင့် ဆောင်ရွက်ခြင်းမျိုး ဖြစ်ပါတယ်။ ဒီနေရာမှာ ကျွန်တော့်အနေနဲ့ ဒါသစ်ရွက်စိမ်း၊ တစ်နည်းအားဖြင်. ကျွန်တော်တို့ အစိမ်းရောင်မြေဩဇာ လို့လည်း ခေါ်ကြပါတယ်။ ဒါ နိုင်ငံတကာမှာလည်းပဲ ဆောင်ရွက်နေပါတယ်။ ကျွန်တော်တို့ အညာဒေသမှာရှိနေတဲ့ တ ချို့အပင်တွေဟာ အင်မတန်မှ ရာသီဥတုဒဏ်ခံနိုင်ပြီးတော့ နွေရော၊ မိုးရော၊ ဆောင်းရော၊ ဒီရာသီဥတုပြင်းထန်စွာ ခံပေမယ့်လည်းပဲ အဲဒီအပင်တွေဟာ မသေဘဲနဲ့ ပြန်ပြီးတော့မှ ပေါက်ပွားနေတာ တွေ့ရပါတယ်။ အဲဒီလိုအပင်တွေ၊ အဲဒီလိုဟာတွေကို ကျွန်တော်တို့က အတုံးလေးတွေ၊ အတစ်ကလေးတွေ၊ အသေးအမွှားလေးတွေလုပ်ပြီးတော့ ဒီမြေထဲမှာထည့်ရောစပ်ပြီးတော့ဆိုရင် ဒီမြေဩဇာဟာ အင်မတန်ကောင်းလာမယ်လို့ ဒါ ပညာရှင်ကြီးများ၊ သက်ဆိုင်ရာ စိုက် ပျိုးရေးပညာရှင်များ ဆွေးနွေးမှု ရလဒ်ကနေ ကျွန်တော်ဒါ တင်ပြထားခြင်း ဖြစ်ပါတယ်။ ဆက်လက်ပြီးတော့ စိုက်ပျိုးရာတွင်လည်း မျိုးကောင်း မျိုးသန့်စပါးဖြင့် စိုက်ပျိုး ရန် လိုအပ်ပါတယ်။ အာဆီယံနိုင်ငံများတွင် တိုးလာသောလူဦးရေအတွက် စားနပ်ရိက္ခာ ဖူလုံစေရန် စပါး အထွက်တိုးမျိုးစေ့များကို Biotechnology နည်းများဖြင့် သုတေသနပြု၍ စပါးမျိုးများကို ရရှိရန် ဆောင်ရွက်ခဲ့ကြပါတယ်။ မျိုးစပ်စပါးကိုသုံး၍ စိုက် ပျိုးကြသည်များလည်း ရှိပါတယ်။ မိမိတို့နိုင်ငံတွင်းရှိ မျိုးကောင်းမျိုးသန့်များကိုလည်း မပျောက်ပျက်အောင် ထိန်းသိမ်း၍ အထွက်တိုးရေးကို ဆောင်ရွက်ကြပါတယ်။ ဒါကြောင့်မို့လို့ မြန်မာနိုင်ငံမှာလည်းပဲ မျိုးစပ်စပါး ကိုသာ အားမထားဘဲ နိုင်ငံတွင်းရှိပြီးဖြစ်သော မျိုးကောင်း မျိုးသန့်စပါးကို အလေးထားဆောင်ရွက်ပေးရန်လည်း လိုအပ်ပါတယ်။ ဥပမာ - ယခင်က ဈေးကွက်ရရှိပြီး သော မနောသုခ ဆန်မျိုး၊ ပေါ်ဆန်းမွှေးဆန်မျိုးနှင့် ဆင်းသွယ်လတ် ဆန်မျိုးစသည်တို့ ဖြစ်ပါတယ်။ ဤကဲ့သို့ မဆောင်ရွက်ပါက စပါးမျိုးများ ပျောက်ဆုံးသွားနိုင်ပါတယ်။ ဒါကြောင့် ရှိပြီး သောမျိုးစပါးတို့ကို ထိန်းသိမ်းထားရန် လိုအပ်ပါတယ်။ မျိုးစေ့ဥပဒေများ ပြဋ္ဌာန်းထားသော်လည်း နည်းဥပဒေ မရှိသေး၍ အမြန် ထုတ်ပြန် ဆောင်ရွက်ရန်လိုအပ်ပါတယ်။ ဓာတ်မြေသြဇာမှန်ကန်စွာသုံးစွဲရန်လည်းအရေးကြီးပါတယ်။ လယ်ယာအထွက်တိုးရေး အတွက် ဓာ တ်မြေသြဇာနှင့် ပိုးသတ်ဆေးတို့မှာ အလွန်အရေးကြီးပါတယ်။ သို့သော် ဓာတ်မြေသြဇာနှင့် ပိုးသတ်ဆေးတို့ရဲ့ အရည်အသွေးမှန်ကန်မှု ရှိရပါမယ်။ ယခုအခါ အရည်အသွေးမမှန်သော ဓာတ်မြေသြဇာနှင့်ပိုးသတ်ဆေးများ ဈေးကွက်အတွင်းဝင်ရောက်နေမှုကို ဆန်းစစ်ရန် လိုအပ်ပါတယ်။ဥပဒေများလည်း ထုတ်ပြန်ထားပြီးဖြစ်ပါတယ်။ ဓာတ်မြေသြဇာ နှင့်ပိုးသတ်ဆေး အညွှန်းများကိုလည်း မြန်မာဘာသာဖြင့်ရေးသားရန် လိုအပ်ပါတယ်။ သို့မှသာ တောင်သူလယ်သမားကြီးများ သိရှိနားလည်၍ နည်းလမ်းတကျ သုံးစွဲနိုင်ကာ အန္တရာယ်လည်းကင်းမည် ဖြစ်ပါတယ်။ စိုက်ပျိုးရေပေးသွင်းခြင်းကိုလည်း ဂရုတ စိုက် ဆောင်ရွက်ပေးရပါမယ်။ လယ်ယာ စိုက်ပျိုးမှုတွင် ရေရရှိရေးနှင့် ရေကိုမှန်ကန်စွာ အသုံးချရေး သည် ဆန်စပါးအောင်မြင် အထွက် တိုးရေးအတွက် အဓိကကျ ပါတယ်။ ဒါ့ကြောင့် ရေကိုလိုအပ်သလို အကျိုးရှိစွာ သုံးစွဲနိုင်ရန် လိုအပ်ပါတယ်။ ရေသွယ်မြောင်းများပြုပြင်ခြင်း၊ ရေကိုစနစ်တကျ အသုံးချခြင်းတို့ကို တောင်သူလယ်သ မားအဖွဲ့များ ပညာပေးခြင်းဖြင့် ဆောင်ရွက်ရန် လိုအပ်ပါတယ်။ အမျိုးသားလွှတ်တော် ဥက္ကဋ္ဌကြီး ခင်ဗျား။ ကျွန်တော့်အနေနဲ့ ရေကိုဆိုရာက ကျွန်တော်တို့ အခု စပ်မျိုးစပါးပဲဖြစ်ဖြစ်၊ ဒီအပြင်စပါးပဲဖြစ်ဖြစ်၊ ရေကို အောက်မှာ ဘယ်လောက်လောက် ခံထားရမလဲ၊ ရေကို ထုတ်ပစ်ရမယ်။ ဒါဟာ အင်မတန်မှ အရေးကြီး ပါတယ်။ ရေကို မထုတ်မိလို့ရှိရင်လည်းပဲ ဒီအပင်တွေဟာ သေသွားမှာပါ။ အောင်မြင်မှုကို မရပါဘူး။ ဒါကြောင့် ဒီ ရေအသုံးချရေးဟာလည်း အင်မတန်မှ အရေးကြီးတဲ့အကြောင်း ကျွန်တော် ဒါ အတိုချုပ်ကလေး ရေးသားအကြံပြုထားခြင်း ဖြစ်ပါတယ်။ လယ်ယာ စိုက်ပျိုးရာတွင် အချို့နေ ရာဒေသများ (ဥပမာ-မြစ်ဝကျွန်းပေါ်ဒေသ)၌ ရေငန်များဝင်ရောက် ရှိနေခြင်းတို့ကို ကျော်လွှား၍ စိုက်ပျိုးနိုင်ရေးအတွက် ဆောင်ရွက်ပေးရန် လို အပ်ပါတယ်။ ရေငန်တွင်စိုက်ပျိုးနိုင်သောစပါး၊ သီးနှံမျိုးကို သုတေသနပြု ဆောင်ရွက်သင့်ပါတယ်။ တောင်ပေါ်ကုန်းမြင့်ဒေသရှိ စိုက်ပျိုးခြင်းလုပ်ငန်းကိုလည်း တိုးတက်စေရန် ဆောင်ရွက်ပေးရပါမယ်။ High Land ခေါ် တောင်ပေါ်တွင် စိုက်ပျိုးသော တောင်ယာများရှိ မျိုးကောင်းသီးနှံတို့ကို ထိန်းသိမ်း၍ စိုက်ပျိုးမှုကို တွန်းအားပေးရန် လိုပါတယ်။ ဒေသနှင့် ကိုက်ညီသောသီးနှံများကို ယင်းဒေသရှိ ဒေသခံတို့အား စိုက်ပျိုး ခွင့် ပေးရပါမယ်။ သို့မှသာ ဆင်းရဲမှုကို လျော့ကျလာစေနိုင်ပါတယ်။ အခြားသီးနှံများစိုက်ပျိုးခြင်း ဆန်စပါးအပြင် ဆီထွက်သီးနှံနှင့် စက်မှုကုန်ကြမ်းသီးနှံများဖြစ်သော ရော်ဘာ၊ ဂုန်လျှော် စသည့် သီးနှံ တို့ကိုလည်း စိုက်ပျိုးရန် အားပေးခြင်းနှင့် အထွက်တိုးအောင် ကူညီဆောင်ရွက် ပေးရပါမယ်။ အဓိကအားဖြင့် ရွှေဖြူခေါ် ရော်ဘာကို ထိရောက်စွာ စိုက်ပျိုး ထုတ်လုပ်နိုင်ရေးအတွက် ဆောင်ရွက်ပေးရန်လိုအပ်ပါတယ်။ ရော်ဘာကို မြန်မာနိုင်ငံတစ်ဝန်း မွန်ပြည်နယ်၊ ရခိုင်ပြည်နယ်၊ ရှမ်းပြည်နယ်စသော ပြည်နယ်များပါမကျန် စိုက်ပျိုးနေသော်လည်း အိမ်နီးနားချင်း ဖြစ်သော အခြားနိုင်ငံများရဲ့ ထွက်ရှိမှုနှင့်နှိုင်းစာလျှင် အထွက်နှုန်းလွန်စွာ နည်းပါတယ်။ ဒါကြောင့်မို့လို့ အထွက်နှုန်းတိုးတက်ရေးကို အားပေးဆောင်ရွက်ရန်၊ နည်းပညာ များ ရရှိရန်၊ စိုက်ပျိုးရေးကို ကူညီပေးရန် အထူးလိုအပ်ပါတယ်။ သို့မှသာ အာဆီယံ AFTA သို့ ဝင်ရောက်လာသောအခါ နိုင်ငံဝင်ငွေကို မထိခိုက်စေဘဲ ဝင်ငွေတိုးလာမည် ဖြစ်ပါတယ်။ ရော်ဘာ စိုက်ပျိုးရေးမူဝါဒ (Rubber Policy) မရှိသေး၍လည်း ချမှတ်ဆောင်ရွက်ရန် လိုအပ်ပါ တယ်။ မြန်မာနိုင်ငံတွင် စားသုံးဆီအတွက် နိုင်ငံခြားတိုင်းပြည် မလေးရှားမှ စားအုန်းဆီကို နှစ်စဉ်မြောက်မြားစွာ တင် သွင်းနေရပါတယ်။ ထို့ကြောင့် သင့်လျော်သော ဆီထွက်သီးနှံများ စိုက်ပျိုးရေးကို အလေးထားဆောင်ရွက်သင့်ပါတယ်။ စားသုံးဆီဖူလုံရေးကို အထောက်အကူ ပြု စေရန်အတွက် ဆီထွက်သီးနှံ ဖြစ်သော ပဲပိစပ်၊ ပဲပုတ်၊ ပြောင်းဖူးနှင့် မုန်ညင်းသီးနှံတို့ကို ပိုမိုအားပေးစိုက်ပျိုးစေရန် လိုအပ် ပါတယ်။ နေကြာစေ့မှ စား သုံးဆီထုတ်လုပ်မှုမှာ တွက်ချေ ကိုက်မှု မရှိကြောင်း သိရှိရပါတယ်။ နိုင်ငံခြားတိုင်းပြည်များတွင် သစ်သီးဝလံဆီ ကို အသုံးပြု ကြ၍ ထိုဆီကို ပဲပုတ်နှင့် ပြောင်းဖူးဆန်တို့မှ ထုတ်လုပ်ပါတယ်။ ပဲပိစပ်ကိုလည်း အသုံးပြု ကြပါတယ်။ ဒီနေရာမှာလည်း ဥက္ကဋ္ဌကြီး ခင်ဗျား။ ကျွန်တော့်အနေနဲ့ နေကြာစိုက်ပျိုးရေးကို ရေဆင်းတက္ကသိုလ်မှအစ အရင်ကတည်းက ဒီဟာတွေ သုတေသနလုပ်ပြီးတော့ စိုက်ပျိုးဆောင်ရွက်ခဲ့တဲ့ ပညာရှင်တွေကို ကျွန်တော် မေး ကြည့်ပါတယ်။ တောင်သူလယ်သမား ကြီးတွေ ကိုလည်း မေးကြည့်တဲ့အခါမှာ ဒီနေကြာစိုက်ပျိုးရေးဟာ သူ တို့အတွက် တွက် ခြေမကိုက်တဲ့ အကြောင်း ဒါဟာ ဆွေးနွေးထားတဲ့အတွက်ကြောင့် ဒီမှာ ဒါ ကျွန်တော် တွက်ခြေမကိုက်ပါလို့ တင်ပြဆွေးနွေးခြင်း၊ အကြံပြုထားခြင်း ဖြစ်ပါတယ်။ ဆက်လက်၍ ကျွန်တော် ဖတ်ကြားတင်ပြ ပါမယ်။ တောင်သူလယ်သမားများ ဝင်ငွေတိုးရန်အတွက် ဆန်စပါးဈေး ကွက်ရရှိစေရေး ဆောင်ရွက်ပေးရန်လည်းလိုအပ်ပါတယ်။ ဆန်စပါးထုတ်လုပ်မှုအတွက် ကုန်ကျစရိတ်ကိုကာမိပြီး တောင်သူလယ်သမားများ ဝင်ငွေတိုး၍ ဆင်းရဲမှုလျော့ကျစေရန် ဆန်စပါးရော င်းဈေးနှုန်းကို တွက်ချက်ပြီး ဈေး ကွက်ဖန်တီးပေးရပါမယ်။ တစ်နည်းအားဖြင့် တစ်ဧကကုန်ကျစရိတ်ကို ဆန်စပါးရောင်းရငွေ (ဝင်ငွေ) ဖြင့် ကာမိရန် ဈေးနှုန်းရရှိသော ဈေး ကွက်ကို ဖန်တီးပေးသင့် ပါတယ်။ ဆန်စပါးသည် အစိုဓာတ် ၁၃၊၁၄ ရာခိုင်နှုန်းတွင် ထိန်းသိမ်းထားနိုင်ပါက ၂နှစ်၊ ၃နှစ် ထိန်းသိမ်းထား နိုင်ပြီး ဆန်ကိုလည်း နှစ်ပေါက်ထိန်းသိမ်းထားရန် လိုအပ်သောနည်းပညာနှင့် သိုလှောင်ရုံများ ထားရှိရန်လိုအပ်ပါတယ်။ သို့မှသာ ဆန်စပါးဈေး ကွက်ကို ထိန်းညှိထားနိုင်ပြီး ထုတ်လုပ်သူလယ်သမားများ အကျိုးရှိစေရန်အတွက် ဆောင်ရွက်ပေးနိုင်မည်ဖြစ်ပါတယ်။ နိုင်ငံခြားဈေးကွက်ရရှိရန်မှာ ကြိတ်ခွဲစက်များမှအစပြု၍ လိုအပ်သော ပြုပြင်ပြောင်းလဲမှုများကို လုပ်ဆောင်သင့်ပါတယ်။ နောင်လာ မည့်နှစ်များအတွက် ခန့်မှန်းခြေ တွက်ချက်၍ ပြည်တွင်း ဖူလုံမှုကို အဓိကထားစိုက်ပျိုးရန် လ ယ်သမားများကို လိုအပ်သလို အသိပညာ ပေးခြင်းမျိုးဆောင်ရွက်ပေးသင့်ပါတယ်။ တစ်နည်းအားဖြင့် ဆန်စပါးဝယ် လိုအားနှင့် နှိုင်း၍ ဆန်စပါး ဈေးကွက်ကို ထိန်းသိမ်းဆောင်ရွက်ပေးရန် ဖြစ်ပါတယ်။ ထပ်မံ၍ ကျန်ရှိနေတဲ့ အကြံပြုချက်ကို အတွင်းရေးမှူးမှ ဆက်လက်ဖတ်ကြား တင်ပြသွားပါမယ် ခင်ဗျား။</speech>
<speech><mp id="73">ဦးစောမော်ထွန်း(အတွင်းရေးမှူး၊ တောင်သူလယ်သမား နှင့် ပြည်တွင်းပြည်ပ အလုပ်သမားများဆိုင်ရာကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် ကိုယ်စားလှယ်များအားလုံး ကျက်သရေမင်္ဂလာအပေါင်းနဲ့ ပြည့်စုံကြပါစေကြောင်း ဆုမွန်ကောင်းများတောင်းရင်း ဂါရဝပြု အပ်ပါတယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်မြေ(၁)မှ ကိုယ်စားလှယ် ဦးစောမော်ထွန်း ဖြစ်ပြီး ၊ အစီရင်ခံစာကို ဆက်လက်တင်ပြ သွားမှာ ဖြစ်ပါတယ်။ လယ်ယာမြေကဏ္လယ်ယာမြေကို စိတ်ချလက်ချဖြင့် အသုံးပြုခွင့်ရရှိရန်မှာ လယ်ယာလုပ်ကိုင်သူတိုင်း အလိုရှိဆုံးဆန္ဒတစ်ခုဖြစ်ပါသည်။ လယ်ယာမြေဥပဒေအရ လယ်ယာမြေအသုံးပြုခွင့် ရရှိထားသူ ကို လယ်ယာမြေလုပ်ပိုင်ခွင့်ရရှိရန် ဆောင်ရွက်ပေးရာတွင် သက်ဆိုင်ရာက လက်တွေ့ ကူညီဆောင်ရွက်ပေးရန် လိုအပ်ပါသည်။ သို့မှသာ လယ်ယာလုပ်သားများသည် မိမိ၏လုပ်ပိုင် ခွင့်ရရှိထားပြီးဖြစ်သော လယ်ယာမြေကို စပါးစိုက်ပျိုး အောင်မြင်ရန် စွမ်းစွမ်းတမံ ဆောင်ရွက် ကြမည်ဖြစ်ပါသည်။ လယ်ယာမြေဥပဒေသစ် ထွက်ပေါ်လာခဲ့သော်လည်း နည်းဥပဒေများ မထွက်သေး၍ အမြန်ဆုံးထွက်ရှိရန် လိုအပ်ပါသည်။ ဥပဒေသစ်အရ မြေသိမ်းယူရာတွင် ယင်း ၏လယ်ယာမြေနှင့် မြေပေါ်၌ဆောက်လုပ် ထားသော အဆောက်အဦတန်ဖိုးအတွက် နစ်နာမှုလုံးဝမရှိစေရန် လျော်ကြေးပေးရမည်ဖြစ်၍တောင်သူလယ်သမားများအတွက် ကျေနပ်စရာဖြစ်သော်လည်း ယခင့်ယခင်က သိမ်းယူခဲ့သော မြေယာများအတွက် တောင်သူလယ်သမား အများစုမှာ နစ်နာခဲ့ရမှုများ ရှိခဲ့ပါသည်။ လယ်ယာ မြေဥပဒေများနှင့် လယ်ယာမြေသိမ်းယူရာတွင် ဥပဒေလုပ်ထုံးလုပ်နည်းများရှိခဲ့သော်လည်း နစ်နာမှုများရှိခဲ့၍ လယ်ယာမြေသိမ်းယူမှုဖြစ်စဉ်တို့ကို အဖွဲ့ဖြင့်ဖွဲ့စည်းပြီး အသေအချာ ပြန်လည် ဆန်းစစ်ဆောင်ရွက်သင့်ပါသည်။ ယခုအခါ မြန်မာနိုင်ငံတွင် လယ်ယာလုပ်သားများ ပိုမို၍ ဝင်ငွေရရှိစေန်၊ လယ်ယာသီးနှံစိုက်ပျိုးရေး ပိုမိုထွန်းကားပြီး အထွက်တိုးစေရန် စသည့် ရည်ရွယ်ချက်များဖြင့် ကန်ထရိုက်လယ်ယာစနစ် ကို စတင်အကောင်အထည်ဖော်နေပါသည်။ သို့သော် ကန်ထရိုက်လယ်ယာစနစ် အကောင်အထည်ဖော် ဆောင်ရွက်ရာတွင် လယ်သမားများ နှင့် ညှိနှိုင်းဆောင်ရွက်မှုအားနည်း၍ လိုအပ်သောညှိနှိုင်းဆောင်ရွက်မှုကို စနစ်တကျဆောင်ရွက် ပေးရန်လိုအပ်ပါသည်။ စိုက်ပျိုးသူတို့ကို အသေးစားလယ်ယာမြေများ စိုက်ပျိုးခွင့်ပြုပေးခြင်းက စိုက်ပျိုးရေးအောင်မြင်ကြောင်းသိရှိရပါသည်။ထို့ကြောင့် အသေးစားလယ်ယာမြေ လုပ်ကိုင်မှုကို လည်း အားပေးရန်လိုအပ်ပါသည်။ ၂၁ရာစုနှစ်သို့ရောက်လျှင် တိုး တက်လာမည့်လူဦးရေအတွက် စားနပ်ရိက္ခာဖူလုံရန် လိုအပ်ပြီး လယ်ယာမြေကဏ္ဍမှာလည်း မြန်မာနိုင်ငံ၏စီးပွားရေးတွင် အဓိက ဆက်လက်တည်ရှိ နေဦးမည် ဖြစ်ပါသည်။မြန်မာနိုင်ငံ၏ လူဦးရေတိုးနှုန်းမှာ တစ်နှစ်လျှင် (၂)ရာခိုင်နှုန်း နီးပါးရှိ၍ ၂၀၃၀ ခုနှစ်တွင် လူဦးရေ သန်း(၁၀၀)ခန့်ရှိလာမည်ဖြစ်ပါသည်။ တစ်နှစ်လျှင် လူတစ်ဦးအတွက် စပါး(၁၅)တင်းခန့် လိုအပ်၍ စပါးတင်းသန်းပေါင်း (၁၅၀၀) လိုအပ်မှာဖြစ်ပါတယ်။ အခြား သီးနှံများဖြစ်သော ဆီထွက်သီး နှံ၊ ဂျုံ၊ ကြံ၊ ရော်ဘာ၊ ဝါဂွမ်းစသည့် စိုက်ပျိုးရေးစက်မှု ထွက်ကုန်များလည်း ပိုမို တိုးတက်ရန် လိုအပ်ပါသည်။ ပြည်ပပို့ကုန် ရရှိရန်အတွက် လည်း လျာထား၍ ဆောင်ရွက်ရန် လိုပါသည်။ သို့ဖြစ်၍ လယ်ယာမြေဧကသန်းပေါင်း မည်မျှရှိသည်ကို မှန်ကန်စွာ စစ်တမ်းပြုစု ထားရန်နှင့် တစ်ဧကအထွက်နှုန်းကို သေချာမှန်ကန်စွာ တွက်ချက် ထားရန် လိုအပ်ပါသည်။ လေ့လာမှုများအရ တိုးတက်လာသောလူဦးရေနှင့် အမြဲတမ်း စားနပ် ရိက္ခာ ဖူလုံမှုရှိရန်အတွက် တစ်နှစ်လျှင် ဟက်တာသန်းပေါင်း ၀.၁၈၄ တိုးပွားလာစေရန်ဆောင်ရွက်ရမည်ဖြစ်ပါသည်။ သို့ဖြစ်ပါ၍ လယ်ယာမြေတိုးချဲ့ရန် သို့မဟုတ် တစ်ဧက အထွက်နှုန်း တိုးတက်စေရန်အတွက် ဆောင်ရွက်ရန်လိုပါသည်။ စိုက်ပျိုးရေးအထွက်နှုန်းကျဆင်းရခြင်းမှာ ဓာတ်မြေသြဇာ၊ အခြားစိုက်ပျိုးရေးဓါတု ပစ္စည်းများ၊ မျိုးစေ့အရည်အသွေးနှင့် စက်မှုလယ်ယာအတွက် ပံ့ပိုးမှုများ လိုအပ်ခြင်း ကြောင့် ဖြစ်ပါသည်။ရေသွင်းခြင်း၊ တစ်နည်း အားဖြင့် ရေလိုအပ်မှုသည်လည်း အဓိကအရေးကြီးသော အပိုင်းမှ ပါဝင်နေပါသည်။ လုံလောက်သော စိုက်ပျိုးရေ ရရှိရန်အတွက် ဆောင်ရွက်ပေးရန် လိုအပ်ပါသည်။ သို့ဖြစ်ပါ၍ ရင်းနှီးမြှုပ်နှံ အကောင်အထည်ဖော် တည်ဆောက်ခဲ့သော ဆည်မြောင်း တာတမံကြီးများ၊ မြစ်ရေတင် စီမံကိန်းများအား ထိရောက်စွာ ၊ အကျိုးရှိစွာ အသုံးပြုနိုင်ရန်နှင့် ဆောင်ရွက်ဆဲ ဆည်ရေသောက်စနစ်များ ရာနှုန်းပြည့် တည်ဆောက်ပြီးစီးရန် လိုအပ်ပါသည်။ လိုအပ်သော ရေသောက်စနစ်များ တည်ဆောက်ပေးခြင်းအားဖြင့် တစ်သီးစားမှ နှစ်သီးစား ဖြစ်လာပါမည်။ သီးထပ်သီးညှပ်များလည်း တိုးတက်စိုက်ပျိုးထုတ်လုပ်လာနိုင် ပြီး တောင်သူလယ်သမားများ အလုပ်အကိုင်အခွင့်အလမ်းနှင့် ဝင်ငွေများ ပိုမိုတိုးတက်ခံစားနိုင် မည်ဖြစ်ပါသည်။ သီးနှံအထွက်နှုန်း တိုးတက်စေရေးအတွက် တောင်သူလယ်သမားများကို ဓာတ်မြေဩဇာ၊ သဘာဝမြေသြဇာ၊ ပိုးသတ်ဆေးစသည့် စိုက်ပျိုးရေးအတွက် လိုအပ်သည်တို့ကို အချိန်ကိုက်၍ အချိုး ကျ ထည့်သွင်းအသုံးပြုရန် ပညာပေးအစီအစဉ်များ လိုအပ်ပါသည်။ စိုက်ပျိုးချိန်မှ ရိတ်သိမ်းချိန်အထိ အလေအလွင့်ဆုံးရှုံးမှုများ၊ ထုတ်လုပ်မှုကုန်ကျစရိတ်နှင့် ရောင်းဝယ် လွှဲပြောင်းမှု ကုန်ကျစရိတ်များလျော့နည်းသက်သာရေးအတွက် ဆောင်ရွက်ပေးရန် လည်း လိုအပ်ပါသည်။ ထို့ပြင် စိုက်ပျိုးရေးကွင်းများအထိ လက်တွေ့ကွင်းဆင်း၍ ဆောင်ရွက် ပြသပေးရပါမည်။ ဆန်စပါးဈေးကျဆင်းမှုကြောင့် လယ်သမားများ အကျိုးအမြတ်မရရှိကြဘဲ စိုက်ပျိုး ထုတ်လုပ် ကုန်ကျစရိတ်ကာမိရုံသာ ပြန်လည်ရရှိနေကြပါသည်။ နိုင်ငံတကာဈေးကွက်တွင် လည်း ဆန်အရည်အသွေး ညံ့ဖျင်းမှုကြောင့် ဈေးကောင်းမရရှိကြပါ။ လယ်ယာမြေကို မူလစိုက်ပျိုးလျက်ရှိသော သီးနှံအစား အခြားသီးနှံသို့ ခွင့်ပြုချက် မရှိဘဲ ပြောင်းလဲစိုက်ပျိုးခြင်းမပြုရဆိုသော အချက်သည်လည်း တောင်သူလယ်သမားများအတွက် အခက်တွေ့စေပါသည်။ တွက်ချေကိုက် အခြားသီးနှံများကို စိုက်ပျိုးခြင်းမပြုရခြင်း သည် တောင်သူလယ်သမားများအတွက် မိသားစုဝင်ငွေတိုးတက်ရေးကို အကျပ်အတည်း တွေ့စေပါသည်။ပို၍ဆင်းရဲမှုကိုဖြစ်ပေါ်စေပါသည်။ ချေးငွေကို ပြန်မဆပ်နိုင်၍ ထပ်မံပြီးချေးငွေ ရရှိသော နေရာမှ အတိုး ကြီးမြင့်စွာဖြင့် ချေးငှားဆောင်ရွက်ကြရသဖြင့် ဆင်းရဲမွဲတေမှုကိုဖြစ်စေ ပါသည်။ စပါးဈေး၊ ပဲဈေး မကောင်းသောအချိန်မျိုးတွင် အခြားသင့်လျော်သော သီးနှံများကို စိုက်ပျိုးခြင်းဖြင့် တောင်သူလယ်သမားများ၏ ဝင်ငွေကို တိုးပွားစေပြီး ဆင်းရဲမှုကို လျော့ကျစေ ပါသည်။ စိုက်ပျိုးစရိတ်မှာလည်း လယ်သမားများအားလုံးအတွက် လုံလောက်မှုမရှိကြောင်းကို လေ့လာ တွေ့ရှိရ၍ သင့်လျော်သောနည်းလမ်းများဖြင့် ဆောင်ရွက်ပေးသင့်ပါသည်။ မြန်မာနိုင်ငံ၏ကုန်ဈေးနှုန်းသည်လယ်ယာထွက်ကုန်၏အဓိကဖြစ်သော ဆန်စပါးပေါ် တွင်မူတည်၍ ပြောင်းလဲမှုရှိသည်ကို တွေ့ရပါသည်။ ကုန်ဈေးနှုန်းသည် အကြောင်းအရာများစွာ ပေါ်မူတည်နေ၍ပြောင်းလဲမှုရှိသည်ကိုတွေ့ရပါသည်။ ထို့ကြောင့် ကုန်ဈေးနှုန်း တည်ငြိမ်အောင်ဆောင်ရွက်ရန်မှာလွန်စွာခက်ခဲပါသည်။ သို့သော်လည်း လယ်ယာထွက်ကုန် ပစ္စည်းရောင်း ဝယ်ရေးအဖွဲ့ ဖွဲ့စည်းဆောင်ရွက်ပေးခြင်းအားဖြင့် ဆန်စပါးကုန်ဈေးနှုန်းတည်ငြိမ်မှုကိုဖြစ် စေပြီး လယ်သမားများအကျိုးနှင့် နိုင်ငံတော်၏အကျိုးအတွက် များစွာ အထောက် အကူ ဖြစ်နိုင် ပါသည်။ ထို့ကြောင့် လယ်ယာထွက်ကုန် ပစ္စည်းရောင်းဝယ်ရေး အဖွဲ့ဖွဲ့၍(၁) ဈေးကွက်လိုအပ်ချက်နှင့် ထွက်ရှိမှုကို ညှိနှိုင်းပေးခြင်း၊ (၂) ဈေးနှုန်းခန့်မှန်းခြေများကို ဆောင်ရွက်ပေးခြင်း၊ (၃) ထွက်ကုန်ပစ္စည်းများ၏ဈေးနှုန်းကို တောင်သူလယ်သမားများ သိရှိနိုင်ရန်အချိန်နှင့်တပြေးညီ ဆောင်ရွက်ပေးခြင်း၊ (၄) မမျှတသော ရောင်းဝယ်မှုမဖြစ်စေရန် ထုတ်ပြန်ပေးခြင်း၊ (၅) လယ်ယာထွက်ကုန်ရောင်းဝယ်ရေး သမဝါယမအသင်း၏ ရောင်းဝယ်မှုကို ပြန်လည်သုံးသပ်၍ပေါ်လစီတစ်ရပ် ရေးဆွဲခြင်းတို့ကို ဆောင်ရွက်သင့်ပါ သည်။ အခြားဝင်ငွေရရှိနိုင်သော တစ်နိုင်တစ်ပိုင် အသေးစားလုပ်ငန်းများကို ဖန်တီးပေး၍ လယ်သမားများ၏ မိသားစုဝင်ငွေတိုးတက် ရရှိအောင် ဆောင်ရွက်ပေးရန် လိုအပ်ပါသည်။ ထို့ပြင် နိုင်ငံတော်၏တောင်တန်းဒေသများတွင် တောတောင်များ ထူထပ်စွာရှိနေ၍ စပါးစိုက်ပျိုးနိုင်သော လယ်ယာမြေများမဖော်ထုတ်နိုင် ဘဲ၊ မစိုက်ပျိုးနိုင်ဘဲ ဥယျာဉ်ခြံများတွင် စိုက်ပျိုးလျက်ရှိသော တိုင်းရင်းသားများသည် “ဝ” ဥ၊ လိမ္မော်၊ လက်ဖက်၊ ကော်ဖီစသော သီးနှံများသာ စိုက်ပျိုးလုပ်ကိုင်လျက်ရှိကြပါသည်။ စိုက်ပျိုးနည်းစနစ်များမှာလည်း ခေတ်မမီတော့ပါ။ အခြားအိမ်နီးချင်းနိုင်ငံများနှင့်ယှဉ်လျှင် နည်းစနစ်များ၊ သွင်းအားစုများ၊ မျိုးကောင်း မျိုးသန့်များ၊ ထွက်ကုန်များအား ခေတ်မီလှပသော ထုတ်ပိုးနည်းများတွင် များစွာနောက်ကျ ကျန်ရစ်ခဲ့သည်ကိုလည်း တွေ့ရှိရမည်ဖြစ်ပါသည်။ သို့ပါ၍ တောင်ပေါ်ဒေသများတွင် ဥယျာဉ်ခြံများ စိုက်ပျိုးလျက်ရှိသော တိုင်းရင်းသားများအတွက် ခေတ် မီနည်းစနစ်များ အသုံးပြုလာနိုင်ရေး ကူညီဖော်ဆောင် ဖြန့်ဖြူးပေးသင့်ပါသည်။ သို့မှသာ တောင်ယာလုပ်သားများ ဝင်ငွေတိုးတက် ပြီး စိတ်ပါဝင်စားစွာနှင့် စိုက်ပျိုးကြမည်ဖြစ်ပါသည်။ သို့မဟုတ်ပါက တောင်ယာများကို စွန့်ခွာ၍ အခြားနေရာဒေသများသို့ ပြောင်းရွှေ့ လုပ်ကိုင်ကြမည်ဖြစ်သည် ။ ထိုအခါ ထိုလုပ်သား များ၏ လူမှုဘဝမှာ အစစအရာရာ ပြဿနာများ၊ ဒုကများနှင့် ကြုံတွေ့ရမည်။ ခေတ်မီစိုက်ပျိုးရေး နည်းများဖြင့် စိုက်ပျိုးပါက တောင်တန်းဒေသ စိုက်ပျိုး ရေးထွက်ကုန်များသည် နိုင်ငံခြား ဈေးကွက်သို့ပင် ထိုးဖောက်နိုင်စွမ်းရှိ၍ နိုင်ငံ့ ဝင်ငွေနှင့်အတူ တောင်တန်းဒေသဖွံ့ဖြိုးရေးကိုပါ တိုးတက်စေမည်ဖြစ်သည်။ စိုက်ပျိုးရေးထွက်ကုန်အခြေပြု စက်မှုလုပ်ငန်းများ (Agro-based industry) ဖွံ့ဖြိုးတိုးတက်လာရေး ဆောင်ရွက်ပေးရန် လိုပါသည်။ ဥပမာ စားသောက်ကုန် လုပ်ငန်းများဖြစ်သည်။ ထို့အပြင် စိုက်ပျိုးရေးသီးနှံကို နိုင်ငံခြားသို့ တင်ပို့နိုင်ရေးအတွက်ဆောင်ရွက်ရန်လိုသည်။ သီးနှံတင်ပို့မှုဆိုင်ရာ ဥပဒေနှင့် စည်းကမ်းများကို ရေးဆွဲရန်လည်း လိုအပ်ပါသည်။ အချို့ဒေသများတွင် ပိုးစာပင်စိုက်ပျိုးရေး (ချင်းတောင်ဒေသ)၊ သနပ်ခါးပင် စိုက်ပျိုးရေး(ပခုက္ကူဒေသ)၊ ကြံစိုက်ပျိုးရေးစသည့် ဒေသနှင့်လိုက်လျောညီထွေရှိသော စီးပွားရေး တွက်ချေကိုက်သော သီးနှံစိုက်ပျိုးရေးကိုလည်း ခွင့်ပြု၍ ကူညီဆောင်ရွက်ပေးရပါမည်။ ထပ်မံ၍အကြံပြု လိုသည်မှာ စိုက်ပျိုးရေးသည် နိုင်ငံ GDP ၏ (၃၂)ရာခိုင်နှုန်းဖြစ်ပြီး ယခုအခါတွင် စက်မှုထွန်းကားသောနိုင်ငံဖြစ်ရန် တည်ဆောက်နေ၍ စိုက်ပျိုးရေးကဏ္ဍ ကို လျှော့ချရန်စီမံနေချိန်ဖြစ်သည်။သို့သော်လယ်ယာထွက်ကုန်တိုးတက်လာမှ ကျေးလက်ဒေသများ ဖွံ့ဖြိုးလာမည်။ နိုင်ငံတော်၏ တစ်မျိုးသားလုံးဖွံ့ဖြိုးရေးအတွက် အဓိကကျသောကြောင့် စိုက်ပျိုးရေးတိုးတက်ထွန်းကားမှုကို တွန်းအားပေးဆောင်ရွက်ရန် လိုအပ်ပါ သည်။ လယ်သမား ဗဟိုပြု ဆင်းရဲမှုလျှော့ ချရေးကို ဆောင်ရွက်ရန်ဖြစ်ပါသည်။ ထုတ်ပြန် ထားသော စာရင်း ဇယားများအရ မြန်မာနိုင်ငံတွင် စုစုပေါင်းမြေဧက (Lond Ared) (၁၆၇)သန်းရှိရာ လယ်ယာမြေဧကမှာ သန်း (၃၀) ဖြစ်၍ (၁၇.၉) ရာခိုင်နှုန်းသာ အသုံးချသည်ကို လေ့လာ တွေ့ရှိရပါသည်။ အခြား ASEAN နိုင်ငံများတွင် မိမိတို့တိုင်းပြည်ရှိ စုစုပေါင်းမြေဧကမှ လယ်ယာ မြေအဖြစ်အသုံးပြု သော မြေဧကရာခိုင်နှုန်းများမှာ ထိုင်းနိုင်ငံတွင်(၃၆.၉) ရာခိုင်နှုန်း၊ ဗီယက်နမ် နိုင်ငံတွင် (၃၀) ရာခိုင်နှုန်း၊ ဖိလစ်ပိုင်နိုင်ငံတွင် (၃၄) ရာခိုင်နှုန်း၊ ဘင်္ဂလားဒေ့ရှ် နိုင်ငံတွင် (၆၀) ရာခိုင်နှုန်း အသီးသီး ရှိကြ၍ မြန်မာနိုင်ငံထက် သာလွန် နေသည်ကိုတွေ့ရပါသည်။ ထို့ကြောင့် မြန်မာနိုင်ငံတွင်လည်း ထပ်မံ၍ လယ်ယာမြေကို တိုးချဲ့စိုက်ပျိုးရန် လိုအပ်ပါသည်။ စက်မှုလယ်ယာကဏ္ဍအနေဖြင့် မြန်မာနိုင်ငံတွင်ရှိသော ထရက်တာ (tractors) အရေအတွက်သည် အခြားနိုင်ငံများနှင့်နှိုင်းယှဉ်လျှင် လွန်စွာနည်းနေသေးကြောင်း လေ့လာ တွေ့ရှိရပါသည်။ မြန်မာနိုင်ငံရှိ ထရက်တာပေါင်းမှာ - ၁၁၇၈၄ ထိုင်းနိုင်ငံရှိ ထရက်တာပေါင်းမှာ - ၈၃၀,၀၀၀ ဗီယက်နမ်နိုင်ငံရှိ ထရက်တာပေါင်းမှာ - ၁၆၃,၀၀၀ ဖိလစ်ပိုင်နိုင်ငံရှိ ထရက်တာပေါင်းမှာ - ၆၃၀၀၀ စသည်တို့ဖြစ်ပါသည်။ ထို့ကြောင့် မြန်မာနိုင်ငံတွင်စက်မှုလယ်ယာစနစ်ကိုတည်ထောင်ရာ၌ လိုအပ်ချက်များ များစွာရှိနေသေးကြောင်း လေ့လာတွေ့ရှိရပါသည်။ သို့ပါ၍ မူလ မိရိုးဖလာလုပ်ကိုင်ရင်းစွဲ စနစ်ကိုလည်း ရုတ်တရက် မပြောင်းလဲရန်လိုအပ်ကြောင်း သတိပြုရမည်ဖြစ်ပါသည်။ ဆက်လက်ပြီး ကော်မတီဝင် ဦးကံညွန့် က တင်သွင်းသွားမှာ ဖြစ်ပါတယ်။</speech>
<speech><mp id="53">ဦးကံညွန့် (တောင်သူလယ်သမားနှင့် ပြည်တွင်းပြည်ပ အလုပ် သမား များဆိုင်ရာ ကော်မတီဝင်)</mp>လေးစားအပ်ပါသော ဥက္ကဋ္ဌကြီး နှင့်တကွ အားလုံး စိတ်၏ ချမ်းသာခြင်း၊ ကိုယ်၏ ကျန်းမာခြင်းနဲ့ ပြည့်စုံကြပါစေ လို့ ဦးစွာ ဆုမွန်ကောင်းတောင်းပါ တယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်မြေအမှတ်(၅)မှ အမျိုးသား လွှတ်တော် ကိုယ်စားလှယ် ဦးကံညွန့် ဖြစ်ပါတယ်။ ကျွန်တော့် အနေနဲ့ အလုပ်သမားများရဲ့ ကဏ္ဍ အကြံပြုချက်များကို ဆက်လက်တင်သွင်းသွားမှာ ဖြစ်ပါတယ်။ ဖွဲ့စည်းပုံဥပဒေပုဒ်မ ၃၁ အရ နိုင်ငံတော်သည် အလုပ်လက်မဲ့နည်းပါးစေရ န် တတ်နိုင်သမျှ ကူညီဆောင်ရွက်ရမည် ဟုဖော်ပြထားပါသည်။ ထို့ကြောင့် အလုပ်အကိုင် လေ့ကျင့်ရေးနှင့် သင်ကြားရေးသင်တန်းများ ကိုပြောင်းလဲနေသောစီးပွားရေးစနစ်နှင့် လိုက်လျောညီထွေစွာ လေ့ကျင့်ပေးရန် လိုအပ်မည် ဖြစ်ပါသည်။ နိုင်ငံတိုင်းလိုလိုပင် မိမိတို့တိုင်းပြည်တွင်ရှိသော စက်ရုံအလုပ်ရုံများတွင် အလုပ်အကိုင် အခွင့်အလမ်းများရရှိရေးအတွက် အံဝင်ခွင်ကျဖြစ်သော လေ့ကျင့်ရေး၊ သင်ကြားရေးသင်တန်း များကို ဖွင့်လှစ်ပို့ချနေကြပါသည်။ ပြောင်းလဲနေသော ဈေးကွက်စီးပွားရေးစနစ်နှင့် လိုက်လျော ညီထွေသော ရင်းနှီးမြှုပ်နှံမှုများအရ တည်ရှိလာမည့် လုပ်ငန်းများအတွက် အလုပ်အကိုင်များကို ရရှိစေမည်ဖြစ်ပါသည်။ဖွဲ့စည်းပုံအခြေခံဥပဒေရှိ အလုပ်သမားဥပဒေပါ အလုပ်အကိုင် သင်ကြားရေး နှင့် လေ့ကျင့်ရေးအက်ဥပဒေ အရလည်း လူငယ် များအတွက် လိုအပ်သော အလုပ်အကိုင်သင်ကြားရေးနှင့် လေ့ကျင့်ရေးများကို ဆောင်ရွက်ပေးရန် ဖြစ်ပါသည်။ ပြောင်းလဲနေသော နည်းပညာများနှင့် လို က်လျောညီထွေဖြစ်သော လုပ်ငန်းခွင် သင်တန်းမျိုး syp: (puos- CNC, Plasma Electric Welding , Automatic Control System op:) ဖွင့်လှစ်သင်ကြားပေးခြင်းဖြင့် တိုးတက်ဖြစ်ပေါ်လာမည့် နည်းပညာပိုင်းဆိုင်ရာ စက်ရုံ၊ အလုပ်ရုံများအတွက် လိုအပ်သော လုပ်သားများရရှိပြီး အလုပ်လက်မဲ့များလည်း လျော့နည်း ကာ ဆင်းရဲမှုလျော့ကျစေမည်ဖြစ်ပါသည်။ အလုပ်သမားများ၏လုပ်ငန်းခွင်တွင် မတော်တဆထိခိုက်မှုများသည် တစ်နေ့တစ်ခြား များပြား လာပါသည်။ ဥပမာ - တရုတ်ပြည်တွင် ကျောက်မီးသွေးတွင်းများ ပြိုကျသဖြင့် အလုပ် 2000:op: Gavad:quopš 200€:0507 wosgqg) Occupational Safety and Healtystem ကောင်းမွန်ရန်လိုအပ်ကြောင်း ထင်ရှားပါသည်။ အလုပ်သမားများ၏ လုပ်ငန်းခွင်ဘေးအန္တရာယ်ကင်းရှင်းရေး မည်မျှအရေးကြီးကြောင်းကို ကိန်းဂဏန်းအရဖော်ပြရလျှင် ၁၉၉၈ ခုနှစ်ကာလတွင် အာရှပစိဖိတ်ဒေသ၌ မတော်တ ဆထိခိုက်မှုပေါင်းမှာ ၁၈၆၀၀၀ ကျော် ဖြစ်ကြောင်း သိရှိရ ပါသည်။စက်အားအသုံးမပြုသော အလုပ်ရုံများနှင့် စက်အားအသုံးပြုသော အလုပ်ရုံများတွင် လေဝင်လေထွက်နှင့် အပူအအေးမျှတစေရန် အလုပ်ခွင်နေရာထိုင်ခင်းချောင်ချိ၍ ကျန်းမာသန့်ရှင်းရေးနှင့် ညီညွတ်ရမည့်အပြင် အလင်း၊ အမှောင်မျှတသည့် အလုပ်ရုံ ဖြစ်သင့်ပါသည်။ အလုပ်ရုံတိုင်းတွင် အနားယူခန်းမဆောင်နှင့် ထမင်းစားသောက်ရန် သင့်တင့်သော နေရာထိုင်ခင်းလည်းရှိရပါမည်။ အရေးပေါ်သုံးစွဲနိုင်ရန် ဆေးသေတ္တာများ အသင့်ထားရှိရမည့် အပြင်အလုပ်သမားဦးရေများပြားပါက ဆေးပေးခန်းများဖွင့်လှစ်ထားသင့်ပါသည်။ အလုပ်ရုံတွင် အလုပ်သမားများ၏ အလုပ်ချိန်၊ အနားယူချိန် ကာလအပိုင်းအခြား သတ်မှတ်စိစစ်ရေး နှင့် ပတ်သက်သော ပုံစံဇယားများရေး သား၍ အများမြင်တွေ့နိုင်သော နေရာ များမှာ ချိတ်ဆွဲထား သင့်ပါသည်။ ဘေးအန္တရာယ်ဖြစ်စေနိုင်သည့် စက်ပစ္စည်းအစိတ်အပိုင်း များကို လုံခြုံစွာ ကာရံ ထားရှိရမည့်အပြင် အလုပ်သမားများ၏ မျက်စိကိုအန္တရာယ် မဖြစ်စေရန်လည်းကောင်း၊ အခိုး အငွေ့၊ အမှုန်၊ အနံ့အသက်၊ ပူလွန်းအေးလွန်းသော အလုပ်နှင့်ဆိုင်သောပစ္စည်း သို့မဟုတ် လုပ်ငန်းခွင် အခြေအနေမှ ရရှိတတ်သည့် ဘေးအန္တရာယ်များ ကင်းဝေးစေရန်လည်းကောင်း၊ အလုပ်ရှင် က လိုအပ်သောအကာအကွယ်များ စီမံဆောင်ရွက်ပေးရပါမည်။ နေ့စဉ်အလုပ်ချိန် ၈နာရီအတွင်း အနည်းဆုံးမိနစ် ၃၀ အနားယူချိန် သတ်မှတ် ပေးရမည့် အပြင် တစ်ဆက်တည်း ၅နာရီ အလုပ်ချိန်ထက် ပိုပြီးတော့ မခိုင်းသင့်ပါ။ နေ့စဉ် အလုပ်ချိန်နှင့် အန���း ယူချိန် နှစ်ရက်ပေါင်းသည် ၁၀နာရီထက် မပိုစေရပါ။ ရက်သတ္တ တစ်ပတ်လျှင် အလုပ်ပိတ်ရက် ၁ ရက် သတ်မှတ်ရပါမည်။ အချိန်ပိုအလုပ်အတွက် လုပ်ခနှုန်း၏ ၂ ဆခံစားခွင့် ပေးရပါမည်အလုပ်ချိန်ပိုခိုင်းစေခြင်းများ၊ ကလေးသူငယ်များကို ခိုင်းစေခြင်းများ စသည်တို့ကို လည်း ပြဋ္ဌာန်းထားသော ဥပဒေများနှင့်အညီ လိုက်နာဆောင်ရွက်ရန် ပညာပေးခြင်း၊ အသိပေး ခြင်းများကို ကျယ်ပြန့်စွာ လုပ်ဆောင်သင့်ပါသည်။ စက်ရုံ၊ အလုပ်ရုံ အလုပ်ဌာနများမှာ အလုပ်လုပ်ကိုင်ရာမှ မတော်တဆထိခိုက် ဒဏ်ရာ ရရှိလျှင် ထိုက်သင့်သောလျော်ကြေးကို အလုပ်ရှင်ကပေးရမည် ဟူသည့် အလုပ်သမား လျော်ကြေးအက်ဥပဒေကို ၁၉၂၃ခုနှစ်က ပြဋ္ဌာန်းခဲ့ပါသည်။ လျော်ကြေးငွေ ခံစားထိုက်သည့် ထိခိုက်မှုများမှာ (၁) ဒဏ်ရာကြောင့်သေဆုံးလျှင်၊ (၂) ဒဏ်ရာကြောင့် တစ်သက်လုံး မသန်မစွမ်းဘဲ အလုပ်မလုပ်နိုင်ဘဲရှိလျှင်၊ (၃) အလုပ်လုပ်နိုင်သော်လည်း ဒဏ်ရာကြောင့် တစ်သက်တာပတ်လုံး တစ်စိတ်တစ်ဒေသ မသန်စွမ်းလျှင်၊ (၄) ဒဏ်ရာကြောင့်လုံးဝဖြစ်စေ၊တစ်စိတ်တစ်ဒေသဖြစ်စေ၊ယာယီမသန်စွမ်းဖြစ်လျှင် လျော်ကြေးငွေအချိုးအစားအလိုက်သော်လည်းကောင်း၊ ဆေးဝါးကုသနေချိန် အတွင်း တွင်သော်လည်းကောင်း ခံစားနိုင်ခွင့် ပေးအပ်ခြင်းဖြစ်ပါသည်။ သို့သော် လက်တွေ့တွင် ဥပဒေပါခံစားခွင့်များကို အလုပ်သမားများ သိနားလည်ခြင်း မရှိကြပါ။ ထိုသို့အလုပ်သမားများ မသိသည်ကို အခွင့်ကောင်းယူကာ အလုပ်ရှင်များက လုံးဝ လျစ်လျူရှုထားခြင်း၊ တစ်စိတ်တစ်ဒေသ ကျေနပ်မှုပေးခြင်းတို့ဖြင့် လှည့်စားခဲ့ကြပါသည်။ ထို့ကြောင့် အလုပ်သမားတို့၏ အခွင့် အရေးဆုံးရှုံးခဲ့ကြခြင်းများ ရှိခဲ့ပါသည်။ အလုပ် သမား များ၏ စည်း ရုံးလှုပ်ရှားမှု ကျယ်ပြန့်လာသည့်အခါမှ အစည်းအရုံးများ၏ ဦးဆောင်မှု ကြောင့် ထိုအက်ဥပဒေ အသက်ဝင်လာကာ ခံစားခွင့်များလည်း နည်းမှန်လမ်းမှန် ရရှိခဲ့ပါတယ်။ သိ��့သော် ချို့ယွင်းချက်များမှာ အဖက်ဖက်မှရှိနေဆဲဖြစ်ပါသည်။ သို့ဖြစ်ပါ၍၁။ အလုပ်သမားများအတွက်လုပ်ငန်းခွင်အေးချမ်းသာယာရေးလုပ်ငန်းခွင်ကျွမ်းကျင်ရန် လေ့ကျင့်ပေးရေး၊ အလုပ်သမားသုတေသနနှင့် စာရင်းဇယားပြုစုပေးရေး၊ လုပ်ငန်းခွင် ဘေးအန္တရာယ်ကင်းရှင်းရေး၊ လူမှုဖူလုံရေးစီမံကိန်းများကို တစိုက်မတ်မတ် အကောင်အထည် ဖော်ဆောင်ရွက်ပေးရန်လိုအပ်ပါသည်။ ၂။ အလုပ်သမားများအလုပ်ခွင်တွင်ထိခိုက်ဒဏ်ရာရခြင်း၊သေဆုံးခြင်းတို့အတွက် အလုပ် သမားလျော်ကြေးငွေဥပဒေပြဋ္ဌာန်းချက်ကို လျော်ကြေးသတ်မှတ်ချက်များနှင့် ထုတ်ပြန်ဆောင်ရွက် သွားရန်လိုအပ်ပါသည်။ အလုပ်သမားထုအားလုံးကိုလည်း သိရှိစေရန် ဆောင်ရွက်ပေးရန် လိုအပ်ပါသည်။ ၃။ စက်ရုံ၊ အလုပ်ရုံများတွင် လုပ်ငန်းခွင် ဘေးအန္တရာယ်ကင်းရှင်းရေး စီမံချက်များကို ရေးဆွဲထားရန်နှင့် လုပ်ငန်းခွင် ဘေးအန္တရာယ် ကင်းရှင်းရေးဆောင်ရွက်ရန် ဥပဒေပြဋ္ဌာန်းချက် များကို ပြဋ္ဌာန်းထားပြီး လိုက်နာဆောင်ရွက်မှုကို အစဉ်မပြတ်စစ်ဆေးဆောင်ရွက်ရန် လိုအပ်ပါ သည်။ ၄။ နိုင်ငံတော်တွင် လုပ်သားအင်အားစာရင်း (Labour Force Survey) ကောက်ယူ ထားရန်လိုအပ်ပါသည်။ထိုစာရင်းအရ အလုပ်လက်မဲ့ဦးရေကို သိရှိနိုင်ပြီး အလုပ်အကိုင်ရရှိ ရေး အစီအစဉ်ကို ချမှတ်ဆောင်ရွက်ပေးခြင်းဖြင့် ဆင်းရဲမှုလျှော့ ချပပျောက်ရေးကို ဆောင်ရွက် ရန်ဖြစ်ပါသည်။ ၅။ အလုပ်သမားများကို ပြောင်းလဲတိုးတက်လာနေသည့် စက်မှုလက်မှုနည်းပညာများနှင့် အညီ လုပ်ကိုင်နိုင်စေရန်အတွက် ကျွမ်းကျင်မှုဆိုင်ရာ သင်တန်းများဖွင့်လှစ်ပေးပြီး လုပ်သားများ လေ့ကျင့်ပြုစုပျိုးထောင်ရေးဆိုင်ရာ မူဝါဒများချမှတ်ဆောင်ရွက်ရန်ဖြစ်ပါသည်။ ၎င်းလုပ်ငန်းကို ပုဂလိကလုပ်ငန်းများသို့ လွှဲပြောင်းပေးလျှင် ပို၍သင့်တော်ပါသည်။ ၆။ လူမှုဖူလုံရေးဥပဒေများ ထွက်ပေါ်ပြီးဖြစ်၍ အလုပ်သမားများနှင့် အလုပ်ရှင်များ အားလုံးကိုသိအောင် ဆောင်ရွက်ရန်လိုအပ်ပြီး လူမှုဖူလုံရေးဥပဒေအရ အလုပ်သမား၏ ခံစားခွင့်များကို တိကျစွာ လိုက်နာဆောင်ရွက်ပေးပြီး အများသိရှိရန် ထုတ်ပြန်ကြေညာပေးရပါ၇။ အလုပ်သမားရေးရာနှင့်ဆိုင်သော ဥပဒေများရေးဆွဲခြင်း၊ ပြဋ္ဌာန်းခြင်း၊ အတည်ပြု ခြင်းများကို လုပ်ဆောင်ရာတွင် ILO ကလက်ခံထားသည့် Standards များ၊Conventions များ၊ Recommendations များနှင့် ညှိနှိုင်းအဖြေရှာကြသည့် ILO Convention အမှတ် ၈ရ တွင်ဖော်ပြထားသော Freedom of association ခေါ် လွတ်လပ်စွာ ဖွဲ့စည်း ခွင့်ဆိုင်ရာ ဖော်ပြချက်နှင့် Collective Burgining ခေါ် စုပေါင်းအရေးဆိုခြင်းစသည့်အချက်များ အလုပ်သမားဥပဒေရေးဆွဲရာတွင် ဩဇာကြီးမားသည်ကို တွေ့ရှိရပါသည်။ ယနေ့နိုင်ငံတကာ၏ အခြေအနေများမှာ နိုင်ငံရေး၊ စီးပွားရေး၊ လူမှုရေးအရ များစွာ ပြောင်းလဲလာကြောင်းတွေ့ရှိရပါသည်။ အလုပ်ရှင်၊ အလုပ်သမား အငြင်းပွားမှု ဖြေရှင်းရာတွင် Collective Burgining သည် အလုပ်သမားများက ထာဝရလက်ကိုင်ပြု သော လက်နက်သဖွယ်ဖြစ်ပါသည်။ ယနေ့တိုင် အဂလန်၊ အမေရိ ကန်နှင့် ဥရောပနိုင်ငံ များမှာ Collective Burgining သည် အလုပ်သမားများ၏ ဆန္ဒပြမှုမှာ တွန်းအားသဖွယ်ဖြစ်နေသည်ကို လေ့လာတွေ့ရှိရပါသည်။ သို့သော် အရှေ့တောင်အာရှနိုင်ငံများအပါအဝင် ဖွံ့ဖြိုးဆဲနိုင်ငံများမှာ Collective Burgining နှင့်ပတ်သက်၍ Approach မှာ ဥရောပနိုင်ငံများနှင့် တူညီမှုမရှိ သည်ကို တွေ့ရှိ ရပါသည်။ ဥပမာ - ဂျပန်နိုင်ငံတွင် အလုပ်သမား၊ အလုပ်ရှင်အငြင်းပွားမှုတွင် Collective Bargining Gloqqpoze sa gl0699762078: Collective Bargining m စေ့စပ်ဖျန်ဖြေရေးတို့ကို အလေးပေးထားသည်ကို တွေ့ရှိရပါသည်။ တစ်နည်းပြောရလျှင် Collective Bargining ကို အပြုသဘော အမြင်ဖြင့် ရှုမြင်ပါသည်။ ILO အနေဖြင့် အလုပ်ရှင်အငြင်းပွားမှု ဖြေရှင်းရာတွင် Tripotite ခေါ် သုံးပွင့်ဆိုင်စံ စနစ်ကို အသုံးပြု ရန် တိုက်တွန်းလေ့ရှိပါသည်။ Social Dialogue ဖြင့် အဖြေရှာရန် တဖွဖွ ပြောဆိုနေကြပါသည်။ အလုပ်သမားနှင့် အလုပ်ရှင်တို့သည် Socid Partners များဖြစ်ကြောင်း ကာယကံရှင်များကိုယ်တိုင် ခံယူရန်တိုက်တွန်းပါသည်။ သို့မှသာ Industridl peace ကိုရမည်ဖြစ်ကြောင်း ပြောဆိုကြပါသည်။ ယနေ့အရှေ့တောင်အာရှနိုင်ငံများတွင် အလုပ်သမား၊ အလုပ်ရှင်ပြဿနာကို ဖြေရှင်းရာတွင် အစိုးရကိုယ်တိုင် နက်နက်ရှိုင်းရှိုင်းပါဝင်မှသာ အောင်မြင် သည်ကို တွေ့ရှိရပါသည်။ ထို့ကြောင့် အလုပ်သမား၊ အလုပ်ရှင်ပြဿနာများကို ဖြေရှင်းရာတွင် ဥပဒေနှင့်အညီ အစိုးရဘက်မှ ပါဝင်ဆောင်ရွက်မှုကို အလေးထားရန်ဖြစ်ပြီး အငြင်းပွားမှု ဖြေရှင်းရေး ခုံသမာဓိ အဖွဲ့မှာ အလွန်အရေးကြီး၍ ဆောလျင်စွာ ဖွဲ့စည်းထားရန်လိုအပ် ပါသည်။ ၈။ အလုပ်သမားရေးရာ အငြင်းပွားမှု ဖြေရှင်းရေး ဥပဒေ (၂၀၁၂ခုနှစ်)နှင့် အလုပ်သမား ရေးရာအငြင်းပွားမှု ဖြေရှင်းရေးနည်းဥပဒေများ ထွက်ရှိထားပြီးဖြစ်၍ အလုပ်သမားရေးရာ အငြင်းပွားမှု ဖြေရှင်းရာတွင် အရေးပါသော အလုပ်သမားရေးရာ လုပ်ငန်းညှိနှိုင်းရေး ကော်မတီ၊ အငြင်းပွားမှုညှိနှိုင်းဖျန်ဖြေရေးအဖွဲ့၊ အငြင်းပွားမှု ဖြေရှင်းရေး ခုံသမာဓိအဖွဲ့တို့ကို အမြန်ဆုံး ဖွဲ့စည်း ဆောင်ရွက်ထားရန်လိုအပ်ပါသည်။ ၉။ အလုပ်သမားအဖွဲ့အစည်းဥပဒေ၂၀၁၂ခုနှစ်)နှင့် အလုပ်သမားအဖွဲ့အစည်း နည်းဥပဒေ များလည်း ထွက်ပေါ်လာပြီဖြစ်၍ အလုပ်သမားအဖွဲ့အစည်းများနှင့် အလုပ်ရှင်အဖွဲ့အစည်းများရောက် လုပ်ကိုင်ရန် ဆောင်ပေးရန် အလွန်အရေးကြီးသေချာစွာ စစ်ဆေးကိုလည်း အမြန်ဆုံးဖွဲ့စည်းတည်ထောင်ခွင့်များ ပေး ရန်လိုပါသည်။ပြည်ပရင်းနှီးမြှုပ်နှံမှုများ ဝင်ရောက်လာလျှင် ရင်းနှီးမြှုပ်နှံမည့် ပြည်ပလုပ်ငန်းရှင် များအတွက် အလုပ်သမားဥပဒေသည် မည်သို့ရှိသည်၊ မည်ကဲ့သို့ အာမခံချက်ရှိသည်၊ အကာအကွယ် ပေးနိုင်သည်ကို လေ့လာ၍ ရင်းနှီးမြှုပ်နှံမှုကို ဆောင်ရွက်ကြမည်ဖြစ်ပါသည်။ တွေ့ကြုံနေရသော အလုပ်သမားပြဿနာကို ပြဋ္ဌာန်းဥပဒေများနှင့်အညီ မျှမျှတတ ဆောင်ရွက်အဖြေရှာပေးရန် အလွန်အရေးကြီးပါသည်။ နိုင်ငံခြားသို့ အလုပ်သွားရောက် လုပ်ကိုင်ရန် ဆောင်ရွက်ပေးသော ဝန်ဆောင်မှုလုပ်ငန်းများကို သေချာစွာ စစ်ဆေးခွင့်ပြု၍ မှန်ကန် စွာ ဝန်ဆောင်မှုပြုရေးကို ဥပဒေအရ ဆောင်ရွက်ပေးရန် ဖြစ်ပါသည်။ ပြည်ပသွားရောက် လုပ်ကိုင်နေသူများမှာ အခက်အခဲများရှိကြောင်း လေ့လာ တွေ့ရှိရပါသည်။ မြန်မာနိုင်ငံမှ အိမ်နီးနားချင်းနိုင်ငံ များသို့ သွားရောက်လုပ်ကိုင်နေသူပေါင်းမှာ တစ်သန်းမျှရှိကြောင်း သိရှိရပါသည်။ ထိုလုပ်သားများသည် နိုင်ငံတော်သို့ ပြန်၍ ပေးသွင်းသော အခွန်များကိုလည်း သက်ဆိုင်ရာနိုင်ငံရှိ သံရုံး များတွင် လွယ်လင့်တကူပေးနိုင် ရေး တို့ကိုလည်းဆောင်ရွက်ပေးရန် လိုအပ်ပါသည်။ ပြည်ပတွင် နိုင်ငံကူးလက်မှတ်ရရှိရေး အခက်အခဲရှိခြင်း၊ ယင်းနိုင်ငံသားများထက် လစာနှုန်းလျော့ခံစားရခြင်းစတဲ့ အဓိကအရေးကြီးသောကိစ္စရပ်များ အတွက် အကူအညီကို ဥပဒေနှင့်အညီ ဆောင်ရွက်ပေးရန်လိုအပ်ပါ သည်။ ၁၀။ နိုင်ငံတကာမှ ရင်းနှီးမြှုပ်နှံမှုများ၊ စီးပွားရေးလုပ်ငန်းရှင်ကြီးများ ဝင်ရောက်လာပါက တိုင်းရင်းသားလုပ်သားများအနေဖြင့် လုပ်ငန်းကျွမ်းကျင်သော (Skil Labour) ကျွမ်းကျင် လုပ်သားများဖြစ်အောင် ကြို တင်ဆောင်ရွက်ထားသင့်ပါသည်။ သို့မှသာ ရေရှည်တွင် ထို လုပ်ငန်းတစ်ခုလုံးကို မိမိတို့မှ ကြပ်မတ်ဆောင်ရွက်နိုင်မည် ဖြစ်ပါသည်။ ၂၀၁၅ ခုနှစ်တွင် စတင်မည့် အာဆီယံ၏ပန်းတိုင်ဖြစ်သော ကျွမ်းကျင်လုပ်သားများ လွတ်လပ်စွာ စီးဆင်းရေး အတွက် ပြင်ဆင်ရာ၌ လုပ်သားများကျွမ်းကျင်မှုဆိုင်ရာ သင်တန်းများ တွင် အမျိုးသားအဆင့် တစ်နိုင်ငံလုံးအတိုင်းအတာနှင့် သတ်မှတ်ထားသော ကျွမ်းကျင်မှု လက်မှတ်မျိုးပေးနိုင်ရန်လည်းဆောင်ရွက်ထားသင့်ပေသည်။ သို့မှသာ တူညီသော စံသတ်မှတ်ချတ်ကျင့်ပေးမှု အရည်အသွေး နှင့် လုပ်သားများရဲ့ ကျွမ်းကျင်မှုအရည်အသွေးများ ပိုမို ကောင်းမွန်လာမည် ဖြစ်ပါသည်။ အလုပ်သမားနှင့်အလုပ်ရှင်များ အခါအားလျော်စွာ အလုပ်ရုံဆွေးနွေးပွဲများ ဆောင်ရွက် ၍လုပ်ငန်းခွင်ဘေးအန္တရာယ်ကင်းရှင်းရေး၊ လုပ်သားများ ကျန်းမာရေး၊ လူမှုရေး၊ ကုန်ထုတ် လုပ် ရေး စသည့် လုပ်ငန်းများ အား ရင်းရင်းနှီးနှီး ညှိနှိုင်းဆွေးနွေးတိုင်ပင် ဆောင်ရွက် နိုင်ကြ မည်ဖြစ်ပါသည်။ အစိုးရဝန်ထမ်းများ၏ စားဝတ်နေရေးများကိုလည်း အခါမလပ် စောင့်ကြည့်၍ သင့်လျော်သလို ကူညီပံ့ပိုး ပေးခြင်းအားဖြင့် လုပ်ငန်းခွင်သာယာဖြောင့်ဖြူးနိုင်မည်ဖြစ်ပါသည်။ ၁၁။ အောက်ဖော်ပြပါဥပဒေများအားရေးဆွဲရန်လိုအပ်ပါကြောင်းအကြံပြု တင်ပြအပ်ပါသည်(က) ၁၉၅၀ အလုပ်ရုံများ အက်ဥပဒေအသစ်ရေးဆွဲရန် (ခ) ၁၉၂၃ အလုပ်သမားလျော်ကြေးအက်ဥပဒေအသစ်ရေးဆွဲရန် (ဂ) လုပ်ငန်းခွင်ဘေး အန္တရာယ်ကင်းရှင်းရေးနှင့် ကျန်းမာရေးဆိုင်ရာဥပဒက်ဥပဒေများ ရေးဆွဲရန် (ဃ) FD၊ နိုင်ငံခြားတိုက်ရိုက်ရင်းနှီးမြှုပ်နှံမှုများ ဝင်လာတော့မည်ဖြစ်၍ နိုင်ငံခြားသားအလုပ်သမား ဥပဒေရေးဆွဲရန် (င) ၁၉၉၉ ပြည်ပအလုပ်အကိုင်ဆိုင်ရာ ဥပဒေအသစ်ရေးဆွဲရန် (စ) ဆိပ်ကမ်းအလုပ်သမားများ အက်ဥပဒေရေးဆွဲရန်တို့ဖြစ်ပါတယ်။ နိဂုံးတောင်သူလယ်သမားများကဏ္ဍတွင် လယ် ယာစိုက်ပျိုးရေး ဖွံ့ဖြိုးတိုးတက်စေရန်၊ လယ်ယာမြေပြုပြင်ခြင်း၊ သစ်ရွက်စိမ်းမြေဩဇာအသုံးပြုခြင်း၊ သွင်းအားစုများစနစ်တကျ အသုံးပြုခြင်း၊ စိုက်ပျိုးရေလုံလောက်စွာရရှိအောင် ဆောင်ရွက်ခြင်း၊ စိုက်ပျိုးနည်းစနစ်များ မှန်ကန်စေခြင်း၊ စိုက်ပျိုးစရိတ်လုံလောက်အောင် စီစဉ်ဆောင်ရွက်ခြင်း၊ ဈေးကွက်ရရှိအောင်ဆောင်ရွက်ပေးခြင်း၊ အလေအလွင့်အဆုံးအရှုံးနည်းအောင် စီမံဆောင်ရွက်ပေးခြင်းစသည်တို့ နှင့်ပတ်သက်၍အကြံပြု တင်ပြခဲ့ပြီး အလုပ်သမားကဏ္ဍတွင်လိုအပ်သော ဥပဒေ/နည်းဥပဒေများ ရေးဆွဲပြဌာန်းဆောင်ရွက်ရန် အမိန့်နှင့်ညွှန်ကြားချက် များကို အလုပ်ရှင်နှင့်အလုပ်သမားများ လေးစားလိုက်နာရန်၊ပြည်ပရောက်အလုပ်သမားများ ရသင့် သည့်အခွင့်အရေးများ မဆုံးရှုံး စေ ရေးနှင့် နိုင်ငံတော်အတွက် ထမ်းဆောင်ရမည့် အခွန်ငွေများ မှန်မှန်ကန်ကန်ပေးသွင်းရန်၊ ကျွမ်းကျင်သောလုပ်သားများ ပေါ်ထွက်လာစေရေး အတွက် လေ့ကျင့်ပညာပေး ဆောင်ရွက်ရန် တို့ကို အကြံပြု တင်ပြခဲ့ပြီးဖြစ်ပါသည်။ နိုင်ငံတော်၏ အခြေခံကျသော တောင်သူလယ်သမားများ နှင့် အလုပ်သမားများ၏ လူနေမှုဘဝမြင့်မားအောင် ဆောင်ရွက်ခြင်းအားဖြင့် အေးချမ်းသာယာ ပြီး ခေတ်မီဖွံ့ဖြိုးတိုးတက်သော ဒီမိုကရေစီနိုင်ငံတော်ကြီး အောင်မြင်အောင် တည်ဆောက် နိုင်မည် ဖြစ်ပါကြောင်း အကြံပြု တင်ပြရင်း နိဂုံးချုပ်လိုက်ပါတယ်ခင်ဗျား။</speech>
<title>အမျိုးသားလွှတ်တော် တောင်သူလယ်သမားနှင့် ပြည်တွင်းပြည်ပ အလုပ်သမားများ ဆိုင်ရာ ကော်မတီ၏ အစီရင်ခံစာနှင့် စပ်လျဉ်း၍ ဆွေးနွေးလိုသည့် လွှတ်တော် ကိုယ်စားလှယ်များ ရှိလျှင် အမည်စာရင်း တင်သွင်းနိုင်ကြောင်းဥက္ကဋ္ဌက ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင် ဗျား။ အမျိုးသား လွှတ်တော် တောင်သူလယ်သမားနှင့် ပြည်တွင်းပြည်ပ အလုပ်သမားများဆိုင်ရာ ကော်မတီ၏ အစီရင်ခံစာကို ဆွေးနွေးမယ့် လွှတ်တော်ကိုယ်စားလှယ်များရှိပါက (၁၇-၈-၂၀၁၂) ၁၆းဝဝနာရီ နောက်ဆုံးထား၍ အမျိုးသားလွှတ်တော်ဌာန၊ ဒုတိယ ညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်</speech>
</report>
<report>
<title>အမျိုးသားလွှတ်တော်အစိုးရမဟုတ်ပြည်တွင်းပြည်အဖွဲ့အစည်းများဆိုင်ရကော်မတီ၏ အစီရင်ခံစာကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် အစိုးရမဟုတ်သော ပြည်တွင်းပြည်ပ အဖွဲ့အစည်းများဆိုင်ရာ ကော်မတီ၏ အစီရင်ခံစာနှင့် စပ်လျဉ်း၍ ဆွေးနွေးရန် လွှတ်တော်ကိုယ်စားလှယ် (၂)ဦးက အမည်စာရင်း တင်သွင်းထား ပါတယ်။ ပထမဦးစွာ ရန်ကုန်တိုင်းဒေသကြီးမဲဆန္ဒနယ်အမှတ်(၉)မှ ဦးခင်ရွှေ ဆွေးနွေးနိုင်ပါပြီ</speech>
<speech><mp id="141">ဒေါက်တာခင်ရွှေရန်ကုန်တိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့် တကွ အမျိုးသားလွှတ်တော် ကိုယ်စားလှယ်များခင်ဗျား။ ကျွန်တော်ကတော့ ရန်ကုန်တိုင်းဒေသကြီး၊ မဲဆန္ဒနယ်အမှတ် (၉)မှ ဒေါက်တာခင်ရွှေ ဖြစ်ပါတယ်။ ဒီနေ့ ကျွန်တော်ဆွေးနွေးမယ့် အကြောင်းကတော့ အမျိုးသားလွှတ်တော်မှ တင်သွင်းထားတဲ့ အစိုးရမဟုတ်သော ပြည်တွင်းပြည်ပ အဖွဲ့အစည်းများဆိုင်ရာ ကော်မတီရဲ့ လုပ်ငန်းအကောင်အထည်ဖော်ဆောင်ရွက်နိုင်မှု တင်ပြချက်အစီရင်ခံစာ နှင့်ပတ်သက်ပြီးတော့ ဆွေးနွေးသွားမှာဖြစ်ပါတယ်။ ဒီနေ့ နိုင်ငံများရဲ့ ဖွံ့ဖြိုးတိုးတက်မှုကို အဓိကစွမ်းဆောင်နိုင်ဆုံးက တော့ နိုင်ငံတော် အစိုးရပဲ ဖြစ်ပါတယ်။ ဒုတိယက တော့ နိုင်ငံတော်ရဲ့ ခွင့်ပြုချက်နဲ့ ဆောင်ရွက်မည့် ပုဂ္ဂလိက ကဏ္ဍ (Privqte Sector)နောက် ပြည်သူပြည်သားများနှင့် အစိုးရမဟုတ်တဲ့ အဖွဲ့အစည်းများ (NGOs)၊ နိုင်ငံတကာ အစိုးရမဟုတ်တဲ့ အဖွဲ့အစည်းများ (INGOs)နှင့် အပြည်ပြည်ဆိုင်ရာ အဖွဲ့အစည်းများ(IOS) တို့ဖြစ်ကြပါတယ်။ လွန်ခဲ့တဲ့ ဆယ်ရာစု နှစ်ကစပြီးတော့ နိုင်ငံအသီးသီးရဲ့ 8. Gl:09:00d3qep:osao:quopošos sago saopš: (Non Government Organization) နှင့် ပူးပေါင်းဆောင် ရွက်ပြီးတော့ နိုင်ငံတော်ဖွံ့ဖြိုးတိုးတက်မှုတွေကို အရှိန်အဟုန်မြှင့်ဆောင်ရွက်နေကြတာလည်း တွေ့ရပါတယ်။ ကမ္ဘာပေါ်မှာ NGOs များရဲ့ အခန်းကဏ္ဍမှာလည်း တစ်နေ့တစ်ခြား ကြီးထွား အောင်မြင်နေတာကိုလည်း တွေ့ရှိနေရပြီ ဖြစ်ပါတယ်။ ပညာရေး၊ ကျ်းမာရေး၊ လူမှုရေး၊ ကယ်ဆယ်ရေး၊ နောက်ပတ်ဝန်းကျင်ထိန်းသိမ်းရေး နှင်. အခြေခံ အဆောက်အဦ တိုးတက်ရေးအပါအဝင်ကဏ္ဍများစွာ ပါဝင်ဆောင်ရွက်နေတာကိုလည်း တွေ့နေ ရပါတယ်။ နိုင်ငံတော်မှာ ကြုံခဲ့၊ ခံစားခဲ့ဖူးတဲ့ ရေဘေးတို့၊ လေဘေးတို့ နှင့်သဘာဝဘေးဒဏ်များ ဖြစ်ပေါ်လာလို့ရှိရင် နိုင်ငံတော်အစိုးရ၊ ပြည်သူပြည်သားများနှင့် NGOs နှင့် INGOs များရဲ့ အကူအညီပေးခဲ့တဲ့ စွမ်းပကားကိုလည်း အသိအမှတ်ပြု အားကိုးရမှာ ဖြစ်ပါတယ်။ နိုင်ငံတော်အစိုးရအနေနဲ့လည်း ပြည်သူပြည်သားများကို အကူအညီ ပေးနိုင်ရန် အတွက် လူထုအခြေပြုတဲ့ဖွံ့ဖြိုးမှုကို ပံ့ပိုးကူညီနိုင်တဲ့ အသင်းအဖွဲ့များကိုလည်းကောင်း၊ တည်ဆဲ စည်းမျဉ်းစည်းကမ်း၊ ဥပဒေနှင့်အညီ လေးစားလိုက်နာဖို့အတွက်ကို အသင်းအဖွဲ့မှတ်ပုံတင်ဆောင်ရွက်ပေးလျက်ရှိရာ NGOs ပေါင်း(၂၇၈) ဖွဲ့နှင့် INGOs က(၆)ဖွဲ့၊ နောက်နိုင် ငံခြား စီးပွားရေးဦးစီးဌာနနဲ့ ဆက်သွယ်ဆောင်ရွက်နေတဲ့ INGOs တွေကတော့ (၆၅) ဖွဲ့ ရှိတယ်လို့ သိရပါတယ်။ မိမိတို့နိုင်ငံရဲ့ အစိုးရလက်ထက်မှာ တိုင်းဒေသကြီး နှင့် ပြည်နယ်များအကြားမှာ အချိုးကျမျှတစွာနဲ့ ဖွံ့ဖြိုးတိုးတက်စေရေးအတွက် ပြည်သူလူထု တစ်ရပ်လုံး ရရှိခံစားနိုင်မည့် လူမှုစီးပွားရေး နယ်ပယ်အသီးသီးမှာလည်း ဖွံ့ဖြိုးတိုးတက်လာရေး နောက် ကျေးလက်ဒေသ ဖွံ့ဖြိုးတိုးတက်ရေးနှင့် ဆင်းရဲမှုလျှော့ချရေးစတဲ့ လုပ်ငန်းစဉ်များကိုလည်း ဦးစားပေးအစီအစဉ်နဲ့ ချမှတ်ဆောင်ရွက်လျက်ရှိရာ ပူးပေါင်း ဆောင်ရွက်နိုင်ရေးအတွက်ကို လိုအပ်တဲ့ လိုအပ်ချက်များ ကို ဖြည့်ဆည်းနိုင်မည့် NGOs များရဲ့ မှန်ကန်တဲ့ကူညီမှုများကိုလည်း လိုအပ်နေဦးမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဒီနေ့ ကျွန်တော်တို့ နိုင်ငံ ကို ဝင်ရောက်ပြီး တော့ ဝင်ရောက်လျက်ရှိသော NGOs နှင့် INGOs အဖွဲ့အစည်းအမျိုးမျိုးဟာ ရည်ရွယ်ချက် အမျိုးမျိုးနဲ့ ဝင်ရောက်နေတာလည်း တွေ့မြင်နေရပါတယ်။ စီးပွားရေးအရလည်းကောင်း၊ ဘာသာရေးအရလည်းကောင်း၊ လူမှုရေးအရလည်းကောင်း၊ အခွင့်အရေး အရလည်းကောင်း၊ စေတနာအပြည့်နဲ့လည်းကောင်း တစစ ဝင်ရောက်လာတာတွေ့မြင်နေရပါတယ်။ အချို့မှာ လည်း စီးပွားရေးအရ အကျိုးအမြတ်ကိုကြည့်ပြီးတော့ နိုင် ငံတကာအစိုးရမဟုတ်တဲ့ အဖွဲ့ အစည်းများ (INGOs)ကို ပြည်တွင်းမှ အဖွဲ့အစည်းအသီးသီးနှင့် ပူးပေါင်းဆောင် ရွက်နေတာ လည်း တွေ့နေရပါတယ်။ ပြည် ပအဖွဲ့အစည်းများအနေနဲ့လည်း နေရာမျိုးစုံ၊ အဖွဲ့အစည်းမျိုးစုံ၊ လူပုဂ္ဂိုလ်မျိုးစုံတို့မှ ရရှိလာတဲ့ ရန်ပုံငွေများရဲ့ (၆၀) ရာခိုင်နှုန်းကိုသာ ပြည်တွင်းလူမှုရေး ကိစ္စတွေမှာ သုံးစွဲပြီး တော့ (၄၀) ရာခိုင်နှုန်းလောက်ကိုတော့ အဲဒီရဲ့ INGOs ရဲ့ အုပ်ချုပ်မှု စရိတ်မှာ သုံးစွဲနေကြောင်းကိုလည်း ဖတ်ရှုမှတ်သားခဲ့ရပါတယ်။ ဒါ့အပြင် မြန်မာနိုင်ငံအတွင်းမှာ ကယ်ဆယ်ရေးနှင့်ကူညီဆောင်ရွက်ခဲ့တဲ့ နေရာမှာ လည်း အကြောင်းအမျိုးမျိုးကြောင့် လေလွင့်မှုများရှိနိုင်ပြီးတော့ လိုအပ်နေတဲ့ နေရာကို ရရှိတဲ့ အကူအညီ၊ အပြည့်အဝရရှိရေးအတွက်ကို ကျွန်တော်တို့ ကော်မတီနဲ့ အဖွဲ့အစည်းများ အနေဖြင့် အလေအလွင့်မရှိအောင် ဝိုင်းဝန်းကူညီ ဆောင်ရွက်ထိန်းသိမ်းဖို့ပဲ လိုပါတယ်။ မြန်မာနိုင်ငံမှာ မှတ်ပုံတင်ထားတဲ့ အစိုး ရမဟုတ်တဲ့ အဖွဲ့အစည်း (NGOs)၊ နိုင်ငံတကာအစိုးရ မဟုတ်တဲ့ အဖွဲ့အစည်း(INGOs)၊ နောက် အပြည်ပြည်ဆိုင်ရာ အဖွဲ့အစည်း (IOS)များဟာ တကယ် တရားဝင် မှတ်ပုံတင်ထားတဲ့စာအုပ်တကယ်လှုပ်ရှားနေတဲ့အဖွဲ့အစည်းတွေက ပိုများနိုင်ပါတယ်။ con una cervera mes renaba ang tapusintuesen dan berso og lurere non poca en veneng kentaminen on openဖွဲ့အစည်းတွေကလည်း တစ်ဖွဲ့နှင့်တစ်ဖွဲ့ လုပ်ငန်းညှိနှိုင်းခြင်းမရှိတဲ့အတွက်ကြောင့် အချို့လုပ်ငန်းတွေမှာ လုပ်ငန်းတွေ ထပ်နေတာတွေ၊ နောက်ဒေသတွေထပ်နေတာလည်း ရှိနိုင် ပါတယ်။ ဒါကြောင့် ကျွန်တော်တို့ လွှတ်တော် က ဖွဲ့စည်းထားတဲ့ အစိုးရမဟုတ်တဲ့ ပြည်တွင်း၊ ပြည်ပအဖွဲ့အစည်းများဆိုင်ရာကော်မတီအနေနဲ့ ဘယ်လိုဆက်စပ်ပြီးတော့ ထိန်းထိန်းသိမ်းသိမ်း နဲ့ ညှိနှိုင်းပေါင်းစပ်ပေးနိုင်မလဲဆိုတာကိုလည်း နည်းလမ်းရှာထားဖို့လိုပါတယ်။ နောက် ပြည်ထဲရေးဝန်ကြီးဌာနအနေနဲ့လည်း တိုင်း / ပြည်နယ်ဒေသကြီး အထွေထွေအုပ်ချုပ် ရေး ဦးစီး ဌာနများက ဥပဒေ၊ လုပ်ထုံးလုပ်နည်း၊ ညွှန်ကြားချက်များနှင့် အညီ အဆင့်ဆင့်ထောက်ခံ တင်ပြပြီးတော့ NGOs အသင်းများရဲ့ ရည်ရွယ်ချက် ၊ လုပ်ငန်းစဉ်အလိုက် သက်ဆိုင်ရာဝန်ကြီး ဌာနရဲ့ သဘောထားတောင်းခံခြင်း အပါအဝင် နိုင်ငံရေးပါတီများနှင့် ဆက်ဆံမှုရှိ/မရှိနှင့်ပြစ်မှု ကင်းရှင်းမှသာလျင် ဝန်ကြီးဌာနအနေနဲ့ ဒီလက်မှတ်ကို ထုတ်ပေးကြောင်းလည်း သိရပါတယ်။ နိုင်ငံတော်အေးချမ်းသာယာရေးနှင့် တရားဥပဒေ စိုးမိုးရေးအတွက်ကို ထိခိုက်စေမည်ဆိုလို့ရှိရင် တည်ဆဲဥပဒေများနှင့်အညီ အရေးယူပေမယ့် NGOs အကြောင်းပြပြီးတော့ ငွေရေးကြေးရေး နှင့် နိုင်ငံရေးအမြတ်ထုတ်မှုများကိုတော့ သတိထားစောင့်ကြည့်ရမှာဖြစ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ နိုင်ငံခြားအကူအညီအထောက်အပံ့ ထိရောက်စွာ အလေအလွင့်မရှိဘဲနဲ့ စီမံအသုံးပြုနိုင်ဖို့လိုပါတယ်။ မိမိနိုင်ငံအစိုးရသစ် လက်ထက်မှာ နိုင်ငံရေးနှင့်စီးပွားရေး ပြုပြင်ပြောင်းလဲမှုများကြောင့် နိုင်ငံတကာနှင့်ဆက်ဆံရေး အလွန်ကောင်းမွန်လာပြီးတော့ အလှူရှင်နိုင်ငံများနှင့် အပြည်ပြည်ဆိုင်ရာ အစိုးရမဟုတ်တဲ့ အဖွဲ့အစည်းများကနေပြီးတော့နိုင်ငံခြားအကူအညီအထောက်အပံ့များဟာ အရင်ကထက်များစွာ တိုးတက် စီးဆင်းလျက်ရှိပါတယ်။ နိုင်ငံတော်သမ္မတကြီးကလည်း မေလ (၁၁)ရက်နေ့က ကျင်းပခဲ့တဲ့ ဖွံ့ဖြိုး တိုးတက်ရေး ပိုမိုထိရောက်စွာ ပြုပြင်ပြောင်းလဲရေးကြိုးပမ်းရေးဆိုင်ရာ လုပ်ငန်း ညှိနှိုင်းအစည်းအဝေးမှာ ဖွံ့ဖြိုးရေးလုပ်ငန်းများ ဆောင်ရွက်ရာတွင် နိုင်ငံတော် ဘဏ္ဍာငွေတစ်ခုတည်းအပေါ်မှာ မှီခိုအားထားလုပ်ဆောင်ခဲ့သည့် အစဉ်အလာမှ နိုင်ငံတကာ အကူအညီ၊ အထောက်အပံ့၊ ချေးငွေနှင့်ပြည်တွင်း၊ ပြည်ပ ရင်းနှီးမြှုပ်နှံမှုများကို ရယူအသုံးပြုပြီးတော့ ကဏ္ဍအလိုက်၊ ဒေသအလိုက် လုပ်ငန်းစီမံကိန်းများကို အကောင်အထည် ဖော်ဆောင်ရွက် သွားရန် လမ်းညွှန်ခဲ့ပါတယ်။ ဒါ့အပြင် နိုင်ငံတော်သမ္မတကြီးမှ ဥက္ကဋ္ဌအဖြစ် နဲ့ ဆောင်ရွက်တဲ့ နိုင်ငံခြားအကူအညီ အထောက်အပံ့ စီ မံခန့်ခွဲရေးဗဟိုကော်မတီကိုလည်း ၁၃-၇-၂၀၁၂ နေ့က ဖွဲ့စည်းခဲ့ပြီးလည်း ဖြစ်ပါတယ်။ ယခင်က နိုင်ငံခြားအကူအညီနှင့် အထောက်အပံ့များဟာ အလှူရှင်ရဲ့ စိတ်ဆန္ဒအရ လှူဒါန်းခြင်းဖြစ်တဲ့အတွက်ကြောင့် နိုင်ငံတော်အစိုးရအကြားမှာလည်း ပေါင်းစည်းညှိနှိုင်း ဆောင်ရွက်မှုအားနည်းကြောင်း တွေ့ရှိရမှာဖြစ်ပါတယ်။ ဒါကြောင့် အလှူရှင်ရဲ့ စိတ်ဆန္ဒအရ လှူဒါန်းတဲ့ အလှူ ကို မိမိတို့ နိုင်ငံရဲ့ မူဝါဒနှင့် ကိုက်ညီမည့်လိုအပ်ချက်ကို ညှိနှိုင်းပြီးတော့ သတ်မှတ်တဲ့ စီမံကိန်းရေးဆွဲပြီးတော့ ကော်မတီကနေပြီးတော့ စီမံကိန်းများမှာ ဝင်ရောက်ပံ့ပိုးဆောင်ရွက်သင့်ကြောင်းကိုလည်း တင်ပြလိုပါတယ်။ မိမိနိုင်ငံမှာ တစ်နိုင်ငံလုံးအတိုင်းအတာနဲ့ ဆင်းရဲမှုနှုန်းဟာ ၂၀၁၁ ခုနှစ်က(၂၆) ရာခိုင်နှုန်း ရှိခဲ့ပါတယ်။ အခုဆိုရင် ငြိမ်းချမ်းရေးရယူပြီးသည့် ပြီးခဲ့တဲ့ တိုင်းရင်းသားများနဲ့ တစ်ဖက်နိုင်ငံကို ရွှေ့ပြောင်းနေထိုင်ရာကနေပြီးတော့ ပြန်လည်ရောက်ရှိလာမယ့်သူများအတွက်အကူအညီများစွာ လိုအပ်ဦးမှာ ဖြစ်ပါတယ်။ ၂၀၁၁-၂၀၁၂ အချက်အလက်အရ တစ်နိုင်ငံလုံး အတိုင်းအတာ နဲ့ တစ်ဦးကျအကူအညီ Per Capitd d did က အမေရိကန်ဒေါ်လာ ၁၁.၉၈ ပဲ ရှိပြီးတော့ လာအိုနိုင်ငံက တစ်ဦးကို US ဒေါ်လာ ၇၈ ဒေါ်လာရရှိတဲ့အတွက်ကြောင့် ကမ္ဘာမှာ မြန်မာနိုင်ငံဟာ အကူအညီအနည်းဆုံး နိုင်ငံလည်းဖြစ်ပါတယ်။ မြန်မာနိုင်ငံဟာ နှစ်ပေါင်းများစွာ ဖွံ့ဖြိုးမှုအကူအညီများ၊ တရားဝင်ဖွင့်ပေးမှုအကူအညီများ၊ ချေးငွေများမရရှိဘဲနဲ့ ကြိုးပမ်း ရပ်တည်ခဲ့ရတဲ့ နိုင်ငံတစ်နိုင်ငံလည်း ဖြစ်ပါတယ်။ ဒီနေ့ ဒီအချိန်အထိ မိမိတို့နိုင်ငံအပေါ်မှာ ကန့်သတ်ထားတဲ့ အနောက်နိုင်ငံများရဲ့ ပိတ်ဆို့မှုများ ရှင်းလင်းစွာ ဖယ်ရှားပေးခြင်း မရှိသေးပါ ခင်ဗျား။ နောက်လူသားဖွံ့ဖြိုးမှုကိုလည်းအကြောင်းပြပြီးတော့ ကူညီဆောင်ရွက်ပေးခြင်းလည်း မရှိဘဲနဲ့ အယောင်ပြလှုပ်ရှားမှုမျိုးဖြင့် နိုင်ငံခြားအကူအညီ များကိုလည်း သတိထား ရှောင်ကြဉ် ရမှာ ဖြစ်ပါတယ်ခင်ဗျား။ အကူအညီ၊ အထောက်အပံ့များ နှင့်ပတ်သက်ပြီးတော့လည်း ပွင့်လင်း ထင်သာမြင်သာမှု၊ တာဝန်ယူမှု မရှိတဲ့ ပါရီကြေညာချက်ပါ အချက်နဲ့လည်း ညီညွတ်မှုမရှိကြောင်းကိုလည်း တွေ့ရှိနေရပါတယ်ခင်ဗျား။ နိဂုံးချုပ်အားဖြင့် တင်ပြရရင် ဒီနေ့မြန် မာနိုင်ငံနှင့် INGOS နှင့် NGOs၊ IOS များရဲ့ ဆက်ဆံမှုကို ညောင်သီးလည်းစား၊ လေးသံလည်း ဂရုစိုက်နားထောင်ရမယ့် အချိန်လည်း ဖြစ်ပါတယ်။ ကျွန်တော်တို့နိုင်ငံသည် အခြားနိုင်ငံများနှင့်နှိုင်းယှဉ်လို့ ရှိရင် ဖွံ့ဖြိုးမှုအလွန်နောက်ကျနေပြီ ဖြစ်တဲ့အတွက်ကြောင့် ရရှိနိုင်တဲ့ သယံဇာတများကို ထိထိ ရောက်ရောက် စွမ်းဆောင်ရည် ပြည့်ဝစွာ သုံးစွဲပြီးတော့ ရည်မှ န်းချက်များနဲ့ မူဝါဒကို ခိုင်ခိုင် မာမာ တည်ဆောက်ပြီး မိမိတို့ရဲ့ ကိုယ်ကျိုးနှင့် စိတ်ဝင်စားမှုတို့ကို ရှေ့တန်းမတင်ဘဲနဲ့ နိုင်ငံတော် ဖွံ့ဖြိုးတိုးတက်ရေးအတွက်အမျိုးသားတာဝန်တစ်ရပ်အနေနဲ့ ဆောင်ရွက်ရမည့်အချိန်ဖြစ်ကြောင်း တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">အစည်းအဝေးကို (၁၅)မိနစ် ခေတ္တရပ်နားမှာ ဖြစ်ပါတယ်</speech>
<speech type="mc">အမျိုးသားလွှတ်တော်ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျာ။</speech>
<p>အစည်းအဝေးကို(၁၄၀၀)နာရီအချိန်တွင်ခေတ္တရပ်နားပြီး (၁၄၁၅) နာရီအချိန်တွင်ပြန်လည်ကျင်းပပါသည်။</p>
<speech type="mc">အမျိုးသားလွှတ်တော်ကိုယ်စားလှယ်များ ခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၁)မှ ဒေါ်ခင်ဝိုင်းကြည် ဆွေးနွေးနိုင်ပါပြီ</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်၁)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီး နှင့် အမျိုးသားလွှတ်တော် ကိုယ်စားလှယ် တော်ကြီး များရှင်။ အားလုံးပဲ စိတ္တသုခ၊ ကာယသုခ ၊ နှစ်ဖြာသောသုခ နဲ့ ပြည့်စုံပါစေလို့ ဆုတောင်း မေတ္တာပို့သရင်း ဂါရဝပြုပါတယ်။ ကျွန်မကတော့ ရန်ကုန်တိုင်းဒေသကြီး မဲဆန္ဒနယ်မြေ အမှတ်(၁)မှ အမျိုးသားလွှတ်တော် ကိုယ်စားလှယ် ဒေါ်ခင်ဝိုင်းကြည် ဖြစ်ပါတယ်။ ကျွန်မ အခု ဆွေးနွေးမှာကတော့ အမျိုးသားလွှတ်တော်၏ အစိုးရမဟုတ်သော ပြည်တွင်းပြည်ပ အဖွဲ့အစည်းများဆိုင်ရာကော်မတီရဲ့ လုပ်ငန်းအကောင်အထည်ဖော်ဆောင်ရွက်နိုင်မှု တင်ပြချက် အစီရင်ခံစာအပေါ်မှာ ကျွန်မ ဆွေးနွေး တင်ပြသွားမှာ ဖြစ်ပါတယ်။ ဒီ တင်ပြချက် အစီရင်ခံစာရဲ့ကော်မတီ၏ လုပ်ပိုင်ခွင့်ဆိုတဲ့ အပိုဒ် ၄၊ အပိုဒ်ခွဲ (ခ)မှာ ကော်မတီသည် အဖွဲ့ခွဲ၍ဖြစ် စေ၊ လိုအပ်သော ပုဂ္ဂိုလ်များနဲ့ ပေါင်းစပ်ဖွဲ့စည်း၍ဖြစ်စေ၊ လိုအပ်သည့် ပြည်တွင်းနေရာဒေသ အသင်းအဖွဲ့ရုံး၊ အလုပ်ရုံ ၊ လုပ်ငန်းတည်နေရာ သို့မဟုတ် အစိုးရဌာနများနှင့် ပြည်တွင်းရှိ နိုင်ငံတကာအဖွဲ့အစည်းရုံးဌာနများသို့ တာဝန်အရ သွားရောက်လေ့လာ ဆောင်ရွက်နိုင် သည် ဆိုတဲ့အတွက် ဒါကို ပီပြင်စွာအကောင်အထည်ဖော်နိုင်ပါစေလို့ ကျွန်မ ဒါဝမ်းမြောက်ဝမ်းသာစွာ နဲ့ ကြိုဆိုပါတယ်။ ဒီဟာဘာ လဲဆိုတော့ ကျွန်မတို့ ဖွဲ့စည်းပုံအခြေခံဥပဒေပုဒ်မ ၃၈၈ အရ ဒါ တာဝန်ကျေတဲ့ လုပ်ငန်းလို့ ကျွန်မ အဲဒီလိုပဲ ယုံကြည်ပါတယ်။ အဲဒီတော့ ကျွန်မတို့ ဆိုလို့ရှိရင် လည်း ရန်ကုန်မှာ ဒီလိုပဲ ကျွန်မတို့ ပြန်သွားတဲ့အခါကျတော့ ကလေးသူငယ်နဲ့ ပတ်သက်တဲ့ NGO တွေက သူတို့ရဲ့ ပွဲတွေကိုဖိတ်တယ်။ ကျွန်မတို့ သွားရတယ်။ နောက်တစ်ခါ အမျိုးသမီးတွေနဲ့ပတ်သက်တဲ့ အမျိုးသမီးစွမ်းဆောင်ရည်မြှင့်တင်ရေးတို့၊ ဘာတို့ စသည်ဖြင့် အဲဒီလိုပွဲတွေ ဖိတ်တယ်၊ ဖိတ်တော့ ကျွန်မတို့တွေ သွားရတယ်။ သွားရတဲ့ အခါမှာ သူတို့နဲ့ ပတ်သက်တာကို ကိုယ်သိသလို၊ ကိုယ်နဲ့ ပတ်သက်တဲ့ အခြေအနေတွေကိုလည်း သူတို့ သိရတာဖြစ်တဲ့အတွက် နှစ်ဦးနှစ်ဖက် ကျွန်မတို့ ဒါ အကျိုးရှိတာ ဖြစ်ပါတယ်။ ဒါကြောင့်မို့လို့ အဲဒီအချက် ကို ကျွန်မကတော့ ဒါလိုလိုလားလားနဲ့ ထောက်ခံဆွေးနွေး အပ်ပါ တယ်။ နောက်တစ်ခုကတော့ ဒါ အပိုဒ် ၁၄ ကော်မတီ၏ Website လွှင့်တင်ရေးဆိုတဲ့ အစီအစဉ် ပေါ့နော်။ အဲဒီဟာ ကတော့ လွန်စွာကောင်းမွန်ပြီးတော့ အင်မတန်ကို သင့် မြတ်တဲ့ အစီအစဉ် ဖြစ်တဲ့အတွက်ကြောင့်မို့လို့ ဒါ ပြည်သူလူထု အတွက်ရော၊ နိုင်ငံတော်အတွက်ရော အားလုံးအကျိုးရှိမှာဖြစ်တဲ့အတွက် ဒါ ပွင့်လင်းမြင်သာတဲ့ အစီအစဉ် လည်းဖြစ်တယ်။ နောက် လူတွေ အင်မတန် မျှော်လင့်တောင့်တတဲ့ဟာလည်း ဖြစ်တဲ့အတွက် သူတို့ဆီကပြန်လာတဲ့ တုန့်ပြန်သံတွေ ကိုလည်း ဒီကနေတစ်ဆင့် သိရမှာဖြစ်တဲ့အတွက် အဲဒီ အစီအစဉ်ကိုလည်း ကျွန်မ ဝမ်းမြောက် ဝမ်းသာနဲ့ ကြိုဆိုတယ်ဆိုတာကို ကျွန်မ အစီရင်ခံတင်ပြလိုပါတယ်။ နောက် လေးစားအပ်ပါသော အမျိုးသားလွှတ်တော် ဥက္ကဋ္ဌကြီးရှင် ။ ဒါ အစိုးရလည်း နိုင်ငံတကာအတွေ့အကြုံတွေနဲ့ ဗဟုသုတ အင်မတန် ကြွယ်ဝပြီးတော့၊ စကားလုံး အင်မတန် ပေါများတဲ့၊ ဝေါဟာရတွေအင်မတန်ကြွယ်တဲ့ အမျိုးသားလွှတ်တော် ကိုယ်စားလှယ်ကြီး ဦးခင်ရွှေ ကနေပြီးတဲ့ အခါကျတော့ အများကြီးဆွေးနွေးသွားတော့ ဒါ ကျွန်မတော့ နည်းနည်းပါးပါးပဲ ဆွေးနွေးတော့မှာပါ။ ကျွန်မတို့ရဲ့ ပြည်ထောင်စုသမ္မတ မြန်မာနိုင်ငံတော်မှာ အဓိက မဏ္ဍိုင်ကြီး ဖြစ်တဲ့ ဥပဒေပြုရေး၊ အုပ်ချုပ်ရေး၊ တရားစီရင်ရေး မဏ္ဍိုင်ကြီး (၃)ရပ်အပြင် စတုတ္ထမဏ္ဍိုင် ဖြစ်တဲ့ ပြည်သူတို့ရဲ့ နား၊ မျက်စိ၊ အသိတို့ကို ဖွင့်ပေးနေတဲ့ မီဒီယာအသီးသီး နဲ့ ပဉ္စမမဏ္ဍိုင်လို့ အများအခုခေါ်နေကြပြီဖြစ်တဲ့ ပြည်သူလူထုများပါ ဒီမို ကရေစီကျင့်စဉ်ကို စနစ်တကျ ကျင့် သုံး နိုင်အောင် တက်ညီလက်ညီနဲ့ ကြိုး စားလျက်ရှိနေပြီဆိုတာကို ကျွန်မတို့ အားလုံးအသိပဲ ဖြစ်ပါတယ်။ နိုင်ငံတော်နဲ့ နိုင်ငံသားတို့ရဲ့ နိုင်ငံရေး၊ စီးပွားရေး၊ လူမှုရေး၊ ကာကွယ်ရေးနဲ့ လုံခြုံရေးအားလုံး ပိုမိုတိုးတက်မြင့်မား ခိုင်ခန့်အောင်လည်း ကြိုးစားဆောင်ရွက်နေပြီဆိုတာ ကိုလည်း ဒါမြင်တွေ့နေရပြီဖြစ်ပါတယ်။ ဒါပေမယ့်လည်း ဘယ်ကိစ္စမဆို ဆောင်ရွက်တိုင်း၊ဆောင်ရွက်တိုင်းမှာ လုံလောက်တဲ့အချိန်၊ ကာလတစ်ခု ယူရမှာဖြစ်တဲ့အတွက်ကြောင့်မို့လို့ အခု ရေတွင်းတူး၊ အခု ရေကြည်သောက်လို့ မရတာလည်း အများအသိ ပဲ ဖြစ်ပါတယ်။ မိမိတို့ ရည်ရွယ်တဲ့ပန်းတိုင်ကို ဇွဲအပြည့်၊ အားမာန်အပြည့် နည်းဗျူဟာမှန်ကန်စွာနဲ့ တစ်ညီတစ်ညွတ်ထဲ၊ တစ်စိတ်တစ်ဝမ်းထဲ စုပေါင်းချီတက်ကြမယ်ဆိုရင် ဒါ အောင်မြင်ရမှာ အမှန်ပဲဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးရှင့် ။ အခုလို အချိန်အခါ အခြေအနေမျိုးမှာ မြန်မာ့နိုင်ငံရေး၊ စီးပွားရေး၊ လူမှုရေးနဲ့ အခြားသော ကဏ္ဍအသီးသီးကို တိုးမြှင့်ဆောင်ရွက်နိုင်ဖို့ဆိုရင် ပြောင်းလဲတိုးတက်လျက်ရှိတဲ့ ကမ္ဘာ့နိုင်ငံအသီးသီး၊ နောက်တစ်ခါ နိုင်ငံတကာအဖွဲ့အစည်းအသီးသီးတို့နဲ့ ပဋိညာဉ်စာချုပ်တွေချုပ်၊ လက်မှတ်တွေရေးထိုး ပါဝင် ပြီးတော့ ဆက်သွယ်ပြီး ကွန် ရက်ဖြန့်ကျက် ဆောင်ရွက်ဖို့လိုအပ်သ ကဲ့သို့ အစိုးရမဟုတ်တဲ့ ပြည်တွင်းပြည်ပအဖွဲ့အစည်းအသီးသီးနဲ့လည်း လုပ်ငန်းချိတ်ဆက်ပြီး ကျယ်ပြန့်စွာဆောင်ရွက် နိုင်ရန် လိုအပ်မှာဖြစ်ပါတယ်။ နိုင်ငံတော်ကလ ည်း ဒါ အစိုးရမဟုတ်တဲ့ ပြည်တွင်း ပြည်ပအဖွဲ့ အစည်းအသီးသီးနဲ့ အခုအခါမှာ ချိတ်ဆက်ဆောင်ရွက်လျက်ရှိတာကိုလည်း တွေ့မြင်နေကြရပြီ ဖြစ်ပါတယ်။ ယခင်ကာလများက သိသာထင်ရှားစွာမရှိခဲ့တဲ့ အစိုးရမဟုတ်သော ပြည်တွင်းအဖွဲ့ အစည်းများဖြစ်တဲ့ NGO တို့၊ CSO တို့ စတဲ့ အဖွဲ့အစည်းတွေဟာ အရင်တုန်းကမရှိခဲ့ပေမယ့် အခုအခါမှာ ကဏ္ဍအသီးသီးမှာပဲ ကျယ်ကျယ်ပြန့်ပြန့်နဲ့ ဆောင်ရွက်နေပြီ၊ အားသွန်ခွန်စိုက်ဆောင်ရွက်နေကြတာကို ကျွန်မတို့ လေ့လာတွေ့ရှိရမှာဖြစ်ပါတယ်။ သူတို့ အဲဒီ NGO တွေဆိုလို့ရှိရင် နိုင်ငံရေး၊ စီးပွားရေး၊ လူမှုရေးကဏ္ဍမကျန် နောက်တစ်ခါ ငြိမ်းချမ်းရေးကဏ္ဍ ကလည်း မကျန်ဘူး။ သူတို့ အဲဒါမျိုးတွေမှာလည်း သူတို့ပါတယ်။ နောက်အသီးသီးမှာပဲ သစ်လွင်တဲ့မူဝါဒအမျိုးမျိုးနဲ့ ဖြန့်ကျက်ဆောင်ရွက် လျက်ရှိနေ ပါတယ်။ အစီရင်ခံ စာရဲ့ တင်ပြချက်မှာပဲ ဗဟိုအဖွဲ့မှ ပြည်နယ်နှင့် တိုင်းဒေသကြီးအလိုက် ပြုစုထားတဲ့ NGO (၂၇၈) ဖွဲ့နဲ့ INGO (၆) ဖွဲ့ နောက်ကျန်တဲ့ (၆၅) ဖွဲ့ရဲ့ အချက်အလက်တွေကို ရရှိပြီဖြစ်ကြောင်း ဒါဒီအထဲမှာ လေ့လာပြီးတွေ့ရှိရပါတယ်။ NGO အဖွဲ့တွေအနက် တချို့အဖွဲ့တွေဟာ ဆိုလို့ရှိရင် လူငယ်များရဲ့ စွမ်းဆောင်ရည်မြှင့်တင်ရေးနဲ့ နိုင်ငံတော်ကို သစ္စာရှိသော နိုင်ငံတော���ကို အလုပ်အကျွေးပြုနိုင်မယ့် ခေါင်းဆောင်ကောင်းများ ပေါ်ထွန်းလာ ရေးကို အထူးကြိုးပမ်း ဆောင်ရွက်ပြီးတော့ ဒါ လုပ်ကိုင်နေကြတာကို တွေ့ရပါတယ်။ အချို့ NGO ဆိုလို့ရှိရင် အမျိုးသမီးစွမ်းဆောင်ရှင်များ၊ နိုင်ငံ တော်အတွက်ကို ဒါ ထိုက်တန်စွာနဲ့ပေါ်ထွန်းလာရေး၊ တိုးတက်ပြီးတော့ ပေါ်ထွန်းလာရေး၊ အမျိုးသမီးများ ဘဝလုံခြုံ အာမခံချက်ရရှိရေးကို ဆောင်ရွက်လျက် သူတို့ NGO တွေဟာ ကြိုးစားပမ်းစား ဆောင်ရွက် လျက် ရှိတာကို ကျွန်မတို့ တွေ့ရပါတယ်။ အဲဒီလိုရှိသလိုပဲ တချို့အဖွဲ့တွေကတော့ စားနပ်ရိက္ခာနဲ့ ပတ်သက်တဲ့ စိုက်ပျိုးရေးနဲ့ပတ်သက်တာ၊ နောက်တစ်ချို့က အသိပညာ၊ အတတ်ပညာနဲ့ ပတ်သက်တာ၊ တချို့က သဘာဝပတ်ဝန်းကျင်ထိန်းသိမ်းရေးနဲ့ ပတ်သက်တာ၊ တချို့ကတော့ ကျန်းမာရေးနဲ့ ပတ်သက်ပြီးတော့ အထောက်အကူပြုတဲ့ ဒါအဖွဲ့အစည်းတွေဖြစ်တာကို ကျွန်မတို့ ကဏ္ဍအသီးသီးကနေပြီးတော့ကူညီပံ့ပိုးဆောင်ရွက်လျက်ရှိကြောင်းကိုတွေ့ရပါတယ်။အချို့သော NGO များမှာ လုပ်ငန်း စွမ်းဆောင်ရည် မြှင့်တင်ရေးအပြင် Network ကျယ်ပြန့်စွာဖြင့် ပိုမိုချိတ်ဆက်ဆောင်ရွက်နိုင်ဖို့အတွက် အထူးကြိုးပမ်းဆောင်ရွက်ပြီးတော့ နိုင်ငံတော်ရဲ့ လူ့စွမ်းအား အရင်းအမြစ်ဖွံ့ဖြိုး တိုးတက်ရေးအတွက် နိုင်ငံတကာ အေဂျင်စီများနဲ့လည်းကောင်း၊ ကျန်တဲ့ နိုင်ငံတကာရဲ့ လွှတ်တော် အဖွဲ့အစည်းအသီးသီးနဲ့လည်းကောင်း ချိတ်ဆက်ပြီးတော့ ကြိုးစားပြီး ဆောင်ရွက်၊ အကျိုးပြုပံ့ပိုးနေတာကိုလည်း ကျွန်မတို့က တွေ့ရမှာဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးရှင့် ။ အစိုးရမဟုတ်သော ပြည်တွင်းပြည်ပအဖွဲ့အစည်း အသီးသီးရဲ့ ကြိုးပမ်းဆောင်ရွက်မှုနဲ့ လိုလားစွာ ဖိတ်ကြား မှု တို့ကြောင့် ကျွန်မတို့ လွှတ်တော်ကိုယ်စားလှယ် တချို့ဟာဆိုလို့ရှိရင် အချို့သော နိုင်ငံများသို့ သွားရောက်ပြီး အတွေ့အကြုံ ဖလှယ်ခြင်း၊ လေ့လာဆွေးနွေးခြင်း၊ ဝေဖန်သုံးသပ်ခြင်းနဲ့ နိုင်ငံတကာ အတွေ့အကြုံများ ကို ရရှိခဲ့တဲ့အပြင် အချင်းချင်း ချစ်ခင်ရင်းနှီးမှုလည်းရရှိတဲ့ အတွက်များစွာအကျိုးရှိပါတယ်။ကျွန်မတို့ အမျိုးသားလွှတ်တော် အစိုးရမဟုတ်သော ပြည်တွင်း ပြည်ပ အဖွဲ့အစည်းများဆိုင်ရာ ကော်မတီရဲ့ လုပ်ငန်းတာဝန်များ အပိုဒ် ၃၊ အပိုဒ်ခွဲ (ဃ)အော်မတီသည် အစောက ကျွန်မ ဖတ်ခဲ့ပြီးတဲ့ဟာပါ။ နိုင်ငံတော်ဖွဲ့စည်းပုံ အခြေခံဥပဒေ ပုဒ်မ ၃၅၄ အပိုဒ်ခွဲ(ဂ)ပါ အသင်းအဖွဲ့ သို့မဟုတ် အစည်းအရုံးများ ဖွဲ့စည်းဆောင်ရွက် ခွင့်ကို နိုင်ငံတော်လုံခြုံ ရေး၊တရားဥပဒေစိုးမိုးရေး၊ ရပ်ရွာအေးချမ်း သာယာရေး သို့မဟုတ် ပြည်သူတို့၏ ကိုယ်ကျင့်တရားအကျိုးငှာ ပြဋ္ဌာန်းထားသည့် ဥပဒေများ နှင့် မဆန့်ကျင်လျှင် လွတ်လပ်စွာဆောင်ရွက်ခွင့်ရရှိစေရန် အလေးထားကူညီဆောင်ရွက်ရ မည်ဖြစ်ကြောင်း သိရသဖြင့် အထူး ဝမ်းသာပါတယ်။ဘာဖြစ်လို့လည်းဆိုတော့ တချို့ NGO တွေဟာ မှတ်ပုံတင်ကိစ္စဆောင်ရွက်ထား ပေမယ့် ကြန့်ကြာမှုများရှိကြောင်း၊ လိုအပ်တာထက် ပိုပြီးကြန့်ကြာ ကြောင်း၊ ဒါ သူတို့ တော်တော်လေး ကြိုးစား တာတောင်မှ သူတို့ထင်သလို မဖြစ်တဲ့ အကြောင်းတွေ ကျွန်မတို့ ကြားရပါတယ်။ တချို့ဆိုလို့ရှိရင် တော်တော် ကို ကြိုးစားပမ်းစားလုပ်တဲ့အဖွဲ့အစည်း တွေရှိ ပါတယ်။ ဒါပေမဲ့ သူတို့ဟာ တင်ထားတဲ့အချိန်ထက် ကို အင်မတန် နောက်ကျပြီးတော့ ဒါတောင်မှ တချို့ဆိုရင် အခုအချိန်ထိလည်းမရကြသေးပါဘူး။ အဲဒီတော့ ကြားသိရတဲ့ အတွက်ကြောင့်မို့လို့ အချိန်အခါ၊ အခြေအနေကိုကြည့်ပြီး သက်ဆိုင်ရာ ဌာနများမှ စည်းမျဉ်း ၊ စည်းကမ်းညီညွတ်မှုရှိပါက NGO မှတ်ပုံတင်လျှောက်ထားတဲ့ အဖွဲ့များကို အချိန်မီ ဆောင်ရွက်ပေးစေလိုကြောင်းလည်း ဒီအဖွဲ့ ကနေတစ်ဆင့် ကျွန်မ မေတ္တာရပ်ခံပန်ကြားအပ်ပါတယ်။ ပြည်နယ်တစ်ခုကို အမျိုးသမီးစွမ်းဆောင်ရည်အဖွဲ့တစ်ဖွဲ့ သွားပြီးတော့ ဆောင်ရွက်တဲ့ အခါမှာ လည်း သက်ဆိုင်ရာ ဒေသကခွင့်မပြုတဲ့အတွက်ကြောင့်မို့လို့ မဆောင်ရွက် ခဲ့ရဘူးဆိုတာလည်း ကျွန်မ ကြားရပါတယ်။ အဲဒါလည်း စိတ်မကောင်းပါဘူး။ အကယ်၍ မိမိဒေသမှာ လာရောက်ပြီးတော့ ဆောင်ရွက်မယ့် NGO တွေရဲ့ ဆောင်ရွက်မယ့် အကြောင်းအရာ ၊ အခြေအနေကိုတွေ့ဆုံမေးမြန်း၊ လေ့လာသုံးသပ်ပြီးတော့ ပြည်သူ့အကျိုးပြု လုပ်ငန်းစစ်မှန် တယ် ဆိုလို့ရှိရင် အဖုအထစ်မရှိ သက်ဆိုင်ရာကနေပြီးတော့ ခွင့်ပြုသင့်တယ်၊ ခွင့်ပြုပေးနိုင် ပါရန်လည်း ကျွန်မ ဒီကနေပြီးတော့ မေတ္တာရပ်ခံ ဆွေးနွေးတင်ပြအပ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးရှင့် ။ ဖွဲ့စည်းပုံအခြေခံဥပဒေ ပုဒ်မ ၃၈၈ မှာ ခေတ်မီဖွံ့ဖြိုးတိုးတက်သော နိုင်ငံတော်ကြီး ပေါ်ထွန်းရေးသည် နိုင်ငံသားတိုင်း၏ တာဝန်ဖြစ်သည်လို့ ပြဋ္ဌာန်းထားပြီး ပုဒ်မ ၃၉၀၊ ပုဒ်မခွဲ(ဂ)မှာတော့ နိုင်ငံသားတိုင်းသည် လူ့စွမ်းအားအရင်းအမြစ်များ ဖွံ့ဖြိုးတိုးတက်လာစေရန် ကြိုးပမ်းခြ င်းတွင် နိုင်ငံတော်အား ကူညီရန်တာဝန်ရှိသည်လို့ ပြဋ္ဌာန်းထားတာတွေ့ရမှာ ဖြစ်ပါတယ်။ ဒီ ပြဋ္ဌာန်းချက်နှစ်ခုကို ကြည့်မယ်ဆိုလို့ရှိရင် နိုင်ငံသားတိုင်းဟာ လူ့စွမ်းအားအရင်းအမြစ် ဖွံ့ဖြိုးတိုးတက်ဖို့နဲ့အတူ အခြားသော ခေတ်မီဖွံ့ဖြိုး တိုးတက်ရေး များစွာကိုလည်း တာဝန်ရှိတယ်လို့ဆိုထားကြောင်း တွေ့ရပါတယ်။ ဒါကြောင့်မို့လို့ တကယ်တမ်း ကဏ္ဍအသီးသီးမှာ လူမှုအကျိုးစီးပွားများကို ကိုယ်စားပြုနေတဲ့ စစ်မှန်တဲ့ NGO နဲ့ INGO တွေနဲ့ အခြားသော အဖွဲ့အစည်းအသီးသီးနဲ့ ဒီထက်ပိုမိုပြီးတော့ ချိတ်ဆက် ဆောင်ရွက်သင့်တယ်လို့ ယူဆကြောင်းကိုလည်း ကျွန်မ တင်ပြ ဆွေးနွေး လိုပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးရှင့် ။ အမျိုးသားစီမံကိန်းနဲ့ စီးပွားရေးဖွံ့ဖြိုးတိုးတက်မှု ဝန်ကြီးဌာနရဲ့ ၂၀၀၆ ခုနှစ်၊ ဖေဖော်ဝါရီလမှာ ထုတ်ပြန်တဲ့ မြန်မာနိုင်ငံတွင် ကုလသမဂ္ဂလက်အောက်ခံအဖွဲ့အစည်းများ၊ အပြည်ပြည်ဆိုင်ရာ အဖွဲ့အစည်း များ၊ အစိုးရမဟုတ်သော အဖွဲ့အစည်းများ၊ နိုင်ငံတကာအစိုးရမဟုတ်သော အဖွဲ့အစည်း များနှင့် ပူးပေါင်းဆောင်ရွက်မှုဆိုင်ရာ လုပ်ငန်းလမ်းညွှန်ကို ကျွန်မ လေ့လာခဲ့ပါတယ်။ အဲဒီလိုလေ့လာတဲ့ အခါမှာ ပါတာလေးကို အခု ကျွန်မ ဒါအလျဉ်းသင့်လို့ ကြုံကြိုက်တဲ့ အတွက်ကြောင့် မို့လို့ကျွန်မကို တင်ပြခွင့်ပြု ပါ။ ဝ ဒေသမှာ INGO အဖွဲ့ (၂၂)ဖွဲ့ လာရောက် ဆောင်ရွက်ပြီးတဲ့ အခါကျတော့ တစ်ဖွဲ့နဲ့တစ်ဖွဲ့ အချင်းချင်းမသိရှိဘူး။ အဲဒီတော့ တိုင်ပင် ညှိနှိုင်းမှုလည်း မရှိဘူး။ နောက်တစ်ခါ ဒေသ ခံပြည်သူလူထုတွေအတွက်လည်း အကျိုး ထိရောက်မှုမရှိဘူးလို့ ဒါ သိရပါတယ်။ ၎င်းတို့အား ဗဟိုမှ ပေါင်းစပ်ထိန်းချုပ်ပြီး စီစဉ်ပေး သင့်ကြောင်း လူမှုစီးပွားဖွံ့ဖြိုး တိုးတက်ရေးအတွက် ထိရောက်မှုရှိစေရေး လုပ်ငန်းပီပြင်ရေးအတွက် လုပ်ငန်းလမ်းညွှန် တစ်ရပ်ချမှတ်ခဲ့ပါတယ်။အဲဒီလိုအကွဲကွဲအပြားပြားဖြစ်နေတာတွေ တစ်ခုနဲ့တစ်ခု အချိတ်အဆက် မမိတာတွေအတွက် ဒီထက်ပိုပြီးတော့ ဖွံ့ဖြိုးတိုးတက်အောင်၊ ဒီထက်ပိုပြီး လုပ်ငန်းဖြစ်အောင်လို့ လုပ်ငန်းလမ်းညွှန်တစ်ခုကို ချမှတ်ခဲ့ပါတယ်။ အဲဒီ လုပ်ငန်းလမ်းညွှန်မှာ (၁)ကတော့အခြေခံသဘောတူ စာချုပ် အဆိုပြု တင်ပြခြင်း၊ (၂)က လုပ်ငန်းစီမံချက်အဆိုပြု တင်ပြခြင်း၊ (၃) နားလည်မှုစာလွှာ အဆိုပြု တင်ပြခြင်းနှင့် (၄)က လုပ်ငန်းအကောင်အထည် ဖော်ဆောင်ရွက်ခြင်းတို့ ပါဝင်ပါတယ်။ ယင်း လုပ်ငန်း လမ်းညွှန်ရဲ့ ရည်ရွယ်ချက်များကတော့ နိုင်ငံတော်ရဲ့ အကျိုးစီးပွားကို ပိုမိုဖြစ်ထွန်းစေရန်နဲ့ ကာကွယ် စောင့်ရှောက်ရန်၊ နောက်တစ်ခါ အချုပ်အခြာ အာဏာကို ထိခိုက်နိုင်တဲ့ကိစ္စရပ်များ မဖြစ်ပေါ် စေရန်၊ နောက်တစ်ခါ နိုင်ငံတော်အတွက် အနှောင်အဖွဲ့ကင်းလွတ်သော ပူးပေါင်းဆောင်ရွက်မှု မျိုးဖြစ်စေရန်၊ နောက်တစ်ခါ နိုင်ငံတော်၏လူမှု စီးပွားဖွံ့ဖြိုးတိုးတက်မှုကို အထောက်အကူ ဖြစ်စေရန်နဲ့ ကုလသမဂ္ဂ လက်အောက်ခံအဖွဲ့အစည်းများ၊ အပြည်ပြည်ဆိုင်ရာ အဖွဲ့အစည်းများ၊ NGO၊ INGO များနဲ့ ဆောင်ရွက်ရာတွင် လုပ်ငန်းများကို ထိရောက်အောင်မြင်စွာ ဆောင်ရွက် နိုင်ရေးအတွက် လမ်းကြောင်းမှန် ညွှန်ပြနိုင်မှုပေးရန်၊ နောက်ပူးပေါင်းဆောင်ရွက်ရန်၊ လိုအပ်သောအကူအညီများပံ့ပိုးပေးရန်နဲ့ လိုအပ်သည့် ညှိနှိုင်းပေါင်းစပ်မှုများ ဆောင်ရွက်နိုင်ရန် တို့ဖြစ်ကြောင်းကို လေ့လာတွေ့ရှိရပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးရှင့် ။ ကျွန်မတို့ ၁၉၉၀ က ရွေးချယ်တင်မြှောက်ပွဲ ကာလတုန်းကဆိုလို့ရှိရင် ကျွန်မတို့ ခုလိုပဲ ဒီလိုအဖွဲ့အစည်းမျိုးတွေဟာ ရှိနေမလားမသိပေမယ့် ကျွန်မတို့ ဒါ ရှိတယ်ဆိုတာကို ကျွန်မတို့ လုံးဝ ဒါဟာ မတွေ့ခဲ့၊ မကြားခဲ့၊ မသိခဲ့ပါဘူး။ အခုဆိုလို့ရှိရင် အခု ကျွန်မတို့ ထူးခြားတာက အဲဒီတုန်းက မရှိခဲ့တဲ့ အခုလို အဖွဲ့မျိုးတွေ အခု ဒီမိုကရေစီနိုင်ငံ တော်အသစ်မှာမှ ကြားရ၊ မြင်ရ၊ တွေ့ရတာဖြစ်ပါတယ်။ ဒီအဖွဲ့အစည်းတွေဟာ ကဏ္ဍအသီးသီးကနေပြီးတော့ နိုင်ငံတော်ရဲ့ လူမှုရေးလိုအပ်ချက်တွေနဲ့ အခြားသောလိုအပ်ချက်တွေကို ပြည်သူတွေ ဆီကို အရောက်သွားပြီးတော့ လေ့လာ ကွင်းဆင်း အနီးကပ် ဆောင်ရွက်နေကြတာဖြစ်လို့ သူတို့ရဲ့ အခန်းကဏ္ဍဟာလည်း နိုင်ငံတော်အတွက်တော့ အင်အားတစ်ခုဖြစ်တယ်ဆိုတာ မလွဲ ပါဘူး။ အချို့သော နိုင်ငံများမှာ Agency ကြီးတွေဟာ ငွေကြေးလည်းတောင့်တင်းတယ်၊ Government Agency ကြီးတွေဟာ ငွေကြေးလည်းတောင့် တင်းတယ်၊ ဩဇာလည်းရှိတယ်၊ နိုင်ငံ တော်ကိုလည်း အများကြီးပံ့ပိုးနိုင်တယ်၊ အဲဒီအပြင် နိုင်ငံတကာကိုလည်း ကူညီပံ့ပိုးချိတ်ဆက် ဆောင်ရွက်ပေးနေကြတာကို လေ့လာတွေ့ရှိရ ပါတယ်။ ဒါကြောင့် အမျိုးသားလွှတ်တော်က ဒီ ကော်မတီက အမှန်တကယ်ကြိုးစားဆောင်ရွက်နေတဲ့ အရည်အချင်းပြည့် NGO နဲ့ INGO တွေကို၊ တခြားအဖွဲ့အစည်းတွေကို လေ့လာပြီး လိုအပ်သလို ကူညီပံ့ပိုးဆောင်ရွက်ပေးမယ်ဆိုတဲ့အတိုင်း အောင်မြင်မယ်လို့ ကျွန်မက ဒါ ယုံကြည်ပါတယ်။ အဲဒီကျတဲ့အခါကျတော့ အမျိုးသားအကျိုးစီးပွားနဲ့ နိုင် ငံတော်နဲ့ နိုင်ငံသားတို့ လူမှုဘဝတွေတိုးမြှင့်ဖို့အတွက်၊ ဖွံ့ဖြိုးတိုးတက်ဖို့အတွက် နောက် လူ့စွမ်းအား အရင်းအမြစ်တွေ ဖွံ့ဖြိုးတိုးတက်ဖို့အတွက် ခေတ်စနစ်နဲ့ အညီ ဆောင်ရွက်ကြရမယ့် အချိန်အခါ လည်းဖြစ်တဲ့ အတွက် အမျိုးသားလွှတ်တော်ရဲ့ အစိုးရမဟုတ်သော ပြည်တွင်းပြည်ပ အဖွဲ့အစည်းများ လုပ်ငန်းဆိုင်ရာကော်မတီသည် နိုင်ငံတော်အား ထိရောက်စွာ ပံ့ပိုးပေးနိုင်သော ဆောင်ရွက်ချက် များဖြင့် အောင်မြင်ပါစေလို့ ဆုတောင်းရင်း ကျွန်မ နိဂုံးချုပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဥက္ကဋ္ဌရဲ့ သတိပေးခြင်းဆိုတဲ့ ဆုကို အများဆုံးရတဲ့ ပုဂ္ဂိုလ်ကို သတိပေးရက်နဲ့ မလွတ်တဲ့ပုဂ္ဂိုလ်က နာမဝိသေသနတွေနဲ့ ဂုဏ်ပြု သွားတဲ့ကိစ္စကတော့ ဒါ ဥက္ကဋ္ဌ ရဲ့ သတိပေးမှုကို ခံစစ်တည်ဆောက်သွားတယ်လို့ ယူဆပါတယ်</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်၁)</mp>ဥက္ကဋ္ဌကြီး၊ ကျွန်မ အနူးအညွတ် တောင်းပန်ပါတယ် ရှင်။ ကျွန်မ ဗြုန်းကနဲ အမှုမဲ့ မေ့သွားလို့ပါ။ ကျွန်မ လိုက်နာပါမယ်။ ct me and to como corson was rena bana vremena menyunbauen duen a lasos corpo vente me questa en moeing a</speech>
<speech type="speaker">မည်ကဲ့သို့ ဖြစ်စေကာမူ ၊ ချီးမြှောက်ခြင်းအားဖြင့် သတိပေးသင် တဲ့ အခါမှာလည်း အမြဲတမ်းသတိပေးမယ်လို့ ကတိပြု ပါတယ်</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီးမဲဆန္ဒနယ်အမှတ်(၁)</mp>လေးစားပါတယ် ရှင့်။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော် အစိုးရမဟုတ်သော ပြည်တွင်းပြည်ပ အဖွဲ့အစည်းများဆိုင်ရာကော်မတီရဲ့ အစီရင်ခံစာကို ဝိုင်းဝန်းဆွေးနွေးခဲ့သော လွှတ်တော်ကိုယ်စားလှယ်များနဲ့ ပူးပေါင်းပြီး ပြန်လည် ပြုစု၍ကော်မတီ၏ ဆုံးဖြတ်ချက်အရ လိုအပ်သလို ဆက်လက်ဆောင်ရွက်ရန် ဆုံးဖြတ်တယ်။ (ဩဘာသံများ)</speech>
</report>
</section>
<section value="Motion">	
<motion>
<title>ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ် (၄)၏ အသေးစားနှင့် အလတ်စား စီးပွားရေးလုပ်ငန်းများ (SME) သည် နိုင်ငံ၏ အခြေခံ လူတန်းစားများအတွက် အဓိကလုပ်ငန်းခွင်ဝင်ရောက်ရာ အဓိကဝင်ငွေရရှိရာ လုပ်ငန်းများ ဖြစ်နေပါသဖြင့် နိုင်ငံတကာဈေးကွက်၏လက်ဝါးကြီးအုပ်လွှမ်းမိုးခံရခြင်းမှကာကွယ်ပေးခြင်း၊ဈေးကွက်ဝေစု ရှာဖွေပေးခြင်း၊ နည်းပညာနှင့်ငွေကြေးကူညီပံ့ပိုးပေးခြင်း၊ ဥပဒေဖြင့်အကာအကွယ်ပေးခြင်း စသည့် အစီအစဉ်များကို ၂၀၁၅ခုနှစ် AFTA လုပ်ငန်းစဉ်များ စတင်သက်ဝင်ခြင်းမရှိသေးမီ အထူးတလည် ကူညီဆောင်ရွက်ပေးပါရန် ပြည်ထောင်စု အစိုးရ အား တိုက်တွန်း ကြောင်းအဆိုတင်သွင်းခြင်းနှင့်လက်ခံ ဆွေးနွေးရန် သင့်မသင့် အဆုံးအဖြတ်ရယူခြင်း</title>
<speech type="speaker">အစီအစဉ်(၁၅)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ရန်ကုန်တိုင်းဒေသကြီးမဲဆန္ဒနယ်အမှတ်(၄)မှဒေါက်တာမြတ်ဉာဏစိုး က အသေးစားနှင့် အလတ်စား စီးပွားရေးလုပ်ငန်းများ (SME) သည် နိုင်ငံ၏ အခြေခံလူတန်း စားများအတွက် အဓိကလုပ်ငန်းခွင်ဝင်ရောက်ရာ အဓိကဝင်ငွေရရှိရာ လုပ်ငန်းများ ဖြစ်နေပါသဖြင့် နိုင်ငံတကာ ဈေးကွက်၏ လက်ဝါးကြီးအုပ် လွှမ်းမိုး ခံရခြင်းမှ ကာကွယ်ပေးခြင်း၊ ဈေးကွက်ဝေစုရှာဖွေပေးခြင်း၊ နည်းပညာနှင် ငွေကြေးကူညီပံ့ပိုးပေးခြင်း၊ ဥပဒေဖြင့် အကာအကွယ်ပေးခြင်း စသည့် အစီအစဉ်များကို ၂၀၁၅ ခုနှစ် AFTA လုပ်ငန်းစဉ်များ စတင်သက်ဝင်ခြင်း မရှိသေးမီ အထူးတလည် ကူညီဆောင်ရွက်ပေးပါရန်နှင့် စပ်လျဉ်းတဲ့ အဆိုတစ်ရပ် တင်သွင်းလိုကြောင်း လွှတ်တော်သို့ ပေးပို့ထားပါတယ်။ ယခုဒေါက်တာမြတ်ဉာဏစိုး အဆိုတင်သွင်းဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်၄)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ အားလုံး ကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော် ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး အမှတ် (၄)မဲဆန္ဒနယ်ကနေပြီးတော့ ဒီနေ့ တင်သွင်းလိုတဲ့အဆိုကတော့ အသေးစားနဲ့ အလတ်စား စီးပွားရေး လုပ်ငန်းများဟာ နိုင်ငံရဲ့ အခြေခံ လူတန်းစားတွေအတွက် အဓိက လုပ်ငန်းခွင် ဝင်ရောက်ရာ၊ အဓိက ဝင်ငွေရရှိရာ လုပ်ငန်းဖြစ်နေတဲ့အတွက်ကြောင့်မို့ လို့ နိုင်ငံတကာဈေးကွက်ရဲ့ လက်ဝါးကြီးအုပ် လွှမ်းမိုးခံရခြင်းမှ ကာကွယ်ပေးခြင်း၊ ဈေးကွက်ဝေစု ရှာဖွေပေးခြင်း၊ နည်းပညာနဲ့ ငွေကြေး ကူညီပံ့ပိုးပေးခြင်း၊ ဥပဒေဖြင့်အကာအကွယ်ပေးခြင်း စသည့်အစီအစဉ်များကို ၂၀၁၅ ခုနှစ် AFTA လုပ်ငန်းစဉ်များ စတင် အသက်ဝင်ခြင်းမရှိသေးမီ အထူးတလည် ကူညီဆောင်ရွက်ပေးပါရန် နိုင်ငံတော်အစိုးရအား တိုက်တွန်းကြောင်းအဆိုကို တင်သွင်းသွားမှာ ဖြစ်ပါတယ် ဥက္ကဋ္ဌကြီး ခင်ဗျား။ ဥက္ကဋ္ဌကြီးခင်ဗျား။ကျွန်တော်တို့ ပြည်ထောင်စုသမ္မတမြန်မာနိုင်ငံတော်ဟာ ဈေးကွက် စီးပွားရေးစနစ်ကို ပီပီပြင်ပြင် ကျင့်သုံးလာပြီ ဖြစ်ပါတယ်။ ဒီလိုကျင့်သုံးတဲ့နေရာမှာ လယ်ယာ စိုက်ပျိုးရေးကို အခြေခံတဲ့စီးပွားရေးစနစ်ကနေ စက်မှုနိုင်ငံအထိ ကူးပြောင်းဖို့ ဒါ မူဝါဒတွေ လည်း ချမှတ်ပြီးတော့ဆောင်ရွက်နေပါတယ်။ ဒါပေမဲ့ ဒီ စက်မှုလုပ်ငန်းကြီးတွေကို ဆောင်ရွက်တဲ့ နေရာမှာ Industry ကြီးတွေကို နိုင်ငံပိုင်စီးပွားရေးလုပ်ငန်းတွေကပဲ အဓိက ဆောင်ရွက် နိုင် ပြီးတော့ ပြည်တွင်းလုပ်ငန်းရှင်တွေအနေနဲ့ကတော့ ဒီအသေးစားနဲ့ အလတ်စား စက်မှုလုပ်ငန်းတွေကိုပဲ ဆောင်ရွက်နိုင်သေးတဲ့ အနေအထား ဖြစ်ပါတယ်။ နောက် ဒီ နိုင်ငံပိုင်မဟုတ်တဲ့ ပုဂ္ဂလိကကဏ္ဍမှာ ဝင်ရောက်အလုပ်လုပ်ကိုင်နေရတဲ့ အခြေခံလုပ်သားတွေ အများစုဟာဒီအသေးစားနဲ့ အလတ်စား စက်မှုလုပ်ငန်းတွေမှာပဲ ကျွန်တော်တို့ ဆောင် ရွက်နေရတာ ဖြစ်ပါတယ် ဥက္ကဋ္ဌကြီး ခင်ဗျား။ ကျွန်တော် တို့နိုင်ငံရဲ့ အသေးစားနဲ့ အလတ်စား စီးပွားရေး လုပ်ငန်းတွေရဲ့ ယနေ့ အခြေအနေကို သုံးသပ်ကြည့်ရမယ်ဆိုရင် အိမ်နီးချင်းနိုင်ငံတွေနဲ့ နှိုင်းယှဉ့်တဲ့အခါမှာ နည်းပညာနဲ့ အရင်းအနှီးတွေမှာ ပြည်တွင်း လုပ်ငန်းရှင်တွေအနေနဲ့ မယှဉ်သာဘဲ ဖြစ်နေတာကို တွေ့ရပါတယ်။ အဲဒီတော့ ဒီလုပ်ငန်းတွေကနေ ထွက်လာတဲ့ ထုတ်ကုန်တွေကို ဈေးကွက်မှာ ယှဉ်ပြိုင်တဲ့ အခါကျတော့လည်း ဒါ ယှဉ်ပြိုင်နိုင်တဲ့ အရည်အသွေးဟာ အားနည်းနေပါတယ်။ ဒီအ ခြေအနေတွေဟာ ၂၀၁၅ မှာ ကျွန်တော်တို့ လွတ်လပ်တဲ့ အာဆီယံဈေးကွက်ဒေသကြီး (AFTA) ပေါ်ထွန်းလာတဲ့အခါမှာ ပိုပြီးတော့ ခက်ခဲတဲ့ အနေအထားတွေနဲ့ ကြုံတွေ့လာရမှာ ဖြစ်ပါတယ် ဥက္ကဋ္ဌကြီး ခင်ဗျား။ ဒီ လွတ်လပ်တဲ့ အာဆီယံဈေးကွက်ရဲ့ အဓိက ရည်ရွယ်ချက်ကတော့ ASEAN Single Market တစ်ခုတည်းသော ဈေးကွက် ဖြစ်ဖို့ ဖြစ်ပါတယ် ဥက္ကဋ္ဌကြီး ခင်ဗျား။ ဒီမှာ မနက်က ဒုတိယဝန်ကြီး ရှင်းလင်းသွားသလိုပါပဲ၊ ကျွန်တော်တို့ ဒေသတွင်း (၁၀)နိုင်ငံ ကုန်စည်တွေ၊ ဝန်ဆောင်မှုတွေ၊ ငွေကြေးအရင်းအနှီးတွေ၊ ကျွမ်းကျင်လုပ်သားတွေကို တစ်နိုင်ငံနဲ့ တစ်နိုင်ငံ၊ ဒါ စီးဆင်းဖို့ကို ကျွန်တော်တို့က ပိတ်ပင်တားဆီးလို့မရတော့မယ့်အနေအထားကို ရောက်လာမှာပါ။ အဲဒီတော့ ဈေးကွက်ရဲ့ သဘောသဘာဝအရ ကျွန်တော်တို့ ဒီနေရာမှာ ဈေးလေးတစ်ခု ရှိနေမယ်။ ရှိနေတဲ့အခါမှာ ဒီနိုင်ငံတစ်နိုင်ငံဟာ သူရောင်းတဲ့ကုန်ပစ္စည်း က အမယ်လည်းစုံမယ်။ နောက်တစ်ခါ ကျွန်တော်တို့ စတိုးဆိုင်လေးတစ်ခုလို စုံစုံလင်လင်ရောင်းနိုင်မယ်။ ကိုယ်ကတော့ ဒီဖက်ကနေပြီးတော့ ဟင်းသီးဟင်းရွက်ကလေးပဲ ရောင်းနေမယ်ဆိုရင် ကိုယ့်ရဲ့ ရောင်းနိုင်တဲ့ အားဟာ အင်မတန် နည်းပြီးတော့ ဝယ်လိုအားတွေပဲ များ တဲ့အတွက်ကြောင့်မို့လို့ ကျွန်တော်တို့ ဒီကုန်သွယ်ရာမှာ မညီမျှမှုတွေ၊ နောက်တစ်ခါမှာ ကျွန်တော်တို့ ဒီ ဘတ်ဂျက်လို ငွေပြမှု တွေဟာလည်း ပိုပြီးတော့ ဒါ အခြေအနေ၊ ပိုဆိုး ရွားတဲ့အခြေအနေမျိုး ဖြစ်လာမှာ ဖြစ်ပါတယ် ဥက္ကဋ္ဌကြီးခင်ဗျား။ အဲဒီတော့ ဒီဟာကို ကျွန်တော်တို့က ဘယ်လို ကာကွယ်တားဆီး မလဲဆိုတော့ ဈေးကွက်ဆိုတာက ပိတ်ပင်လို့မရပါဘူး ဥက္ကဋ္ဌကြီး ခင်ဗျား။ ဒီ AFTA ရဲ့ ရည်ရွယ်ချက်ကိုက ထုတ်လုပ်မှုနှင့် ဈေးကွက်ယှဉ်ပြိုင်မှုကို သူက အားပေးထားတာ ဖြစ်ပါတယ်။ ယှဉ်ပြိုင်မှု စွမ်းအားမြင့်သော စီးပွားရေးဖွံ့ဖြိုးသော အာဆီယံအသိုက်အဝန်း ဖြစ်ဖို့က အဓိက ရည်ရွယ်ချက် ဖြစ်တဲ့အခါကျတော့ ကိုယ်က တခြားနိုင်ငံတွေနဲ့ ယှဉ်ပြိုင်နိုင်ဖို့ပဲ ကြိုးစားရမှာ ဖြစ်ပါတယ်။ ဥပဒေအရပိတ်ပင်တာမျိုး၊ ဈေးကွက်ကို ပိတ်ပင်ထားတာမျိုး ဆောင်ရွက်လို့ မရနိုင်ပါဘူး ဥက္ကဋ္ဌကြီး ခင်ဗျား။ အဲဒီအခါမှာ ကျွန်တော်တို့နိုင်ငံမှာ ဘယ်လို တွေ ကူညီပံ့ပိုးပေးရင် သင့်မလဲလို့ ကျွန်တော်တို့ စဉ်းစားတဲ့အခါမှာ ဒီမှာ ကျွန်တော် တင်ပြထားတဲ့ နည်းလမ်း (၄)သွယ်ကို တင်ပြလို ပါတယ် ဥက္ကဋ္ဌကြီး ခင်ဗျား။ ပထမတစ်ချက်ကတော့ နိုင်ငံတကာဈေးကွက်ရဲ့ လက်ဝါးကြီးအုပ် လွှမ်းမိုးခံရခြင်းမှ ကာကွယ်ပေးခြင်း၊ လက်ဝါးကြီးအုပ် လွှမ်းမိုးတာကို ကာကွယ်ပေးဖို့ဟာ မိမိမှာ ရှိတဲ့ စွမ်းအားစုတွေကို တိုးမှင့် ပေးခြင်း၊ ကူညီပံ့ပိုးပေးခြင်းအားဖြင့်ပဲ ကာကွယ်ပေးရမှာ ဖြစ်ပါတယ်။ ဥပမာအားဖြင့် ဆိုရင် ကျွန်တော်တို့ဆီမှာ အလတ်စား စီးပွားရေးလုပ်ငန်းအနေနဲ့ ဆိုင်ကယ်တွေထုတ်တဲ့ စက်ရုံတွေ ရှိပါတယ်။ ပြည်တွင်းမှာ၊ ဒါပေမဲ့ အိမ်နီးချင်း ဒီ တရုတ်ပြည်သူ့ သမ္မတနိုင်ငံကြီးက ဆိုင် ကယ်ထုတ်လုပ်မှုလုပ်ငန်းဈေးကွက်မှာ ကျွန်တော်တို့ မယှဉ်ပြိုင်နိုင် ပါဘူး။ ဒီအပြင် ကျွန်တော်တို့ အာဆီယံနိုင်ငံထဲက အခြားနိုင်ငံတစ်ခု ဖြစ် တဲ့ ဗီယက်နမ်နိုင်ငံ၊ ဗီယက်နမ်နိုင်ငံဆိုတာ ဒါကျွန်တော်တို့နဲ့ နယ်နိမိတ်ချင်း ထိစပ်နေတဲ့ နိုင်ငံလည်း မဟုတ်ပါဘူး။ ဒါပေမဲ့ ဗီယက်နမ်ရဲ့ ဆိုင်ကယ်ဈေးကွက်ကတောင်မှ မြန်မာနိုင်ငံမှာ ဝေစုရနေတဲ့သဘောမျိုး ဖြစ်နေပါတယ်။ ဒါတွေကို နိုင်ငံတော်အပိုင်းကနေပြီးတော့ ဒီ ပြည်တွင်းထုတ်လုပ်မှုတွေကို တွန်းအားပေးဆောင်ရွက်ခြင်းအားဖြင့် ဈေးကွက်ရဲ့ လက်ဝါးကြီးအုပ် လွှမ်းမိုးခံရခြင်းမှ ကာကွယ် ပေးပါလို့ ဒါတင်ပြလိုခြင်း ဖြစ်ပါတယ်။ နောက် ဒုတိယအချက်ကတော့ ဈေးကွက်ဝေစု ရှာဖွေပေးခြင်း ဖြစ်ပါတယ်။ အာဆီယံ နိုင်ငံများသာ မကပါဘူး။ ကျွန်တော်တို့ ဒီ ဥရောပနိုင်ငံတွေ၊ နောက်တခြားလက်တင်အမေရိက နိုင်ငံတွေကို ကျွန်တော်တို့ရဲ့ တင်ပို့နိုင်တဲ့ ပို့ကုန်တွေကို GTo G (Government To Government) ဒီလိုမျိုးချိတ်ဆက်ပြီးတော့ကို ဈေးကွက်ရှာဖွေပေးပြီးတော့ ဒီစီးပွားရေး လုပ်ငန်းရှင်တွေအနေနဲ့ အစုဖွဲ့ဖို့ စွမ်းဆောင်ဖို့ ခက် ခဲတဲ့ကိစ္စတွေကို နိုင်ငံတော်အပိုင်းကနေ ပြီးတော့ ဦးစီးဦးဆောင်ပြုပြီးတော့ ကူ ညီဆောင်ကျဉ်းပေးပါလို့ တင်ပြလိုခြင်း ဖြစ်ပါတယ် ခင်ဗျား။ နံပတ်(၃)အချက်ကတော့ နည်းပညာနဲ့ ငွေကြေးကူညီပံ့ပိုးပေးခြင်း ဖြစ်ပါတယ်။ ကျွန်တော်တို့တိုင်းပြည်မှာ ဆိုရင် စိုက်ပျိုးရေးအခြေခံထွက် ကုန်တွေ များပါတယ်။ ခုနတုန်းက တောင်သူလယ်သမားနဲ့ ပြည်တွင်းပြည်ပအလုပ်သမားများဆိုင်ရာ ကော်မတီရဲ့ အကြံပြုချက်မှာ လည်း ပါပါတယ်ခင်ဗျား။ Agro-bqsed Industry တွေ၊ စိုက်ပျိုးရေးထွက်ကုန်အခြေပြု စက်မှု လုပ်ငန်းတွေ ဖွံ့ဖြိုးဖို့ဆိုတာ ဥပမာလေးတစ်ခု တင်ပြရမယ်ဆိုရင် ကျွန်တော်တို့ အင်းလေးဒေသ မှာဆို ခရမ်းချဉ်သီး တော်တော်ပေါပေါများများ ထွက်ပါတယ်။ ဒါပေမဲ့ ဒီ ခရမ်းချဉ်သီး ကနေပြီးတော့ ခရမ်းချဉ်သီးဖျော်ရည်၊ ခရမ်းချဉ်သီး Ketchup ဒါတွေကို Vdue Added ထွက်ကုန်တွေ အနေနဲ့ထုတ်လုပ်ဖို့ အပိုင်းမှာကျတော့ အားနည်းနေတာကို တွေ့ရပါတယ်ခင်ဗျား ။ ကျွန်တော်တို့ အိမ်နီးချင်း ထိုင်းနိုင်ငံက ကျွန်တော်တို့နိုင်ငံရဲ့ အချို ရည်ဈေးကွက်နဲ့ခုန Ketchup ကို သူတို့ ကနေပြီးတော့ ရယူထားတာကို တွေ့ရပါတယ်။ ဒါကြောင့်မို့လို့ ဒီဟာကို ယှဉ်ပြိုင်နိုင်စွမ်းရှိအောင် နည်းပညာပံ့ပိုးကူညီမှုတွေ၊ နောက်အရေးကြီးတဲ့ အချက်ကတော့ ငွေကြေးကူညီပံ့ပိုးမှုပါ။ Specid loon တွေ စီစဉ်ပေးပြီးတော့ နိုင်ငံတော်အစိုးရကနေပြီးတော့ ပံ့ပိုးကူညီပေး နိုင်မယ်ဆိုရင် ကျွန်တော်တို့ရဲ့ အသေးစားနဲ့ အလတ်စား စီးပွားရေးလုပ်ငန်းရှင် တွေဟာ အင်မတန်မှ အားတက်ပြီးတော့ ထုတ်ကုန်တွေကို တိုးမြှင့်ထုတ်လုပ်နိုင်မှာ ဖြစ်ပါတယ် ဥက္ကဋ္ဌကြီး ခင်ဗျား။ နောက်ဆုံးနံပါတ်(၄)အချက်တင်ပြချင်တာကတော့ဥပဒေဖြင့် အကာအကွယ်ပေးခြင်း ဖြစ်ပါတယ်။အဲဒီတော့ ဥပဒေနဲ့ ဒီမှာအကာအကွယ်ပေးဖို့ဆိုတဲ့ နေရာမှာလည်း ကျွန်တော်တို့ဟာ ပြည်တွင်းမှာ၊ ပြည်တွင်းက ဂျုံစက်တွေလည်ပတ်နိုင်ဖို့ အတွက် ပြည်ပကနေပြီးတော့ ဂျုံတင် သွင်းခြင်းကို ပိတ်ပင်တယ်ဆိုတယ်။ ဒါဆိုရင် ဒါ ကျွန်တော်တို့ ပြည်တွင်းမှာ စားသောက်ကုန် ဈေးနှုန်းတွေ ကြီးမြင့်လာမှာပါ။ ဒီလိုနည်းမျိုး ဥပဒေဖြင့် ဒီလို ဥပဒေမျိုးမဟုတ်ဘဲနဲ့ ဒီ SMEs လုပ်ငန်းတွေကို ထောက်ပံ့ကူညီပံ့ပိုးပေးဖို့ ဥပဒေသီးခြား ပြဋ္ဌာန်းပေးခြင်းအားဖြင့် ကျွန်တော်တို့ အခုပြည်သူ့လွှတ်တော်မှာ ဆွေးနွေးနေတဲ့ FDI ကျွန်တော်တို့ နိုင်ငံခြားရင်းနှီးမြှုပ်နှံမှု ဥပဒေမှာဆိုရင်လည်း ပြည်တွင်းမှာရှိတဲ့ဒီ အသေးစား၊ အလတ်စားစီးပွားရေးလုပ်ငန်းတွေကို အကာအကွယ်ပေးတဲ့ အချက်တွေကို ထည့်သွင်းတာကို ဝမ်းမြော က်စဖွယ် တွေ့မြင်ရပါတယ်။ ဒီလိုဥပဒေဖြင့်အကာအကွယ်ပေးခြင်းနည်းလမ်းတွေကို ဆိုလိုခြင်းဖြစ်ပါတယ် ဥက္ကဋ္ဌကြီးခင်ဗျား။ နောက် ကျွန်တော့် အဆိုမှာပါတဲ့ နောက်တစ်ချက်ကတော့ အချိန်ပါ။ ၂၀၁၅ ခုနှစ်၊ AFTA လုပ်ငန်းစဉ်များ စတင်အသက်ဝင်ခြင်းမရှိသေးမီ အချိန်က အင်မတန်နီးကပ်နေပါတယ်။ ခင်ဗျား။ အထူးတလည် တွန်းအားပေးပြီးတော့ ပံ့ပိုးကူညီဆောင်ရွက်ပေးမှသာ ကျွန်တော်တို့ဟာ ဒီဈေးကွက်ကြီးကို ခုခံနိုင်စွမ်း၊ ယှဉ်ပြိုင်နိုင်စွမ်း ရှိမှာ ဖြစ်ပါတယ် ဥက္ကဋ္ဌကြီးခင်ဗျား။ ဒီအဆိုကို ကျွန်တော့်အနေနဲ့ လွှတ်တော်ကို တင်ပြထားတာဟာ ၁၉-၁-၂၀၁၂ ခုနှစ်ကတည်းက ဖြစ်ပါတယ် ဥက္ကဋ္ဌကြီးခင်ဗျား။ အခု အချိန်မှာကတော့ ဒီ နိုင်ငံတော်အစိုးရ အနေနဲ့လည်း ဒီ အသေးစား နဲ့ အလတ်စား စက်မှုလုပ်ငန်းများ ဖွံ့ဖြိုးရေးဆိုင်ရာ ကော်မတီကို ဖွဲ့ပြီးတော့ ဒါ ပြည်တွင်းထုတ် နေ့စဉ်သတင်းစာတွေမှာကို လိုအပ်သော အကူအညီများ၊ အကြံဉာဏ်များ တောင်းခံနိုင်ပါတယ် ဆိုပြီးတော့ ဆောင်ရွက်ပေးနေတာမျိုးကိုလည်း တွေ့ရှိရပါတယ်။ ဒါပေမဲ့ ဒီအဆိုကို တင်ရခြင်း ရည်ရွယ်ချက်ဟာ နိုင်ငံတော်အစိုးရက ဒီလုပ်ငန်းတွေကို ဆောင်ရွက်မပေးနေလို့ ဆောင်ရွက် ပေးပါလို့ တွန်းတွန်းတိုက်တိုက်ပြောတဲ့ သဘောမျိုး မဟုတ်ပါဘူးခင်ဗျား။ ဆောင်ရွက် နေတဲ့ လုပ်ငန်းတွေမှာ ထပ်ပြီးတော့ ကူညီပံ့ပိုးပြီး ဆောင်ရွက်ပေးပါအုံး ၊ ဒီအချက်က လေးတွေကို လည်း ပံ့ပိုးပေးပါအုံး ကျွန်တော်အမြဲတမ်း တင်ပြလေ့ ရှိတဲ့အတိုင်း အုပ်ချုပ်ရေးအပိုင်းကို ကျွန်တော်တို့ ပြည်သူ့ကိုယ်စားလှယ်၊ လွှတ်တော်ကိုယ်စားလှယ်တွေကနေပြီး ပူးပေါင်းကူညီ ဆောင်ရွက်ခြင်းအားဖြင့် ဒီအဆိုကို တင်ပြခြင်းဖြစ်ပါတယ် ဥက္ကဋ္ဌကြီးခင်ဗျား။ အဆိုမှာလည်း အဆိုစာသားမှာကို ပါဝင်ပါတယ်။ အထူးတလည် ကူညီဆောင်ရွက် ပေးရန်၊ ကူညီဆောင်ရွက်ပေးဖို့ မေတ္တာရပ်ခံတဲ့ သဘောမျိုးနဲ့ ဒီအဆိုကို တင်သွင်းခြင်းဖြစ်ပါ တယ် ဥက္ကဋ္ဌကြီးခင်ဗျား။ နိုင်ငံတော်အစိုးရက လုပ်ကိုင်ဆောင်ရွက်ခြင်းမရှိလို့ ဒါကို လုပ်ပေးပါ လို့ တောင်းဆိုတဲ့သဘောမျိုး မဟုတ်ပါဘူး။ ဒါကြောင့်မို့လို့ ဒီအဆိုကို လွှတ်တော်ကို တင်သွင်းရ မယ်ဆိုရင်တော့ အသေးစားနှင့် အလတ်စား စီးပွားရေးလုပ်ငန်းများသည် နိုင်ငံ၏ အခြေခံ လူတန်းစားများအတွက် အဓိက လုပ်ငန်းခွင်ဝင်ရောက်ရာ၊ အဓိက ဝင်ငွေရရှိရာ လုပ်ငန်းများ ဖြစ်နေပါသဖြင့် နိုင်ငံတကာဈေးကွက်၏ လက်ဝါးကြီးအုပ်လွှမ်းမိုးခံရခြင်းမှ ကာကွယ်ပေးခြင်း၊ ဈေးကွက်ဝေစုရှာဖွေပေးခြင်း၊ နည်းပညာနှင့် ငွေကြေးကူညီပံ့ပိုးပေးခြင်း၊ ဥပဒေဖြင့် အကာ ၊ အကွယ်ပေးခြင်းစသည့် အစီအစဉ်များကို ၂၀၁၅ ခုနှစ်၊ AFTA လုပ်ငန်းစဉ်များ စတင် သက်ဝင်ခြင်း မရှိသေးမီ အထူးတလည် ကူညီဆောင်ရွက်ပေးပါရန် တိုက်တွန်းကြောင်းအဆိုကို လေးစားစွာဖြင့် ဥက္ကဋ္ဌကြီးမှတစ် ဆင့် လွှတ်တော်ကို တင်ပြအပ်ပါတယ်။ အားလုံးကို အထူးပဲ ကျေးဇူးတင်ပါတယ် ခင်ဗျား။</speech>
<speech type="speaker">အဆိုကို ထောက်ခံမယ့်သူရှိပါက ဖိတ်ခေါ်ပါတယ်</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်၁)</mp>ရန်ကုန်တိုင်း ဒေသကြီးမဲဆန္ဒနယ်မြေအမှတ်(၄)မှ အမျိုးသားလွှတ်တော်ကိုယ်စားလှယ် ဒေါက်တာ မြတ်ဉာဏစိုး ရဲ့ အဆိုကို ရန်ကုန်တိုင်းဒေသကြီး မဲဆန္ဒနယ်မြေအမှတ် (၁)မှ ကျွန်မ အမျိုးသားလွှတ်တော် ကိုယ်စားလှယ် ဒေါ်ခင်ဝိုင်းကြည် က လှိုက်လှဲစွာ ထောက်ခံပါတယ်ရှင့်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒေါက်တာ မြတ်ဉာဏစိုး တင်သွင်းတဲ့ အဆိုကို လွှတ်တော်ကိုယ်စားလှယ် တစ်ဦးက ထောက်ခံသွားပါတယ်။ အဆိုမှာ အသေးစားနှင့်အလတ်စား စီးပွားရေးလုပ်ငန်းများ (SME) သည် နိုင်ငံ၏ အခြေခံ လူတန်းစားများအတွက် အဓိက လုပ်ငန်းခွင်ဝင်ရောက်ရာ အဓိကဝင်ငွေရရှိရာ လုပ်ငန်းများ ဖြစ်နေပါသဖြင့် နိုင်ငံတကာဈေး ကွက်၏ လက်ဝါးကြီးအုပ်လွှမ်းမိုးခံရခြင်းမှ ကာကွယ်ပေးခြင်း၊ ဈေးကွက်ဝေစုရှာဖွေပေးခြင်း၊ နည်းပညာ နှင့် ငွေကြေးကူညီပံ့ပိုးပေးခြင်း၊ ဥပဒေဖြင့် အကာအကွယ်ပေးခြင်းစသည့် အစီအစဉ်များကို ၂၀၁၅ ခုနှစ် AFTA လုပ်ငန်းစဉ်များ စတင် သက်ဝင်ခြင်းမရှိသေးမီ အထူးတလည် ကူညီဆောင်ရွက် ပေးပါရန် ပြည်ထောင်စုအစိုးရအား တိုက်တွန်းကြောင်း ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များကသဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့သဘောမတူတဲ့လွှတ်တော်ကိုယ်စားလှယ်များ ရှိပါသလားခင်ဗျား။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိ တဲ့အတွက် ဒေါက်တာမြတ်ဉာဏစိုး ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဒေါက်တာမြတ်ဉာဏစိုး တင်သွင်းတဲ့ အဆိုကို ဆွေးနွေးမယ့် လွှတ်တော် ကိုယ်စားလှယ်များရှိပါက အစည်းအဝေး ရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်</speech>
</motion>
<motion>
<title>ဦးလှဆွေ၊ မကွေးတိုင်းဒေသကြီး မဲဆန္ဒနယ်အမှတ်၂)၏ Clean Governmentဖြစ်စေရန် ဝန်ထမ်းများ၏ ရပိုင်ခွင့်၊ ခံစားပိုင်ခွင့်များ အဆင့်အလိုက် ခံစားခွင့်ရရှိရန် ပြည်ထောင်စု အစိုးရအား တိုက်တွန်းကြောင်းအဆိုတင်သ��င်းခြင်းနှင့် လက်ခံ ဆွေးနွေးရန်သင့် မသင့် အဆုံးအဖြတ်ရယူခြင်း</title>
<speech type="speaker">အစီအစဉ်(၁၇) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ မကွေးတိုင်း ဒေသကြီး မဲဆန္ဒနယ်အမှတ် (၁၂)မှ ဦးလှဆွေ က Clean Government ဖြစ်စေရန် ဝန်ထမ်းများ၏ ရပိုင်ခွင့်၊ ခံစားပိုင်ခွင့်များ အဆင့်အလိုက် ခံစားခွင့် ရရှိရန်နှင့် စပ်လျဉ်းသည့် အဆိုတစ်ရပ် တင်သွင်း လိုကြောင်း အမျိုးသားလွှတ်တော်သို့ ပေးပို့ထားပါတယ်။ ယခုဦးလှဆွေ အဆိုတင်သွင်းဖို့ ဖြစ်ပါတယ်။</speech>
<speech><mp id="96">ဦးလှဆွေ၊ မကွေးတိုင်းဒေသကြီး မဲဆန္ဒနယ်အမှတ်၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုး သားလွှတ်တော် ကိုယ်စားလှယ် များအားလုံး ကျက်သရေ မင်္ဂလာအပေါင်းနဲ့ ပြည်စုံတော်မူကြပါစေလို့ ဦးစွာပထမ နှုတ်ခွန်းဆက်သ ဂါရဝပြု အပ်ပါတယ် ခင်ဗျား။ ကျွန်တော်ကတော့ မကွေးတိုင်းဒေသကြီးမဲဆန္ဒနယ်အမှတ် (၁၂)မှ အမျိုးသားလွှတ်တော်ကိုယ်စားလှယ်ဦးလှဆွေဖြစ်ပါတယ်။ ကျွန်တော်ရဲ့ အဆိုကတော့ Clean Government ဖြစ်စေရန် ဝန်ထမ်းများ၏ ရပိုင်ခွင့်၊ ခံစားပိုင်ခွင့်များ အဆင့်အလိုက် ခံစားခွင့်ရရှိရန် နိုင်ငံတော်အစိုးရသို့ တိုက်တွန်းကြောင်းဆိုတဲ့ အဆိုပဲ ဖြစ်ပါတယ်။ ဥက္ကဋ္ဌကြီး ခင်ဗျား။ ဝန်ထမ်းများရဲ့ လုပ်ခလစာဟာ ၎င်းဝန်ထမ်းရဲ့ မိသားစုတစ်ခုလုံး ရပ်တည်ဖို့အတွက် အသုံးပြု ကြရပါတယ်။ ဒီဝန်ထမ်းဟာ တာဝန်အရ ခရီး သွားရင် တာဝန်အရ အထူးထမ်းဆောင်ရန်ကိစ္စများရှိလာရင်အိတ်စိုက်သုံးစွဲရတာတွေရှိလာပါတယ်။ အဲဒီလိုအိတ်စိုက် သုံးစွဲရတာတွေကို ပြန်ကာမိအောင် ဝန်ထမ်းက ပြန်ရှာတဲ့အခါမှာ မသန့်ရှင်းမှုတွေ၊ လာဘ်ယူမှုတွေ ဖြစ်လာတော့ တာပါပဲ။ ကျွန်တော်လက်တွေ့ မြင်တွေ့နေရတဲ့ ကိစ္စလေးတစ်ခုကို တင်ပြလို ပါတယ်။ ဥပမာ အခုတ လော ဦးစားပေးလျင်လျင်မြန်မြန်ဆောင်ရွက်ပေးနေတဲ့ မှတ်ပုံတင်ထုတ် ပေးရေးကိစ္စ တစ်ခုတည်းကိုပဲ ကျွန်တော် တင်ပြပါရစေ။ ဒါဟာ လူဝင်မှုကြီးကြပ်ရေး ဝန်ကြီးဌာနကို ကျွန်တော် ဝေဖန်နေတာ မဟုတ်ပါဘူးခင်ဗျား။ ဝန်ထမ်းများရဲ့ အနေအထား အားလုံးထဲက တစ်ခုတည်းကိုသာ ဥပမာပေးပြီး တင်ပြခြင်း ပဲဖြစ်ပါတယ်။ မိုးပွင့် (၁)၊ (၂)၊ (၃) ဆိုပြီးတော့ မှတ်ပုံတင်တွေ အိမ်တိုင်ရာရောက် လုပ်ပေးတဲ့စနစ်ဟာ သိပ်ကောင်းပါတယ်။ အဲဒီဌာနမှ ဖွား/သေဆိုရင် (၁)ကျပ်၊ မှတ်ပုံတင် (၆)ကျပ်၊ ပျောက်ဆုံးပျက်စီးရင် (၁၀)ဆိုပြီးတော့ အလွန်ရှားပါးပြီး ရှာမတွေ့ နိုင်တော့တဲ့ ငွေအကြွေများကို ပေးရပါတယ်။ နယ်ဆင်းပြီး မှတ်ပုံတင် သွားလုပ်ပေးတယ်ဆိုတော့ နယ်ဆင်းရမယ့် ကား၊ ဆိုင်ကယ်ဆီဖိုးတွေ မရကြဘူးလို့ သိရပါ တယ်။ သူတို့ဌာနက လူကြီး တစ်ယောက်ကပြောတယ်။ မင်းတို့ ရဲတပ်ဖွဲ့မှာ ကားရှိတာပဲ။ မြို့နယ်မှူးခရီးသွားရင် အကြုံ လိုက်သွားပေါ့၊ မင်းတို့ အဲဒီလောက်တောင် အပေါင်းအသင်း နည်းသလား လို့ မြို့နယ်အဆင့် လ.၀.က တွေကို ပြောပါတယ်။ အဲဒီတော့ မြို့နယ် လ.၀.က က ရဲမှူးခင်ဗျား။ ခင်ဗျားခရီးလေး ဘာလေးသွားရင် ကျွန်တော်ကို ပြောပါအုံး ၊ ကျွန်တော် လိုက်ပါရစေလို့ သွားပြောရမှာလား ဗျာတဲ့ ဒီလိုပြောပါတယ်။ ပြီးတော့ ရဲ က တောင်ဘက် သွားမယ်၊ လ.၀.က က မြောက်ဘက် သွားချင် တယ်ဆိုရင် ဘယ်လိုလုပ်မတုန်း ၊ လက်တွေ့မှာ အလုပ်မဖြစ်ဘူး။ ကိုယ့် ဆိုင်ကယ်နဲ့ ကိုယ် သွားရတယ်။ ဒီတော့ ကိုယ့်ဆိုင်ကယ်နဲ့ ကိုယ်သွားတော့ ဆီဖိုးက လို လာတယ်။ ပြီးတော့ မြို့တောင်ဘက် က ရွာတွေ ကျွန်တော် မှတ်ပုံတင်လာလုပ်ပေးမယ်။ ခင်ဗျားတို့ ဆီဖိုးတော့ ခင်ဗျားတို့ ရွာက ခံဗျာ ဆိုပြီးတော့ ဖြစ်လာတယ်။ ဒီ လိုပြောတော့ ဟာ ရပါတယ်။ မှတ်ပုံတင် တောင်လုပ်ပေးမှာပဲ။ ထမင်းပါကျွေးပါ့မယ် လာခဲ့ပါလို့ပြောတယ်။ အဲဒီတော့ (၆)ကျပ် အနုတ်မရှိလို့ (၆၀၀)လောက်တော့ ယူပေါ့ဗျာ တွေ ဘာ တွေ ဖြစ်လာတယ်။ ကျေကျေနပ်နပ်ပေး ကြတယ် ဆိုပေမယ်လို့ ဒါ အမှန်တရား မဟုတ်ဘူး။ ဌာနချင်းတူပြီးတော့ အခွင့်အရေးက မတူဘူးဖြစ် နေတယ်။ကိုယ်သွားတယ် ဆိုင်ကယ်နဲ့ ကိုင် တယ်ဆိုရင် ဘယ်ဥပမာ စီမံကိန်းဝန်ကြီး ဌာနက ဦးစီးအရာရှိက တိုယိုတာ ၊ ဗင်၊ ဖင်ကောက် စီးနေတဲ့ အချိန်မှာ လ.၀.က AD အဆင့်က Without ဆိုင်ကယ်နဲ့ ရွာကဆီထည့်ခိုင်းနေရတဲ့ အနေအထား တွေ့ရပါတယ်။ ဒါတော့ သတ္တုတွင်း ဝန်ကြီးဌာနက ပြည်ထောင်စုဝန်ကြီးနဲ့ ကျွန်တော်တို့ ကော်မတီကိစ္စဆွေးနွေးတော့ သူတို့ဝန်ကြီးဌာနက နယ်ဆင်းတဲ့ ဝန်ထမ်းတွေကိုတော့ ထမင်း ကျွေးစရာမလိုဘူး။ သူတို့ဘတ်ဂျက် ရှိတယ်။ အကုန်ထုတ်ပေးထားတယ်လို့ ပြောပါတယ်။ အဲဒီတော့ ဝန်ကြီးဌာန တူပြီးတော့ တခြား ဌာနတွေက မတူတာကတော်တော်လေး အံဩစရာ ဖြစ်ပါတယ်။ ကျွန်တော် ဆိုလိုတာကတော့ ရာထူးအဆင့်တူရင် ဝန်ကြီးဌာနအားလုံး အခွင့်အရေး တူသင့်တယ်လို့ ထင်ပါတယ်။ ဘာလို့ လည်းဆို တော့ အစိုးရတစ်ဖွဲ့တည်းကို၊ ချမ်းသာတဲ့ ဝန်ကြီးဌာနတွေက ပါတိတ် လုံချည်ဝေတာတို့၊ စွန်ပလွန်ယို ဝေတာတို့ ဒါတွေကတော့ မပြောလို ပါဘူး။ ကားကိုင်ရတဲ့ ဌာနမို့ ကားထုတ် ပေးထားတယ်ဆိုရင် ငွေကိုင်ရတဲ့ ဘဏ္ဍာအခွန် ဝန်ကြီးဌာနက ဘဏ် မန်နေဂျာက လစာပိုရမှာလား။ မရပါဘူး။ AD အဆင့် ကားပေးတယ် ဆိုရင် တစ်ပြေးညီ ပေးသင့်တယ်လို့ ကျွန်တော်ယူဆပါတယ်။ အမျိုးသားစီမံကိန်း က မို့လို့၊ ဘာမို့လို့ မခွဲခြားသင့် ပါဘူး။ နောက် ခုနက ကျွန်တော်တင်ပြတဲ့ ခရီးစရိတ်ကိစ္စကို ဖြစ် သင့်တဲ့ ခေတ်ကာလနဲ့ညီမျှတဲ့ ခရီးစရိတ်ပေါ့။ ဥပမာ တပ်မတော်ဆိုရင်လည်း ရထားဝရမ်းပဲ ရှိတယ်။ ကား ဝရမ်း မရှိဘူး။ ဒီကနေ့ ရထားက ရန်ကုန်-မန္တလေး (၁၅) နာရီလောက် ကြာအောင်သွားရတယ်။ ကား ကတော့ (၇)နာရီပဲ၊ နှစ်ဆလောက် အချိန်ကုန်သက်သာပေမယ့်လို့ ကားဝရမ်းမရှိဘူး။ တပ်မတော်ရိက္ခာစို ငွေဆိုရင် လည်း ခေတ်နဲ့မညီတော့ဘူး။ တစ်နေ့(၅၀၀)ကျပ်ဆိုတော့၊ မော်လမြိုင်မှာ ကျွန်တော်မေးကြည့် တယ် ကြက်တစ်ပိသာ(၈၀၀၀)တဲ့ဘယ်လိုလုပ်စားမလဲမသိပါဘူး။အုပ်ချုပ်ထောက်ပံ့မှု ကောင်းမှ စစ်နိုင်မယ်ဆိုတဲ့အတွက်ကြောင့် ရိက္ခာစိုငွေတွေကလည်း တပ်မတော်မှာ ပြန်လည်သုံးသပ်သင့် တယ်လို့ ကျွန်တော့် အနေနဲ့တင်ပြလိုပါတယ်။ တစ်နေရာက တစ်နေရာကို ခရီးသွားတဲ့အခါမှာ ဝန်ထမ်းတွေဟာ ခရီးစရိတ်တင်လို့ရှိရင် တစ်နှစ်လောက်ကြာတဲ့အထိ ပြန်ကျမလာတာကို လေ့လာတွေ့ရှိ ရပါ တယ်။ စာရွက်စာတမ်းစရိတ် ပံ့ပိုးပေးထားတယ်။ ခရီးစရိတ်တွေ သေချာ ပံ့ပိုးပေးထားတယ်ဆိုရင် သူ ဟာ ခပ်တည်တည်နေလို့ရတယ်။ ဝန်ထမ်း အများစုဟာ ကိုယ့် အဆင့်အတန်းနဲ့ကိုယ် လျော်ညီစွာ တည်တည်ခန့်ခန့် နေချင်ကြသူတွေ ချည်းပါပဲ။ ရွာကနေဆီထည့်ပေးလိုက်တာကို လိုလိုလားလားလက်ခံချင်တဲ့ သူရှိမယ်လို့ ကျွန်တော့် အနေနဲ့ မထင်ပါ ဘူး။ မလွှဲသာလို့ လုပ်နေရတယ်လို့ပဲ ထင်ပါတယ်။ ဥက္ကဋ္ဌကြီးခင်ဗျား။ ဝန်ထမ်းများရဲ့ ခံစားပိုင်ခွင့်မှာ ဥပမာ ရ န်ကုန်၊ မန္တလေး၊ စစ်တွေ စသည်ဖြင့် မြို့ကြီးတွေမှာ Housing လို့ခေါ်တဲ့ ဝန်ထမ်းအိမ်ရာ တွေရှိတော့ အိမ်ခန်းငှားခ မကုန်တော့ဘူးပေါ့။ အခြားမြို့တွေမှာတော့ ငှားနေရတယ်။ ဥပမာ ကျောက်ဆည်မြို့၊ ကျောက်ဆည်မြို့မှာ ဟိုတစ်လော က ကျွန်တော် ခဏပိတ်ရက်မှာ ပြန်သွားတော့၊ ကျွန်တော့် အမေက ကျောက်ဆည် မှာရှိတာကို၊ အသက် (၈၇)နှစ်ရှိပြီ၊ ကျွန်တော့်အမေ ဒေါ်သန်းကြည် က ပြောတယ်။ သားရေ ငါတို့ရပ်ကွက်ထဲကို ဝန်ထမ်းတစ်ယောက်ပြောင်းလာတယ်တဲ့၊ တိုက်ခံ အိမ်ငှားတယ်တဲ့၊ တစ်လကို တစ်သိန်းပေးရတယ်။ သူ့ ရဲ့ လစာက ရှစ်သောင်းရတယ်။ အဲဒီတော့ သူရှစ်သောင်း ရတော့ အဲဒီမှာ ငှားနေနိုင်တယ်။ ဒီတော့ ဒီဝန်ထမ်းက ဘယ်ငွေနဲ့ အိမ်လခပေး နေသလဲ၊ ဘယ်လို ထမင်းစားနေသလဲ၊ သူ့မှာ လင်ရယ်၊ မယားရယ် ကလေးသုံးယောက်ရယ် ပါတယ်လို့ သိရတယ်။ အဲဒီတော့ Clean Government မဖြစ်နိုင်တော့ဘူး။ ဘယ်ဌာနက လည်း မေးကြည့်တော့ ဌာနက နည်းနည်းကောင်းတဲ့ ဌာနဖြစ်နေတယ်။ အဲဒီတော့ Housing တွေ မဆောက်ပေးနိုင်ရင် ခေတ်နဲ့လျော်ညီတဲ့ အိမ်ငှားစရိတ်တွေ သတ်မှတ်ပေးသင့်တယ်လို့ ကျွန်တော့်အနေနဲ့ထင်တယ်။ ပြည်နယ်နှင့်တိုင်းဒေသကြီး လွှတ်တော်များကလည်း ဥပဒေ တွေ ပြဋ္ဌာန်းပြီးတော့ ပြည်နယ်နှင့်တိုင်းအလိုက် ဝန်ထမ်းအိမ်ရာတွေဆောက်ပေးဖို့ အဆိုတင်တာတွေ၊ ဥပဒေပြုတာတွေ လုပ်သင့်တယ်။ မဟုတ်ရင် အဲဒီ တစ်မြို့နယ်နှစ်ယောက် ရွေးထားတဲ့ တိုင်းဒေသကြီးနဲ့ပြည်နယ်အမတ်များဟာ လွှတ်တော်မခေါ်၊ ဥပဒေမပြုနဲ့ အလုပ်မရှိ ဖြစ်နေ ကြတယ်။ 2090 cod:23$003:09 Good Governance Clean Government on ဝန်ထမ်းတွေအတွက် လုပ်စရာတွေဟာ အများကြီးပဲ၊ ပြည်နယ်နှင့်တိုင်း လွှတ်တော်တွေဟာ အသက်မဝင်ဘူး ဖြစ်နေတယ်။ ပြည်နယ်နှင့် တိုင်းအလိုက် ဝန်ထမ်းအိမ်ရာ တွေ ဆောက်မယ် ဆိုရင် ပြည်နယ်နှင့်တိုင်းလွှတ်တော်တွေမှာ ဥပဒေပြု ကို ပြု ရတော့မှာ ဖြစ်တယ်။ အဲဒီလို အဆို တင်လိုက်ရင် လူကြီးကြိုက်မှ ကြိုက်ပါ့မလားလို့များ ထင်နေသလားတော့မသိဘူး။ အခြေခံ ဥပဒေအပိုဒ် (၂)မှာတော့ ဒီမှာပါပြီးသား ဖြစ်တယ်။ ဆိုရင် ပြည်နယ်နှင့်တိုက်မှ ကြိုက်ပါတယ်။ အဲဒီတော့ နောက်တစ်ခုတင်ပြချင်တာကတော့ ဥက္ကဋ္ဌကြီးခင်ဗျား။ ကျွန်တော်တို့ OTကြေးကိစ္စပါ၊ တ ချို့ ဌာန တွေမှာ (၄)လပတ်နီးတဲ့အချိန်တွေတို့၊ ဘာ တို့ဆို နေ့ညအလုပ် ဆင်းရတာ ရှိပါတယ်။ အဲဒီအတွက် တ ချို့ဌာနတွေက OTကြေးလွယ်လွယ်ကူကူထုတ်လို့ ရသော်လည်းပဲ တချို့ ဌာနတွေက OTကြေး ထုတ်ရတာ အင်မတန်ခက်ခဲတယ်လို့ သိရပါတယ်။ ကျွန်တော်ပြီးခဲ့တဲ့ တတိယအကြိမ်တုန်းက ဂန့်ဂေါကို ပြန်သွားတော့ ကျွန်တော်နဲ့ ခင်တဲ့ အိမ်တစ်အိမ်ကို သွား လည်တဲ့အခါမှာ အဲဒီအိမ်က ဝန်ထမ်းမိန်းကလေးက ညနေစောင်းမှ ပြန်လာတယ်။ သူ့အဖေက မေးတယ်။ သမီးနောက်ကျလှချေလားဆိုတော့ ဒီနေ့ Over Time ရှိလို့ပါ။ အဲဒီတော့ ကျွန်တော်က ဝင်ပြောတယ်။ ဒါဆို ညည်း OTကြေးရမှာပေါ့ဆိုတော့၊ အဘက ပေးမှာလားလို့ ကျွန်တော်ကို မေးတယ်။ အဲဒီတော့ ကျွန် တော်ဘာပြန်ပြောရမှန်း မသိဘူး။ ဒါပေမဲ့ ကျွန်တော်က လွှတ်တော်ကိုယ်စားလှယ်ဆိုတော့ ဟာ ငါတို့က အုပ်ချုပ်ရေး ပိုင်းထဲ ဝင်မစွက်ဘူး။ ငါတို့က မပေးနိုင်ဘူး အဲဒါငါတို့နဲ့ မဆိုင်ဘူးဆိုပြီး ထမင်းရည်ပူလျှာလွှဲ ပေါ့ ကျွန်တော် အဲဒီလို ဖြေလိုက်ရတယ်။ အမှန်ကတော့ တချို့ဌာ နတွေကတော့ OTကြေး မှန်မှန် ရတယ်။တချို့ဌာနတွေကမရဘူး။ ဌာန မတူဘူး။ အစိုးရတစ်ဖွဲ့တည်းဖြစ်ပြီးတော့ ဌာန မတူတာနဲ့ OTကြေးတော့မရဘူး ဆိုတော့ အချိန်ပိုဆင်းရတာခြင်း အတူတူ အားလုံး တစ်ပြေးညီ ရသင့်တယ်လို့ ကျွန်တော့်အနေနဲ့ ယူဆပါတယ်။ အထူးသဖြင့် နေပြည်တော်ရုံးချုပ်က အဖွဲ့တွေ ကတော့ OTကြေး မှန်မှန်ရပြီးတော့ နယ်က အဖွဲ့တွေက OTကြေးကို ထုတ်ယူလို့ ခက်ခဲတယ်လို့ သိရပါတယ်။ အဆင့်နဲ့ လျော်ညီတဲ့ မော်တော်ယာဉ်တွေလည်း ထုတ်ပေးသင့်ပါတယ်။ တချို့ ဝန်ထမ်းတွေကျတော့ ကားကိုင်တဲ့ ဌာန ကဝန်ထမ်း၊ ဥပမာ စက်မှုဝန်ကြီးဌာနဆို အဲယားကွန်း ဘတ်(စ်)တွေနဲ့ ရုံးတက်ရုံးဆင်း လုပ်ရပြီးတော့ ကား မရှိတဲ့ ဌာနတွေကျတော့ TE (11) ကို သံလှေကားတပ်ပြီးတော့ ကိုး လို့ကန့်လန့် တက်ပြီးတော့ ရုံးသွားရတာဖြစ်ပါတယ်။ ဒီလိုမျိုး ဝန်ထမ်းတွေရဲ့ အသေးစိတ်သက်သာချောင်ချိရေးကို ဂရုစိုက်ပြီးတော့ ဝန်ထမ်းတွေရဲ့ ဘဝကို ဘက်စုံဖြည့်ဆည်း ပေးသွားမယ်ဆိုရင် Clean Government ဆိုတာ Automatic ပေါ်လာမှာ ဖြစ်ပြီးတော့ အထူးကြိုးပမ်းစရာ မလိုဘူးလို့ တင်ပြရင်းနဲ့ Clean Government ဖြစ်စေရန် ဝန်ထမ်းများ၏ ရပိုင်ခွင့်၊ ခံစားပိုင်ခွင့်များ အဆင့်အလိုက် ခံစားခွင့်ရရှိရန် နိုင်ငံတော်အစိုးရအား တိုက်တွန်း ကြောင်းအဆိုကို တင်ပြရင်း နိဂုံးချုပ်အပ်ပါတယ် ခင်ဗျား။</speech>
<speech type="speaker">အဆိုကို ထောက်ခံမယ့်ပုဂ္ဂိုလ်ကို ဖိတ်ခေါ်ပါတယ်</speech>
<speech><mp id="29">ဦးစောထွန်းမြအောင်၊ ကရင်ပြည်နယ်မဲဆန္ဒနယ်အမှတို၅)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌ ကြီးခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးလှဆွေ တင်သွင်းသော အဆိုကို ကရင်ပြည်နယ် မဲဆန္ဒနယ် အမှတ်(၅)မှ အမျိုးသားလွှတ်တော်ကိုယ်စားလှယ် ကျွန်တော်ဦးစောထွန်းမြအောင် က ထောက်ခံတင်ပြအပ်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဦးလှဆွေ တင်သွင်းတဲ့ အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ Clean Government ဖြစ်စေရန် ဝန်ထမ်းများ၏ ရပိုင်ခွင့်၊ ခံစားပိုင်ခွင့်များ အဆင့်အလိုက် ခံစားခွင့်ရရှိရန် ပြည်ထောင်စုအစိုးရအား တိုက်တွန်းကြောင်းဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များကသဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလားခင်ဗျား။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦးလှဆွေ ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော်(၂၆)ရက်မြောက်နေ့ အစည်းအဝေး ရပ်နားကြောင်းနှင့် (၂၇)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့် အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင် ဗျား။ ယခု အမျိုးသား လွှတ်တော် စတုတ္ထပုံမှန်အစည်းအဝေး (၂၆)ရက်မြောက်နေ့ ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၂၇)ရက်မြောက်နေ့ကို ၂၀၁၂ ခုနှစ်၊ သြဂုတ်လ ၁၅ ရက် (ဗုဒ္ဓဟူးနေ့) နံနက် ၁၁းဝဝ နာရီ အချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">လေးစားအပ်ပါသောအမျိုးသားလွှတ်တော်ကိုယ်စားလှယ်များ ခင်ဗျား။ မနက်ဖြန် သြဂုတ်လ ၁၅ ရက်နေ့ (ဗုဒ္ဓဟူးနေ့) နံနက် (၁၀၀၀) နာရီ အချိန်မှာ ပြည်ထောင်စုလွှတ်တော် အစည်းအဝေးကျင်းပ မည်ဖြစ်ကြောင်း အသိပေးကြေညာအပ်ပါတယ် ခင်ဗျား</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၂၆)ရက်မြောက်နေ့ အစည်းအဝေးကို ၁၄၅၆ နာရီအချိန်တွင် ရပ်နားပါသည်။</p>
</postface>
</transcript>
</doc>
