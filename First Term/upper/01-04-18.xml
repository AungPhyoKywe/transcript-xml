<doc>
<docinfo>
<docno>01-04-18.xml</docno>
<pdf>01-04-18.pdf</pdf>

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး (၁၈)ရက်မြောက်နေ့မှတ်တမ်း</title>
<date value='31-07-2012'>၁၃၇၄ ခုနှစ်၊ ဒုတိယဝါဆိုလဆန်း ၁၃ ရက် (၂၀၁၂ ခုနှစ်၊ ဇူလိုင်လ ၃၁ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး (၁၈)ရက်မြောက်နေ့ အစီအစဉ် ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦး သိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ -၈-၂၀၁၂ (သောကြာနေ့)မှာ လွှတ်တော်အစည်းအဝေး မရှိပါကြောင်း အသိပေးကြေညာ အပ်ပါတယ် ခင်ဗျား။ (ဩဘာသံများ)</speech>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ (၁၈)ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၁၈)ရက်မြောက် နေ့မှာ အမျိုးသားလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေး သို့တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၃)ဦးရှိပြီး ဒီကနေ့အစည်းအဝေးကို (၂၁၁)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၄.၆၂) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆို င်ရာ နည်းဥပဒေ ၂၁၊ နည်းဥပဒေခွဲ (က)နဲ့ (ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော် ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ (၁၈)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များ ထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော် လည်းကောင်း၊ မိမိအတွက်အခြားလွှတ်တော် ကိုယ်စားလှယ် တစ်ဦးကသော်လည်းကောင်း ခွင့်ပန်ကြား ရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ် အတွက် ယခုခွင့်ပန်ကြားဖို့ ဖြစ်ပါတယ်</speech>
<speech type="speaker">ဦးကျော်သူဦး ၊ မကွေး(၅) တင်ပြဖို့ ဖြစ်ပါတယ်</speech>
<speech><mp id="89">ဦးကျော်သူဦး၊ မကွေးတိုင်းဒေသကြီး မဲဆန္ဒနယ်အမှတ်(၅)</mp>လေးစားအပ်ပါ သော အမျိုးသား လွှတ်တော်ဥက္ကဋ္ဌကြီးခင်ဗျား။ မကွေးတိုင်းဒေသကြီး မဲဆန္ဒနယ်အမှတ် (၇) မှ အမျိုးသားလွှတ်တော်ကိုယ်စားလှယ် ဦးသန်းဆွေ သည် မိမိကိုယ်တိုင်ဆောင်ရွက်ရန် ကိစ္စ ရှိပါသဖြင့် ၃၁-၇-၂၀၁၂ ရက်နေ့ တစ်ရက်အား ခွင့်အဖြစ် သတ်မှတ်ပေး နိုင်ပါရန် ယင်း၏ ကိုယ်စား မကွေးတိုင်းဒေသကြီး မဲဆန္ဒနယ်အမှတ် (၅)မှ အမျိုးသားလွှတ်တော်ကိုယ်စားလှယ် ဦးကျော်သူဦးက ခွင့်ပန်ကြားအပ်ပါတယ် ခင်ဗျား။</speech>
<speech type="speaker">ယခုခွင့်ပန်ကြားချက်ကို ခွင်ပြုဖို့ လွှတ်တော်က သဘောတူပါ သလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား၊ဒီကနေ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၁၈)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ (၂၂၃)ဦး၊ယခင်က ခွင့်ပန်ကြားသဖြင့် ခွင့်ပြုထားသူ (၁၁) ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ (၁)ဦး ဖြစ်၍ လွှတ်တော်က စုစုပေါင်း ခွင့်ပန်ကြား၍ ခွင့်ပြု ထားသူ (၁၂)ဦး ဖြစ်ပြီး ခွင့်မဲ့ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေ ခွဲငယ် (၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို လွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<speech type="speaker">ပထမဦးစွာလွှတ်တော်ကိုယ်စားလှယ်များကို ပြောကြား လိုတာကတော့ လုံခြုံရေးနဲ့ ပတ်သက်ပြီးတော့ ဖြစ်ပါတယ်။ ကာလ၊ ဒေသ၊ ပယောဂအရ လုံခြုံ ရေးက အမြဲတမ်း သတိထားရမယ့်ကိစ္စ ဖြစ်ပါတယ်။ အဲဒီတော့ လုံခြုံရေးဆိုတာ သတိတရားပါပဲ။ သတိရှိရင်လုံခြုံ တယ်။ သတိမရှိ ရင် မလုံခြုံ ဘူး။ လုံခြုံရေးအရ တာဝန်ရှိ တဲ့ပုဂ္ဂိုလ်များက လုံခြုံရေးအတွက် ဆောင်ရွက်တာ မှန်သမျှကို နား လည်စွာနဲ့ စိတ်ရှည်သည်းခံပြီးတော့ လိုက်နာဆောင်ရွက်ကြဖို့ မေတ္တာရပ်ခံပန်ကြားလို ပါတယ်</speech>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">ယခုအစီအစဉ်(၅)ကို ဆောင်ရွက်ပါမယ်။ အမျိုးသားလွှတ်တော် ကိုယ်စားလှယ်များခင်ဗျား။ လွှတ်တော်သို့ အမျိုးသားလွှတ်တော်ကိုယ်စားလှယ်များ မေးမြန်း ထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ် (၄) ဦးက မေးမြန်းတဲ့ မေးခွန်းတွေဟာ ပြည်ထဲရေး ဝန်ကြီးဌာန၊ ပြည်ထောင်စုဝန်ကြီး တစ်ဦးတည်းက ဖြေကြား ရမည့် မေးခွန်းတွေ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေ ကို တစ်ဆက်တည်း မေးမြန်းပြီးမှ ပြည်ထောင်စုဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>မိုးညှင်းမြို့နယ်၊ ဟိုပင် မြို့နယ်ခွဲအား မြို့နယ်အဆင့် တိုးမြှင့်သတ်မှတ်ပေးရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာကချင်ပြည်နယ် မဲဆန္ဒနယ်အမှတ် (၆)မှ ဦးဖေသောင်း က မိုးညှင်းမြို့နယ်၊ ဟိုပင်မြို့နယ်ခွဲအား မြို့နယ်အဆင့် တိုးမြှင့်သတ်မှတ်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="6">ဦးဖေသောင်း ကချင်ပြည်နယ် မဲဆန္ဒနယ်အမှတ်(၆)</mp>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုလွှတ်တော်၊ ပြည်ထောင်စုဝန်ကြီးများ၊ အမျိုးသား လွှတ်တော်ကိုယ်စားလှယ် အပေါင်းတို့ အားလုံး ကိုယ်စိတ်နှစ်ပါး ချမ်းမြေ့ကြပါ စေလို့ ပဏာမ ဆု မွန်ကောင်းတောင်းလိုက်ပါတယ်။ ကျွန်တော်က ကချင်ပြည်နယ် မဲဆန္ဒနယ် အမှတ်(၆) အမျိုးသား လွှ တ်တော်ကိုယ်စားလှယ် ဦးဖေသောင်းပဲ ဖြစ်ပါတယ်။ ဒီကနေ့ ကျွန်တော့်အနေနဲ့မိုးညှင်းမြို့နယ်၊ ဟိုပင်မြို့နယ်ခွဲမြို့နယ်အဆင့်တိုးမြှင့်ပေးဖို့ရာ မေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ယခင် ကျွန်တော်တို့ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီ တပ်မတော်အစိုးရလက်ထက်မှာ ကျေးရွာတွေကိုမံခန့်ခွဲရေးအရလည်းကောင်း အုပ်ချုပ်မှုထိရောက် ကောင်းမွန်စေရန်အတွက် လည်းကောင်း၊ အချို့ နယ်မြေများကို ကျေးရွာ အုပ်စု၊ ရပ်/ကျေးများအဆင့်မှ နေပြီး တော့မှ သက်ဆိုင်ရာ ရပ်ကွက် ကျေးရွာ အုပ်စုများကို စီမံခန့်ခွဲရေး နည်းလမ်းအရ မြို့နယ်ခွဲများကို တိုးမြှင့်ပေးခဲ့တာကို တွေ့ရှိနေရမှာ ဖြစ်ပါတယ်။ ယခုအခါမှာ ကျွန်တော်တို့ အခြေခံဥပဒေမှာလည်းပဲ ဒီမြို့နယ် (၃၃၀) ဖော်ပြထား သော်လည်းပဲ မြို့နယ်ခွဲများအနက် လူဦးရေ တိုးတက်ပြီးတော့မှ ဖွံ့ဖြိုးမှုတိုးတက်လာတဲ့ မြို့နယ်ခွဲ များကို မြို့နယ်အဆင့် တိုးမြှင့်ပေးမယ်ဆိုရင် အုပ်ချုပ်ရေးနှင့် တိုးတက်ဖွံ့ဖြိုးရေး လျင်မြန်စွာ တိုးတက်ကောင်းမွန်လာမှာ ဖြစ်ပါတယ်။ ကျွန်တော်တို့ မိုးညှင်းမြို့နယ်ဟာ လူဦးရေများလာတာကြောင့် ဟိုပင်မြို့နယ်ခွဲကို သတ်မှတ်ပေးခဲ့တာ (၁၀)စု တစ်ခု ကျော်လာပြီ ဖြစ်ပါတယ်။ အဲဒီမှာ ကျွန်တော်တို့ ဟိုပင်မြို့နယ် ပြည်သူလူထုကနေပြီးတော့ မှ ကျွန်တော်တို့ ထံ တင်ပြထား တဲ့အချက် (၅) ချက်ကို ဥက္ကဋ္ဌကြီးအား တင်ပြလိုပါတယ် ခင်ဗျား။ ဥက္ကဋ္ဌကြီးခင်ဗျား။ပထမအချက်ကတော့ အခြေခံဥပဒေ ၂၈၈၊ ၂၈၉မှာ ခရိုင် မြို့နယ် နဲ့ ရပ်/ကျေး အုပ်ချုပ်မှု အုပ်ချုပ်ရေးများသာ ပြဋ္ဌာန်းခဲ့တဲ့အတွက် မြို့နယ်ခွဲအတွက်မပါကြောင်း ဖြစ်ပါတယ်။ နောက် နံပါတ် (၂)အချက်က မြို့နယ်ခွဲများစတင်ဖွင့်လှစ်တဲ့အခါမှာ မြို့နယ်ခွဲများကို မြို့နယ်အဆင့်မျှော်မှန်းပြီးတော့မှ ဖွင့်လှစ်ခဲ့ခြင်း ဖြစ်ကြောင်းကိုလည်းသိနေရပါတယ်။ ယခုအခါ ဟိုပင်မြို့နယ်ခွဲဟာ (၁၀) နှစ်ကျော်ကာလ ရှိလာ တဲ့အခါမှာ တရားရေးဌာနနှင့် အခွန်ဦးစီးဌာန နောက် ငွေတိုက်ခွဲ မရှိတာကလွဲရင် ကျန်တဲ့ဌာနအားလုံး ဟာ ပြည့်ပြည့်စုံစုံ ရှိပြီးသားမြို့နယ်ခွဲ ဖြစ်ပါတယ်။ တချို့ ဌာနတွေမှာဆိုရင် မြို့နယ် ဦးစီးမှူးအဆင့် ထားပြီးတော့ တချို့ဌာနတွေမှာ ကျတော့လည်းပဲ ဒုဦးစီးအဆင့် ဖွဲ့စည်းထားတဲ့ဟာ တညီတညွတ်တည်း မရှိတာကိုလည်း တွေ့နေရပါတယ်။ အုပ်ချုပ်ရေးမှာကလည်း ပဲ ရပ်/ကျေး သို့မဟုတ် မြို့နယ်အုပ်ချုပ်ရေး ကဲ့သို့ သတ်သတ်မှတ်မှတ်မရှိဘဲနဲ့ ကျွန်တော်တို့ အဲဒီမြို့နယ်ခွဲဟာ အစည်းအဝေးဆုံးဖြတ်ချက် များဖြင့်သာ အုပ်ချုပ်နေရတဲ့ အုပ်ချုပ်မှုမျိုးဖြစ်နေတာကိုလည်း တင်ပြလာပါတယ်။ နောက်ပြီးတော့မှ ရပ် /ကျေးကို မြို့နယ်ကနေ တိုက်ရိုက် ညွှန်ကြားသလိုမြို့နယ်ခွဲကလည်းပဲ ညွှန်ကြားချက်ကိုပါ ပါဝင် နေရသကဲ့သို့ ကျွန်တော်တို့ ရပ် /ကျေးများမှ မြို့နယ်သို့တိုက်ရိုက် တင်ပြခြင်း၊ ထောက်ခံချက်များပေးခြင်း တွင်လည်းပဲ ကြားခံ မြို့နယ်ခွဲကနေတစ်ဆင့် ဆောင်ရွက် နေရတဲ့ အနေအထားမျိုး ရှိတာကိုလည်းတင်ပြခဲ့ပါတယ်။ နောက်ဆုံးနံပါတ် (၅) အချက်ကတော့ သင့်တော်တဲ့မြို့နယ်ခွဲများကို မြို့နယ်အဆင့် တိုးမြှင့်ပေးဖို့ သို့မဟုတ် မြို့နယ်အဆင့်လုပ်ပိုင်ခွင့်ရမြို့နယ်ခွဲများအဖြစ် တိုးမြှင့်နိုင်ရေးအတွက် ကို တင်ပြလာခြင်း ဖြစ်ပါတယ်။ ဥပမာ ကျွန်တော်တို့ ဟိုပင်မြို့နယ်ခွဲမှာဆိုရင် ရပ်ကွက်ကြီး (၄)ခု နဲ့ ကျေးရွာအုပ်စု (၈)ခု၊ အုပ်စု (၁၂) ခု ရှိပါတယ်။ ကိစ္စကြီးငယ်များဖြစ်လာတဲ့အခါ ဟိုပင်မြို့နယ် အုပ်ချုပ်ရေးမှူးအောက်မှာ စီမံခန့်ခွဲမှု ၊ ဆုံးဖြတ် ဆောင်ရွက်စေနိုင်ရန်အတွက် မြို့နယ်ခွဲများကို ပြတ်ပြတ်သားသား သတ်မှတ်ပေးစေ လိုပါတယ်။ ယခင် ကျွန်တော်တို့ တိုက်နယ်ဘဝမှာ လက်ထောက်မြို့ပိုင်တွေ အုပ်ချုပ်ခဲ့တဲ့အခါမှာ တရားစီရင်မှုမှအစ အားလုံးပြီးစီးနိုင်တဲ့ အနေအထားမျိုး ရှိပါတယ်။ ဒါကြောင့်မို့ ပြည်သူများ ကနေပြီးတော့မှ မိုးညှင်းမြို့နယ်၊ ဟိုပင်မြို့နယ်ခွဲ အပါအဝင်ပေါ့ အချို့မြို့နယ်ခွဲများကို မြို့နယ်အဆင့်သတ်မှတ်ဖွဲ့စည်းပေးနိုင်ရန် ရှိ/မရှိ ဥက္ကဋ္ဌကြီးမှ တစ်ဆင့် လေးစားစွာ တင်ပြ အပ်ပါတယ်ခင်ဗျား။ ကျေးဇူးတင်ပါတယ်။</speech>
<title>ရပ်ကွက်/ ကျေးရွာအုပ်စု အုပ်ချုပ်ရေးမှူး ရွေးချယ်ရေးကိစ္စနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ် (၃)မှ ဦးပေါလ်ထန်ထိုင်း က ရပ်ကွက် / ကျေးရွာအုပ်စု အုပ်ချုပ်ရေးမှူး ရွေးချယ်ရေးကိစ္စ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="39">ဦးပေါလ်ထန်ထိုင်း၊ ချင်းပြည်နယ် မဲဆန္ဒနယ်အမှတ်၃)</mp>လေးစားအပ်တဲ့ လွှတ်တော်ဥက္ကဋ္ဌကြီး၊ လွှတ်တော်ကိုယ်စားလှယ်များနှင့် ပြည်ထောင်စုဝန်ကြီးများ အားလုံး ကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ် အမှတ်(၃)ထန်တလန်မြို့နယ် အမျိုးသားလွှတ်တော်ကိုယ်စားလှယ် ဦးပေါလ်ထန်ထိုင်း ဖြစ်ပါတယ်။ ဥက္ကဋ္ဌကြီးခင်ဗျား။ ယခု ကျွန်တော်မေးမယ့် မေးခွန်းကတော့ ပြည်သူများအတွက် အရေးကြီးတဲ့ မေးခွန်းပဲ ဖြစ်ပါတယ်။ နိုင်ငံတော်အစိုးရအတွက်လည်းအရေးကြီးပါတယ်။ သက်ဆိုင်ရာ တာဝန်ရှိ အဖွဲ့အစည်းအတွက်လည်း အင်မတန် အရေးကြီးတဲ့မေးခွန်းဖြစ်ပါတယ် ဆိုတာကို ပြောချင်ပါတယ်။ ဒါကြောင့် အရေးကြီးတဲ့မေးခွန်းဖြစ်နေလို့ ဒီလွှတ်တော်မှာလည်း လွှတ်တော်ကိုယ်စားလှယ်တစ်ဦးက မေးခဲ့ပြီးဖြစ်ပါတယ်။ အရေးကြီးတယ် ဆိုတာကတော့ ကျွန်တော် လွှတ်တော် တတိယပုံမှန်အစည်းအဝေး အတွေ့အကြုံရှင်းလင်းချက်ကို ရပ်ကွက်/ ကျေးရွာ အချို့မှာ ကျွန်တော်ပြုလုပ်ခဲ့ပါတယ်။ အဲဒီနေရာမှာလည်း ပဲ မဲဆန္ဒရှင်ပြည်သူများက ရပ်ကွက်/ ကျေးရွာ အုပ်စုအုပ်ချုပ်ရေးမှူးများ ရွေးချယ်ခြင်းကို မည်သည့်အချိန်မှာ ပြုလုပ်မယ် ဆိုတာကိုပဲ စိတ်ဝင်စားစွာနဲ့ မေးမြန်းခဲ့ကြပါတယ်။ ဒါကြောင့်ယခုအချိန်မှာ တစ်နိုင်ငံလုံး ပြည်သူများစိတ်အဝင်စားဆုံးကတော့ ရပ်ကွက်/ကျေးရွာ အုပ်စုအုပ်ချုပ်ရေးမှူးများ ဘယ်တော့ ရွေးမယ် ဆိုတာကိုပဲ စိတ်ဝင်စားမှုအရှိဆုံးဖြစ်မယ်လို့ ကျွန်တော်ကတော့ ယူဆပါတယ်။ လွန်ခဲ့တဲ့ တစ်နှစ်ခွဲလောက်မှာ ပြည်သူ့လွှတ်တော်၊ အမျိုးသားလွှတ်တော်နဲ့ တိုင်းဒေသကြီးလွှတ်တော်ကိုယ်စားလှယ်များကို မဲဆန္ဒရှင်ပြည်သူများက အောင်မြင်စွာရွေးချယ် နိုင်ခဲ့ပြီးဖြစ်သော်လည်း ဒီနေ့အထိ ၊ ဒီနေ့တော့၊ ယနေ့အထိ ဒီရပ်ကွက်/ကျေးရွာအုပ်စု အုပ်ချုပ်ရေးမှူးများကို ပြည်သူများက ရွေးချယ်ခြင်းမရှိသေးဘဲနှင့် ဗဟိုဦးစီး စနစ်ပုံစံဖြင့် အထက်ကခန့်ထားခြင်း ဖြစ်နေပါသဖြင့် ပြည်သူများက ဆန္ဒမရှိဘဲ ခန့်ထားပေးခြင်းကို မကျေမနပ်ဖြစ်နေကြပါတယ်။ ခန့်ထားပေးတဲ့ အုပ်ချုပ်ရေးမှူးများ၏ အုပ်ချုပ်ရေးမှူးများ ကိုလည်း ပြည်သူများက ကြည်ညို လေးစားမှုအလွန် နည်းပါတယ်။ အုပ်ချုပ်ရေးမှူးများကလည်း မျက်နှာငယ်ငယ်နှင့် မ တတ်နိုင်လို့အလုပ်ကို လုပ်နေတာပဲဆိုတာကို ကျွန်တော်ကိုယ်တွေ့ မျက်မြင်ဖြစ်ပါတယ်။ အောက်ခြေမှ ပြည်သူများက ရွေးချယ်ထားသော ရပ်ကွက် /ကျေးရွာအုပ်စု အုပ်ချုပ်ရေးမှူးများ မပါဘဲနဲ့ ဒီမိုကရေစီ လမ်းကြောင်းပေါ်သို့ ချီတက်ရောက်ရှိနိုင်မည်</speech>
<title>မဟုတ်ပါ။ အဲဒါကြောင့် ပြည်သူများ က ရွေးချယ် ထားတဲ့ လွှတ် တော်ကိုယ်စားလှယ်များနဲ့ ပြည်သူများက ရွေးချယ်ထားတဲ့ ရပ်ကွက်ကျေးရွာအုပ်စု အုပ်ချုပ်ရေးမှူးများ လက်တွဲချီတက်မှ သာ ဒီမိုကရေစီလမ်းကြောင်းပေါ်သို့ ရောက်ရှိနိုင်မည် ဖြစ်ပါတယ်။ လက်ရှိကျွန်တော်တို့ နိုင်ငံမှာ ကျင့်သုံးနေတဲ့ ဒီမိုကရေစီစနစ် အရ လိုအပ်နေတဲ့ လိုအပ်ချက်အရ အောက်ခြေ အဖွဲ့အစည်းရွေးချယ်ခြင်းဟာ အမြန်လုပ်ဖို့ ပြည်သူများက မျှော်လင့်နေပါတယ်။ ကျွန်တော့် အနေနဲ့တော့ အမြန်ဆိုတာထက် (၃)လအတွင်း ချက်ချင်းလုပ်ပေးဖို့ သင့်တော်တယ်လို့ ကျွန်တော်ပြောချင် ပါတယ်။ ဒါကြောင့် ကျွန်တော်မေးချင်တဲ့မေးခွန်းကတော့ (၁) ရပ်ကွက်/ကျေးရွာအုပ်စု အုပ်ချုပ်ရေးမှူးများ ရွေးချယ်ခြင်းကို ယခုနှစ်မှာ ပြုလုပ်ပေးနိုင်မလား ။ ဒါမှမဟုတ်လို့ရှိရင် မည်သည့်အချိန်မှာ ပြုလုပ်ပေးမည်ဆိုတာကို သိချင်ပါတယ်။ ကျွန်တော်က စာရွက် စာတမ်း၊ ငွေရေးကြေးရေး အခက်အခဲရှိပါသလားဆိုတာကို ကျွန်တော်မေးချင်တာ မဟုတ်ပါ ဘူး။ ကျွန်တော် မေးချင်တာကတော့ အချိန်ကိုပဲမေးချင်တာဖြစ်ပါတယ်။ တစ်နိုင်ငံလုံးအောက်ခြေ အဖွဲ့အစည်း ရွေးချယ်ရန်အခက်အခဲ ရှိနိုင် /မရှိနိုင်ဆိုတာနဲ့ ဒီရွေးကောက်ပွဲမှာ ရွေးကောက်ပွဲကော်မရှင်ကပါဝင်ကူညီရန်အစီအစဉ်ရှိပါသလား ဆိုတာမေးချင်ပါတယ်။ ကျေးဇူးတင်ပါတယ်။ ရခိုင်ပြည်နယ်အတွင်း အကြမ်းဖက်မှုဒဏ်ခံစားခဲ့ရသော ပြည်သူများ မူလ အခြေအနေသို့ အမြန်ဆုံး ပြန်လည်ရောက်ရှိရေးအတွက် ပြည်ထောင်စုအစိုးရအဖွဲ့မှ ဆောင်ရွက်ပေးမည့် ပြန်လည်ထူထောင်ရေး အစီအစဉ်များနှင့် နောင်အလားတူ ဖြစ်စဉ်များ ထပ်မံမဖြစ်ပွားစေရေး၊ လုံခြုံမှု၊ တည်ငြိမ်အေးချမ်းမှု၊ တရားဥပဒေစိုးမိုးမှု အပြည့်အဝရရှိရေး တို့အတွက် ရေရှည် အစီအမံများ ချမှတ်ရေးဆွဲထားရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၁၂)မှ ဦးမြင့်လှိုင် က ရခိုင်ပြည်နယ်အတွင်း အကြမ်းဖက်မှုဒဏ်ခံစားခဲ့ရသော ပြည်သူများ မူလ အခြေအနေသို့ အမြန်ဆုံး ပြန်လည်ရောက်ရှိရေးအတွက် ပြည်ထောင်စုအစိုးရအဖွဲ့မှ ဆောင်ရွက်ပေးမည့် ပြန်လည်ထူထောင်ရေး အစီအစဉ်များနှင့် နောင်အလားတူ ဖြစ်စဉ်များ ထပ်မံမဖြစ်ပွားစေရေး၊ လုံခြုံမှု၊ တည်ငြိမ်အေးချမ်းမှု၊ တရားဥပဒေစိုးမိုးမှု အပြည့်အဝရရှိရေးတို့အတွက် ရေရှည်အစီအမံများချမှတ်ရေးဆွဲထားရန် အစီအစဉ် ရှိ /မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="132">ဦးမြင့်လှိုင်၊ ရခိုင်ပြည်နယ် မဲဆန္ဒနယ်အမှတ်၁၂)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီး နှင့် အမျိုးသားလွှတ်တော် ကိုယ်စားလှယ်များ၊ ပြည်ထောင်စု ဝန်ကြီးများ မင်္ဂလာအပေါင်းနှင့် ပြည့်စုံပါစေလို့ ရခိုင်ပြည်နယ် မဲဆန္ဒနယ် အမှတ် (၁၂) မှကျွန်တော် ဦးမြင့်လှိုင်မှ ဂါရဝပြု နှုတ်ဆက်အပ်ပါတယ်ခင်ဗျား။ ဥက္ကဋ္ဌကြီး ခင်ဗျား။ ကျွန်တော့်မေးခွန်းအား ဖတ်ကြားခွင့်ပြုပါ။ ဥက္ကဋ္ဌကြီးခင်ဗျား။ ရခိုင်ပြည်နယ်တွင် ဇွန်လအတွင်း၌ ဖြစ်ပွားခဲ့သည့် အကြမ်းဖက်မှု ဒဏ်ခံခဲ့ရသော ပြည်သူများအတွက် မူလအခြေအနေသို့ အမြန်ဆုံး ပြန်လည်ရောက်ရှိရေး ပြည်ထောင်စုအစိုးရမှ ဆောင်ရွက်ပေးမည့် ပြန်လည်ထူထောင်ရေး အစီအစဉ်များကို ဖြေကြားပါရန် နှင့် အဆိုပါပြည်သူများအတွင်း နောင်အလားတူ ဖြစ်စဉ်များ ထပ်မံမဖြစ်စေရေး နဲ့ လုံခြုံမှု အပြည့်အဝရရှိရေး၊ ဒေသတည်ငြိမ်အေးချမ်းရေးတို့အတွက် ရေရှည်အစီအမံများ ချမှတ်ရေးဆွဲထားခြင်း ရှိ /မရှိ၊ ဆောင်ရွက်ပေးမည့်အစီအမံများကို ဖြေကြား ရန် မေးထားတဲ့ မေးခွန်းပဲ ဖြစ်ပါတယ်။ လေးစားအပ်ပါသောဥက္ကဋ္ဌကြီးခင်ဗျား။ အမျိုးသားလွှတ်တော်က ရခိုင်ပြည်နယ်တွင် ဇွန်လအတွင်း၌ ဖြစ်ပွား ခဲ့သည့် အကြမ်းဖက်မှုဖြစ်စဉ်များမှာ နိုင်ငံတော်နှင့် နိုင်ငံသားများ အတွက် စိတ်နှလုံး အလွန်မချမ်းမြေ့ဖွယ် ဖြစ်သော ဖြစ်စဉ်များပင် ဖြစ်ပါတယ်။ ဒေသခံ ပြည်သူများနှင့် နိုင်ငံတော် အတွက်ပါ ရုပ်ဝတ္ထု တန်ဘိုးသာမက စိတ်ပိုင်းဆိုင်ရာခံစားမှု၊ ဂုဏ်သိက္ခာထိခိုက်ညှိုးနွမ်းမှုစသည့် ကြီးမား သော ထိခိုက်နစ်နာဆုံးရှုံးမှု ရှိခဲ့သည့် မလိုလား အပ်သည့် ဖြစ်စဉ်များပင် ဖြစ်ပါတယ်။ အဆိုပါ မလိုလားအပ်သည့် ဖြစ်စဉ်များသည် နိုင်ငံတော် တည်ငြိမ်အေးချမ်းရေး၊ ဖွံ့ဖြိုးတိုးတက်ရေးနှင့် အနာ ဂတ်ဒီမိုကရေစီရေးအတွက် အတားအဆီး တစ်ခုလည်း ဖြစ်လာနိုင်ပါတယ်။ ၎င်းဖြစ်စဉ်များအတွင်း အကြမ်းဖက်မှုဒဏ်ခံစားခဲ့ရသော ပြည်သူများအတွက် မူလအခြေအနေသို့ အမြန်ဆုံးရောက်ရှိရေးနှင့် လုံခြုံ စိတ်ချရသည့် အခြေအနေများ ရရှိရေးမှာ အထူးလိုအပ်လျက်ပင် ရှိ ပါတယ်။ ၎င်းဖြစ်စဉ်များအပေါ် နိုင်ငံတော်သမ္မတကြီး နှင့် ပြည်ထောင်စုအစိုးရ၊ ပြည်နယ်အစိုးရအဖွဲ့နဲ့ တိုင်းမှူးကြီး အပါအဝင် တပ်မတော်သားတို့၏ နေ့ ၊ ညမအား ထိန်းသိမ်းကိုင်တွယ် ဖြေရှင်းဆောင် ရွက်မှုများကိုလည်း အထူးကျေးဇူးတင်ပါကြောင်း ပြောကြားလိုပါတယ်။ ဥက္ကဋ္ဌကြီးခင် ဗျား။ အကြမ်းဖက်မှုဒဏ်ခံစားခဲ့ရသော ဒေသခံပြည်သူများ အတွက် လူအား၊ ငွေအား၊ ပစ္စည်းအားများဖြင့် ကူညီပံ့ပိုးပေးကြသည့် ရဟန်းရှင်လူပြည်သူ အများကိုလည်း အထူးကျေးဇူးတင်ပါကြောင်း ရခိုင်ပြည်သူများကိုယ်စား ပြောကြားလိုပါတယ်။ ဥက္ကဋ္ဌကြီး ခင်ဗျား။ အခြေအနေများ တည်ငြိမ်အေးချမ်းမှု ရရှိပြီးနောက် အကြမ်းဖက်မှုဒဏ်ခံစားခဲ့ရသော ပြည်သူများ မူလအခြေအနေသို့ အမြန်ဆုံးပြန်လည် ရောက်ရှိ ရေးအတွက် ပြည်ထောင်စုအစိုးရမှ ဆောင်ရွက်မည့် ပြန်လည်ထူထောင်ရေး အစီအစဉ်များကို ဖြေကြားပါရန်နှင့် အဆိုပါ ပြည်သူများအတွင်း အလားတူဖြစ်စဉ်များ ထပ်မံမဖြစ်စေရေး၊ လုံခြုံ ရေး၊ တည်ငြိမ်အေးချမ်းရေး၊ တရားဥပဒေ စိုးမိုးရေးတို့အတွက် ရေရှည်အစီအမံများ ချမှတ်ရေးဆွဲထားခြင်း ရှိ/မရှိ၊ ရှိပါက ဆောင်ရွက်မည့် အစီအမံများကို သိလိုပါ၍ ဥက္ကဋ္ဌကြီးမှ တစ်ဆင့် မေးမြန်းအပ်ပါတယ်ခင်ဗျား။ လေးစားပါတယ်။</speech>
<title>မြန်မာနိုင်ငံ ရဲတပ်ဖွဲ့အား ဒေသပြည် သူအပေါ် အမှီအခိုကင်းပြီး ဂုဏ်သိက္ခာရှိစွာ ရပ်တည် တာဝန်ထမ်းဆောင်နိုင်ရေးအတွက် လုံလောက်သော ခရီးစရိတ်၊ ရုံးအသုံးအဆောင်ပစ္စည်း နှင့် ရုံးသုံးစက်ပစ္စည်း စသည်တို့ကို ငွေစာရင်းခေါင်းစဉ် အလိုက် ရန်ပုံငွေ ခွဲဝေချထားရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ် (၆)မှ ဦးခင်မောင်ရီက မြန်မာနိုင်ငံရဲတပ်ဖွဲ့အား ဒေသပြည်သူအပေါ် အမှီအခိုကင်းပြီး ဂုဏ်သိက္ခာ ရှိစွာရပ်တည် တာဝန်ထမ်း ဆောင်နိုင်ရေးအတွက် လုံလောက်သော ခရီးစရိတ်၊ ရုံးအသုံး အဆောင်ပစ္စည်း နှင့် ရုံးသုံးစက်ပစ္စည်း စသည်တို့ကို ငွေစာရင်းခေါင်းစဉ်အလိုက် ရန်ပုံငွေ ခွဲဝေချထားရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီး၊ ပြည်ထောင်စုအဖွဲ့အစည်းဝင်ပုဂ္ဂိုလ်များနဲ့ အမျိုးသားလွှတ်တော် ကိုယ်စားလှယ်ကြီး များအားလုံးကို ကျွန်တော် လေးစားစွာ ဂါရဝပြု နှုတ်ခွန်း ဆက်သအပ်ပါတယ်။ ကျွန်တော်တို့ လွှတ်တော်ကိုယ်စားလှယ်များက ဌာနဆိုင်ရာများရဲ့ အားနည်းချက်၊ လိုအပ်ချက်များနဲ့ပတ်သက်လို့ ခုလိုဆွေးနွေးတဲ့အခါမှာ ဌာနဆိုင်ရာများရဲ့ အားနည်းချက်ကိုပဲ ထုတ်ဖော်ပြီးတော့ အကြောင်းရှာပြီး အပြစ်တင်တယ်။ သို့မဟုတ် ကျွန်တော်တို့ ဂုဏ်သိက္ခာကျအောင်လုပ်တယ်လို့ ထင်စရာရှိပါတယ်။ သို့သော် ကျွန်တော်တို့ လွှတ်တော် ကိုယ်စားလှယ် များရဲ့စေတနာကတော့ ဌာနများရဲ့ အားနည်းချက်၊ ချို့ယွင်းချက် တွေကို ခုလို တင်ပြမေးမြန်းခြင်း၊ အကြံပြုခြင်းအားဖြင့် သက်ဆိုင်ရာဌာနများ၊ ဝန်ကြီးဌာနများ အနေနဲ့ လိုအပ် တဲ့အစီအမံတွေ ဆောင်ရွက်ပေးခြင်းအားဖြင့် ဌာနများ တိုးတက်မယ်၊ ဌာနများ တိုးတက်ရင် ဝန်ထမ်းများ စိတ်ဓာတ်တက်ကြွမယ်။ အဲဒီအခါမှာ နိုင်ငံတိုးတက်ဖို့ စေတနာနဲ့ မေးခြင်း ဖြစ်ပါကြောင်း ဥက္ကဋ္ဌကြီးအား ကျွန်တော်လေးစားစွာ ဦးတိုက်၍ တင်ပြအပ်ပါတယ်။ ကျွန်တော့် ရဲ့ မေးခွန်းမှာလည်း ရှေ့မှာ စကားစုနှစ်ခု ခံထားပါတယ်။ နံပါတ် (၁) ကတော့ မြန်မာနိုင်ငံရဲတပ်ဖွဲ့ အား ဒေသပြည်သူအပေါ် အမှီခိုကင်းပြီးဆိုတဲ့ စကားလေးတစ်ခု ပါ ပါတယ်။ဒေသပြည်သူအပေါ် မှီခိုရတယ်ဆိုတာကတော့ မလွှဲသာလို့ မှီခိုရတာပါ။ ကိုယ့်ဟာကိုယ် ရပ်တည်နိုင်တဲ့သူက သူများကို မမှီခိုပါဘူး ကိုယ့်ဟာကိုယ် မပြည့်စုံရင်တော့ သူများကို မှီခိုရမှာဖြစ်ပါတယ်။ မှီခိုတဲ့အခါကျတော့ မှီခိုခံသည် ပြည်သူဖြစ် နေပါတယ်။ ကျွန်တော်တို့ရဲ့ မဲဆန္ဒရှင်တွေဖြစ်နေပါတယ်။ ထို့ကြောင့် ပြည်သူများ အပေါ်မှာလည်း မှီခိုခံရတဲ့အတွက်ကြောင့် ဝန်ထုပ်ဝန်ပိုးမဖြစ်စေချင်တဲ့စေတနာ၊ ပြည်သူတွေ စိတ်ချမ်းသာ ကိုယ်ချမ်းသာနဲ့ ရှိစေချင်တဲ့ စေတနာ (၁)ပါ။ ဒုတိယအချက်ကတော့ ဂုဏ်သိက္ခာရှိစွာ ရပ်တည်တာဝန် ထမ်းဆောင်နိုင်ရေး အတွက်ဆိုတာ ဌာနအပေါ်မှာ ထားတဲ့စေတနာ ဖြစ်ပါတယ်။ ရဲတပ်ဖွဲ့ သည် ကျွန်တော်တို့ရဲ့ အားကိုးရာ၊ ကျွန်တော်တို့ရဲ့ လေးစားစရာ သူ့မှာရှိတဲ့ ဂုဏ်သိက္ခာ နဲ့လျော်ညီစွာ ရပ်တည်နိုင် ဖို့ဆိုရင် သူ့မှာလည်းပြည့်စုံလုံလောက်ဖို့၊ ရပ်တည်နိုင်ဖို့ လိုပါတယ်။ နိုင်ငံခြားကို အထင်ကြီးတာမဟုတ်ပေမယ့် ကျွန်တော်တို့ ရဲလောကနဲ့ပတ်သက်ရင် London Police of soms wypaqê Singapore Police o uso sopgulosofi ဘာကြောင့်လဲဆိုတော့ သူတို့က ပြည့်ပြည့်စုံစုံနဲ့ ရပ်တည်နိုင်တာပေါ့။ ရပ်တည်နိုင်တဲ့အခါ ကျတော့ တာဝန်ဝတ္တရားကိုလည်း သူက ရဲရဲတင်းတင်း၊ ရွပ်ရွပ်ချွံချွံ လုပ်နိုင်တဲ့သဘောရှိပါတယ်။ အဲဒီအတွက် ကျွန်တော်မေးမြန်းခြင်းဖြစ်ပါတယ်။ လက်ရှိအခြေအနေအားဖြင့် မြန်မာနိုင်ငဲတပ်ဖွဲ့အနေနဲ့ ဖွဲ့စည်းထားတဲ့ တိုင်း၊ ခရိုင်၊ မြို့နယ်၊ စခန်းပေါ့၊ နယ်စခန်းပေါ့။ အဆင့် (၄)ဆင့်ပေါ့။တိုင်းခရိုင်ကတော့ ပြည်သူလူထုနဲ့နည်းနည်းအလှမ်းဝေးပါတယ်။ မြို့နယ်တပ်ဖွဲ့နဲ့စခန်းတွေ ကတော့ ပြည်သူလူထုနဲ့ ထိတွေ့မှု အများကြီးရှိပါတယ်။ ဒါကြောင့်မို့လို့အဲဒီစခန်းတွေ၊ မြို့နယ်ရုံးတွေမှာကျွန်တော်တို့အခြားဌာန၊ ကျွန်တော်တို့ လည်း ဝန်ထမ်းကလာတာဆိုတော့ ဌာနတွေမှာရှိတဲ့ ငွေစာရင်းခေါင်းစဉ် ကလေးတွေ သိပါတယ်။ 01-01 ဖြစ်တဲ့ လစာ၊ ခရီးစရိတ်ကစပြီးတော့ ငွေစာရင်းခေါင်းစဉ်လေး 03-01 ဆိုရင် ဒါ ရုံးအသုံးအဆောင်၊ လုပ်အားခတို့ ခရီးစရိတ်တို့၊ ရုံးအသုံးအဆောင် ပစ္စည်းတို့ ၊ စာရွက်စာတမ်းကြေးစသည်ဖြင့် ပြင်ဆင် ထိန်းသိမ်းစရိတ် ဘက်စုံထောင့်စုံ ချထားပေးတာ ရှိပါတယ်။ လုံလောက်မှုမရှိသည့်တိုင်အောင် ဘာပဲပြောပြော စရိတ်ရှိတဲ့ အတွက်ကြောင့် ရပ်တည်နိုင်တဲ့ သဘောတော့ ရှိပါတယ်။ မြန်မာနိုင်ငံရဲတပ်ဖွဲ့ကိုတော့ အဲဒီလောက် ပေးထား နိုင်တဲ့ အနေအထား မရှိတဲ့အတွက်ကြောင့် လိုအပ်တဲ့ပစ္စည်းနဲ့ ပတ်သက်၍ ပြည်သူအပေါ်မှာ အားကိုးနေရတဲ့ သဘောရှိပါတယ်။ ပထမတစ်မျိုးကတော့ အမှုဖွင့်တဲ့ ကိစ္စပေါ့။ အမှုဖွင့်ရင် ကျွန်တော်တို့ မလိုအပ်ဘဲနဲ့ စာရွက်စာတမ်းကြေးဆိုတာ တောင်း ရပါတယ်။ စာရွက်စာတမ်းဟာ စာရွက် ထုပ်တောင် မဝယ်နိုင်ဘူးလားလို့ မေးစရာ ရှိပါတယ်။ စာရွက်ထုပ်တော့ ဝယ်နိုင်ပါတယ်။ သို့သော်လည်း ပဲ အမှုတွဲတွေ ရေးတယ် ၊ ကွန်ပျူတာ စာစီတယ်၊ အထက်ကို တင်ပြတယ်။ စာအုပ်ချုပ်တယ် ၊ ဒါ Case တွေရှိတဲ့အခါ ကျတော့ လိုပါတယ်၊ မှန်ပါတယ်။ ဒီစရိတ်တွေ သူတို့မှာ လိုအပ်မှာဖြစ်ပါတယ်။ ဒါ နံပါတ်(၁) ဖြစ်ပါတယ်။ ဒုတိယအချက်ကတော့ စခန်းတွေမှာရှိတဲ့ စက်၊ ယာဉ်ယန္တရားပေါ့၊ အဓိကကတော့ ဆိုင်ကယ်ပေါ့။ မြို့ နယ်တွေမှာတော့ ကားရှိတဲ့မြို့နယ် ရှားပါတယ်။ မော်တော်ဆိုင်ကယ်ကတော့ ရှိပါတယ်။ ဒါတွေပြင်ဆင်စရိတ်နဲ့ လောင်စာဆီ ဆိုလည်း သူတို့လိုအပ်မှာ ဖြစ်ပါတယ်။ ဒါကြောင့်မို့လို့ သူတို့ အလှူခံရတာ၊ မေတ္တာရပ်ခံရတာ၊ အကူအညီတောင်းရတာတွေ ရှိပါတယ်။ နောက်တစ်ခုကတော့ အမှုဆိုင်ရာ သက်သေခံပစ္စည်းတွေ သွားရောက်သိမ်းဆည်း ရတဲ့ ကိစ္စပါ။ ဥပမာအားဖြင့် ကျွန်တော် တင်ပြရရင် အိမ်ဖောက်ထွင်း ခံရတယ်၊ ဆိုင်ကယ် အခိုးခံရတယ်၊ စက်ဘီးအခိုးခံရတယ်၊ အဲဒီအခါမှာ အမှုရဲ့ အကြီးအသေးအရ တိုင်းတပ်ဖွဲ့ သို့မဟုတ် ခရိုင်တပ်ဖွဲ့ ကနေပြီးတော့ မြို့နယ်အားလုံးကို ဖြန့်ဝေပြီး ဒီရဲ့ သတင်းတွေးပါတယ်။ ပျောက်သွားတဲ့ ပစ္စည်းအမျိုးအစား၊ တရားခံလို့ ထင်ရတဲ့လူ စသည်ဖြင့် သတင်းဖြန့်ဝေပါတယ်။ အင်မတန် ထိရောက်ပါတယ်။ ဘာဖြစ်လို့လဲ ဆိုတော့ ဆက်စပ်မြို့နယ် တွေက ဒါတွေ ဖမ်းဆီးပေးတဲ့အခါမှာ ဒီသက်သေခံ ပစ္စည်းတွေ မိပါတယ်။ မိလို့ ဆိုင်ရာစခန်း၊ ဆိုင်ရာမြို့နယ်ကို အကြောင်းကြားရင် ဒါကို အဲဒီသက်ဆိုင်ရာ စခန်း ကသွားပြီးတော့ ဒီပစ္စည်းကို သွားသယ်ရမှာဖြစ်ပါတယ်။ သယ်ယူတဲ့အခါမှာလည်း လိုအပ်တဲ့စရိတ်ကို လည်း နောက်ဆုံး ကျတော့ ပျောက်တဲ့သူဆီကပဲ သူ မေတ္တာရပ်ခံ ရတာပေါ့။ ခိုးတဲ့လူမှ မသိတဲ့ အခါကျတော့ ခိုးတဲ့ လူကလည်း မိသွားရင်လည်း ထောင်ထဲ ရောက်နေပြီ၊ အချုပ်ထဲရောက်ပြီ ဆိုတော့ သူကတော့ မထူးတော့ဘူးဆိုတော့ သူကတော့ ပေးမှာမဟုတ်ဘူး။ ဒါကြောင့် ပျောက်တဲ့သူကပဲ ဒီပစ္စည်းသက်သေခံပစ္စည်း ပြန်ရဖို့အတွက် စရိတ်ပေး ရတာလေးတွေ ကျွန်တော်တို့ တွေ့ပါတယ်။ နောက်တစ်ချက်ကတော့ ကျွန်တော်တို့ အမှုဆိုင်ရာ ကိစ္စတွေပါ။ အမှုအခင်းဆိုင်ရာ အထောက်အထားကတော့ ဥက္ကဋ္ဌကြီးကို ကျွန်တော် ဦးတိုက် ဆံတင် ကန်တော့ပါတယ်။ ၃၇၆ လို ကိစ္စမျိုးဆိုရင်တော့ ဓာတုဗေဒ လို့ခေါ်တဲ့ CID ကို တင်ပြီးတော့ စစ်ဆေးဖို့ ဒီပြုကျင့်ခံရတဲ့ ပုဂ္ဂိုလ်ရဲ့ အဝတ်အစား၊ အသုံးအဆောင် စသည်ဖြင့် အလားတူပဲ လူသတ်မှု၊ လူသေမှု၊ ပြင်းထန်စွာ ဒဏ်ရာရစေမှုမှာ ဓားတို့၊ လက်နက်တို့ကိုလည်း ဒီလိုပဲ သူရဲ့ သွေးတို့၊ လက်ဗွေရာတို့စသည်ဖြင့် CIDကို တင်ပြီးတော့ဓာတုဗေဒ အထောက်အကူ ယူရတာရှိပါတယ်။ အဲဒီအတွက်လည်း ကျွန်တော်တို့က စောစောက ပြောသလိုပါပဲ တရားခံ ကတော့ ချုပ်ထားတဲ့ အဆင့်ရောက်တဲ့ အခါကျတော့ သူကတော့ ဘယ်ပေးနိုင်မလဲ။ ဒါကြောင့်မို့လို့ တိုင်ကြားတဲ့ ပုဂ္ဂိုလ်ဘက်ကပဲ ခရီးစရိတ်၊ ဘာညာ ဒီလို မေတ္တာရပ်ခံရတာတွေ ရှိပါတယ်။ ကျွန်တော်တို့ ဧရာဝတီတိုင်းမှာ ကျွန်တော် တိုင်းပညာရေးမှူး လုပ်နေတုန်းက ၂၀၀၈ ခုနှစ်နောက်ပိုင်း ဖြစ်ပါတယ်။ ရခိုင်ဘက်က နေပြီး တော့ ဒီကိစ္စပါပဲ ဘင်္ဂါလီတွေ ခိုးဝင်တဲ့ မော်တော်ကြီးတစ်စင်း ချောင်းသာကွေ့မှာ လာမိပါတယ်။ မိ တဲ့အခါ ကျတော့ (၄၉)ယောက်လောက် ပါတယ်လို့ ထင်ပါတယ်။ အဲဒါကို လောလောဆယ် မိတယ် ဆိုရင်ပဲ ဖမ်းပြီးတော့ ကျွေးထားရ တာပေါ့ ။ ကျွေးထားရပါတယ်။ သက်ဆိုင်ရာကို အကြောင်းကြားပြီး ဌာနချုပ်ကနေ ချိတ်ဆက်တယ်၊ ပြည်နယ်ကနေ မသိလိုက်ဘူး ။ သူတို့မှာ ထောက်ခံစာ၊ ဘာညာ မပေးလိုက်ဘူး။ သူတို့လက်ဝယ်မှာ ထောက်ခံစာတွေ ရှိတယ်။ ဒါအမှုကြီး ဖြစ်တယ်။ ဒါကြောင့် ဒါကို ဒီဖက်မှာ စစ်ကြောပါ ဆိုတဲ့အခါကျတော့ တိုင်းတပ်ဖွဲ့မှူး ဟာ တိုင်းမှူးကိုလည်း တင်ပြရတယ်။ ခင်တဲ့ ဌာနဆိုင်ရာတွေ မိတ်ဆွေတွေကို အကူအညီ တောင်းပြီး စားသောက် စရိတ်တွေ၊ ဆိုလိုတာက ဆန်တို့၊ ရိက္ခာတို့ ကျွေးထားရတာ ပေါ့၊ စခန်းက ချက်ပြုတ်ကျွေး နေရတာပေါ့။ အဲဒီလို ကျွေးထားရတာ ကာလကြာလာတယ်။ နောက်ဆုံး အဖြေကတော့ ပြန်ပို့ပါဆိုတော့လည်း ဒီလိုပဲစရိတ်ခံပြီး မော်တော်ကို ဆီ ထည့်ပြီးတော့ ရခိုင်ထိအောင် ပြန်မောင်းလို့ရတဲ့ အတွက်ကြောင့် တော်တော် အကုန်အကျများ ပါတယ်။ အဲဒီလို ကိစ္စလေးတွေမှာကျတော့ လက်တွေ့ တွေ့တဲ့အခါမှာ ရဲတပ်ဖွဲ့အနေနဲ့က မနိုင်ဝန်ထမ်းရသလို ဖြစ်ပြီးတော့ လိုအပ်တဲ့စရိတ်စက မပြည့်စုံတဲ့အခါမှာ ပြည်သူကို မှီခိုရခြင်းဖြစ်တဲ့ အတွက်ကြောင့် နောက်ဆုံးကျတော့ ဘယ်ဟာကို သွားထိခိုက်လဲဆိုတဲ့ soalmeos čeossaugos aspeşod Clean Government Good Governance ဆိုတဲ့ သန့်ရှင်းသော အစိုးရနဲ့ ကောင်းမွန်သော အုပ်ချုပ်ရေးစနစ်ကို သွားပြီး ထိခိုက်တယ်။ ပြည်သူကအားမကိုးနိုင်တော့ဘူး။ အားကိုးချင်ပေမယ် လည်း ကြောက်နေတယ်။ နောက်ဆုံး ကျတော့ ကဲပျောက်သွားလည်း မထူးဘူး။ တိုင် မနေနဲ့။ တိုင်လည်း စရိတ်ကုန်တာပဲ ဆိုတဲ့ အဆင့်ဖြစ်လာတဲ့ အခါကျတော့ မှုခင်းဖြစ်ပေါ်ရေးကိုလည်း အားပေးသလို တစ်ဖက်က ဖြစ်ပါတယ်။ ဒါကြောင့် ဒီမေးခွန်းကို မေးရခြင်း ဖြစ်ပါကြောင်း ကျွန်တော် တင်ပြအပ်ပါတယ်။ ကျွန်တော့်မေးခွန်း မူရင်းက မြန်မာနိုင်ငံ ရဲတပ်ဖွဲ့အား ဒေသပြည်သူအပေါ် အမှီအခိုကင်းပြီး ဂုဏ်သိက္ခာရှိစွာ ရပ်တည်တာဝန် ထမ်း ဆောင်နိုင်ရေးအတွက် လုံလောက်သော ခရီးစရိတ်၊ ရုံးအသုံးအဆောင်ပစ္စည်းနှင့် ရုံးသုံးစက်ပစ္စည်း စသည်တို့ကို ငွေစာရင်းခေါင်းစဉ်အလိုက် ရန်ပုံငွေခွဲဝေချထားနိုင်မည့် အစီအစဉ်ရှိ/မရှိ သိလိုပါကြောင်း ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ပတ်သက်ပြီး ပြည်ထဲရေးဝန်ကြီးဌာန၊ ပြည်ထောင်စု ဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="89">ဒုတိယဗိုလ်ချုပ်ကြီး ကိုကိုပြည်ထောင်စုဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များအားလုံး မင်္ဂလာအပေါင်နဲ့ ပြည့်စုံပါစေလို့ ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထဲရေးဝန်ကြီးဌာန၊ ပြည်ထောင်စုဝန်ကြီး ဒုတိယဗိုလ်ချုပ်ကြီးကိုကို ဖြစ်ပါတယ်။ လွှတ်တော်ကိုယ်စားလှယ်များ မေးသွားတဲ့ မေးခွန်း (၄)ခုကို တစ်ခုချင်း ကျွန်တော် ကနေပြီးတော့မှ ဖြေကြားပေးသွားမှာ ဖြစ်ပါတယ်။ လေးစားအပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ပထမမေးခွန်းဖြစ်တဲ့ ကချင်ပြည်နယ် အမှတ် (၆) မဲဆန္ဒနယ် အမျိုးသားလွှတ်တော် ကိုယ်စားလှယ် ဦးဖေသောင်း ရဲ့ မိုးညှင်းမြို့နယ်အတွင်းမှာရှိတဲ့ ဟိုပင်မြို့နယ်ခွဲကို မြို့နယ်အဆင့် တိုးမြှင့်သတ်မှတ်ပေးဖို့ အစီအစဉ် ရှိ/မရှိ နဲ့ ပတ်သက်ပြီးတော့ ဖြေကြားပါမယ်။ ကျွန်တော်တို့ နိုင်ငံတော်မှာ ခိုင်မာတဲ့ အုပ်ချုပ်ရေးစနစ် ထူထောင်ရန်နှင့် တရားဥပဒေစိုးမိုးမှုတိုးတက်လွှမ်းခြုံ ပေးရန် ရည်မှန်းချက်တွေနဲ့ အုပ်ချုပ်ရေး၊ စီးပွားရေး၊ လူမှုရေးကိစ္စရပ်တွေကို ပြည်သူတွေကို ပြည့်ပြည့်ဝဝ၊ ထိထိရောက်ရောက် ဆောင်ရွက်ပေးဖို့အတွက် တိုင်းဒေသကြီး /ပြည်နယ်အသီးသီးမှာ ခရိုင်၊ မြို့နယ်၊ မြို့နယ်ခွဲ၊ မြို့၊ ရပ်ကွက်၊ ကျေးရွာအုပ်စု၊ ကျေးရွာ စသည်ဖြင့် ဖွဲ့စည်းထားပါတယ်။ ဒီလို ဖွဲ့စည်းတဲ့ နေရာမှာလည်း အသစ်ဖွဲ့စည်းခြင်းတွေ၊ ပြင်ဆင်ဖွဲ့စည်းခြင်းတွေ၊ ပယ်ဖျက်ခြင်းတွေ လုပ်ထုံးလုပ်နည်းနဲ့အညီ ဆောင်ရွက်ပေးနေပါတယ်။ ဒီလို လုပ်ထုံးလုပ်နည်း နဲ့အညီ ဆောင်ရွက် လျက်ရှိတဲ့နေရာမှာ သက်ဆိုင်ရာ တိုင်းဒေသကြီးနဲ့ ပြည်နယ်အုပ်ချုပ်ရေးမှူး ရဲ့ ကွင်းဆင်း စစ်ဆေးချက် အစီရင်ခံစာ၊ တိုင်းဒေသကြီးနဲ့ ပြည်နယ်အစိုးရအဖွဲ့ရဲ့ သဘောတူညီချက် အစည်းအဝေးမှတ်တမ်း၊ သက်ဆိုင်ရာ ဝန်ကြီးချုပ်ရဲ့ သဘောတူညီကြောင်းထောက်ခံချက်၊ လိုအပ်တဲ့ အချက်အလက်၊ မြေပုံတွေနဲ့ ပြည့်ပြည့်စုံစုံ အမှုတွဲကို တည်ဆောက်ပြီးတော့မှ နိုင်ငံတော်သမ္မတရုံးကို တင်ပြရမှာဖြစ်ပါတယ်။ နိုင်ငံတော်သမ္မတရုံး အနေနဲ့လည်း ပြည်ထဲရေးဝန်ကြီးဌာနရဲ့ သဘောထား ပြန်လည် တင်ပြရန် အကြောင်းကြားချက် ရလို့ရှိရင် ကျွန်တော်တို့ ပြည်ထဲရေး ဝန်ကြီးဌာနအနေနဲ့ စိစစ်ထောက်ခံချက်တွေနဲ့အတူ နိုင်ငံတော်သမ္မတရုံး ကို ပြန်တင်ပြ ရပါတယ်။ အဲဒီနောက်မှာ တော့ နိုင်ငံတော်သမ္မတရုံးရဲ့ စိစစ်ခွင့်ပြုချက်ရလို့ရှိရင် ကျွန်တော်တို့ ပြည်ထဲရေး ဝန်ကြီးဌာန က တစ်ခါ ပြည်ထောင်စုအစိုးရ အဖွဲ့အစည်းအဝေး (Cabinet) ကို တင်ပြရပါတယ်။ ဒီအစိုးရအဖွဲ့ အစည်းအဝေး (Cabinet က သဘောတူညီကြောင်း ဆုံးဖြတ်ပြီးပြီ ဆိုလို့ရှိရင်တော့ လိုအပ်တဲ့ အမိန့်ကြော်ငြာစာတွေ ထုတ်ပြန်ပြီးတော့မှ ဆောင်ရွက်ရတဲ့လုပ်ငန်းအစီအစဉ်ဖြစ်ပါတယ်။ အခု ကချင်ပြည်နယ်၊ မိုးညှင်းမြို့နယ် ကို ကြည့်လိုက်မယ် ဆိုလို့ရှိရင် မြို့နယ်ခွဲ (၁)ခု၊ မြို့ (၂)မြို့၊ ရပ်ကွက် (၉)ခု၊ ကျေးရွာအုပ်စု (၃၇)အုပ်စု၊ ကျေးရွာ (၁၄၄)ရွာတို့နဲ့ ဖွဲ့စည်းထား ပါတယ်။ အဲဒီထဲမှာမှတစ်ခါ ဟိုပင်မြို့နယ်ခွဲအနေနဲ့ကြည့်လိုက် မယ်ဆိုလို့ရှိရင်တော့ မြို့တစ်မြို့၊ ရပ်ကွက်(၄)ရပ်ကွက်၊ ကျေးရွာအုပ်စု (၈)အုပ်စုနဲ့၊ ကျေးရွာ (၂၇) ရွာနဲ့ ဖွဲ့စည်းထား ပြီး ဖြစ်ပါတယ်။ ကျွန်တော်တို့ မြို့နယ်ခွဲအဖြစ်သတ်မှတ်လိုက်တဲ့ဒေသကို မြို့အဆင့်အထိမြှင့်တင်ဆောင်ရွက်ပေးပြီးဖြစ်ပါတယ်။ ဟိုပင်မြို့နယ်ခွဲကို ကြည့်လိုက်တဲ့အခါမှာတော့ မိုးညှင်း မြို့နယ်နဲ့က (၂၂)မိုင်ပဲ ကွာပြီးတော့မှ လမ်းပန်းဆက်သွယ်ရေးကောင်းပါတယ်။ ကားလမ်း၊ ရထားလမ်းတွေလည်းကောင်းပါတယ်။ အကျယ်အဝန်းကြည့်လိုက်တဲ့အခါမှာလည်း (၂၄၇.၉) စတုရန်းမိုင် ရှိပါတယ်။ အိမ်ထောင်စု (၈၃၁၅) စု၊ လူဦးရေ (၄၉၁၆၀) ရှိကြောင်း သိရပြီးတော့ နှစ်စဉ်လူဦးရေတိုးနှုန်းကတော့ (၀.၉) ရာခိုင်နှုန်းရှိတာ တွေ့ရပါတယ်။ ဒါကြောင့်မို့လို့ ဒီအုပ်ချုပ်ရေး၊ စီးပွားရေး၊ လူမှုရေးအခြေအနေတွေအရမြို့နယ်ခွဲအဆင့်သာ ရှိနေသေးတဲ့ အတွက် မြို့နယ်အဆင့်ကို တိုးမြှင့်ပေးဖို့ မလိုသေးကြောင်း ကချင်ပြည်နယ် အထွေထွေ အုပ်ချုပ်ရေးဦးစီးဌာန၊ ပြည်နယ်အုပ်ချုပ်ရေးမှူးရဲ့ စိစစ်တင်ပြချက်အရ သိရှိရပါတယ်။ သို့ဖြစ်ပါ၍ ကချင်ပြည်နယ်၊ မိုးညှင်းခရိုင်၊ မိုးညှင်းမြို့နယ်၊ ဟိုပင်မြို့နယ်ခွဲကို လတ်တလော အုပ်ချုပ်ရေး၊ စီးပွားရေး၊ လူမှုရေးအခြေအနေတွေကြောင့် မြို့နယ်အဆင့်ကို တိုးမြှင့်ဖွဲ့စည်း ပေးဖို့ မလိုအပ်သေးတဲ့အတွက် မြို့နယ်ခွဲအဖြစ်သာ ဆက်လက်ထားရှိသင့်ပါကြောင်း ဖြေကြားအပ်ပါတယ်ခင်ဗျား။ လေးစားအပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ဆက်လက်ပြီးတော့ ဒုတိယမေးခွန်းဖြစ်တဲ့ ချင်းပြည်နယ်၊ အမှတ် (၃)မဲဆန္ဒနယ် အမျိုးသားလွှတ်တော် ကိုယ်စားလှယ် ဦးပေါလ်ထန်ထိုင်း ရဲ့ ရပ်ကွက် /ကျေးရွာအုပ်စု အုပ်ချုပ်ရေးမှူးရွေးချယ်ခြင်းကို မည်သည့် အချိန်အခါတွင် ပြုလုပ်ရန် အစီအစဉ်ရှိ /မရှိနဲ့ ရွေးကောက်ပွဲကော်မရှင်က ပါဝင်ကူညီရန် အစီအစဉ်ရှိ/မရှိ မေးခွန်းကို ဆက်လက်ပြီးတော့ ဖြေကြားပါ့မယ်ခင်ဗျား။ နိုင်ငံတော်ဖွဲ့စည်းပုအခြေခံဥပဒေပုဒ်မ ၂၈၉ မှာ ရပ်ကွက် သို့ မဟုတ် ကျေးရွာအုပ်စုရဲ့ အုပ်ချုပ်ရေးကို ရပ်ရွာက ကြည်ညို လေးစားပြီးတော့မှ သိက္ခာသမာဓိရှိတဲ့ ပုဂ္ဂိုလ်တစ်ဦး ဦးကို ဥပဒေနဲ့အညီ ခန့်အပ် တာဝန်ပေးအပ်ရန်လို့ ပြဋ္ဌာန်းထားတဲ့အတွက် ဒီလို ခန့်အပ်တာဝန်ပေးပြီးတော့မှ ရပ်ကွက် သို့မဟုတ် ကျေးရွာအုပ်စုရဲ့ အုပ်ချုပ်ရေးမှူး ၊ အုပ်ချုပ်ရေးဆိုင်ရာလုပ်ငန်းရပ်တွေကို ထိထိ ရောက်ရောက် ဆောင်ရွက်ဖို့အတွက် ကျွန်တော်တို့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ၊ ၂၀၁၂ ခုနှစ်၊ ပြည်ထောင်စုလွှတ်တော်ဥပဒေ အမှတ် (၁)ကို နိုင်ငံတော်သမ္မတက ၂၀၁၂ ခုနှစ်၊ ဖေဖေါ်ဝါရီလ ၂၄ ရက်နေ့က အတည်ပြု လက်မှတ် ရေးထိုးထုတ်ပြန်ပြီးဖြစ်တာ အားလုံးအသိပင် ဖြစ်ပါတယ်။ ထို့အတူပဲ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေကို ပြင်ဆင်တဲ့ ဥပဒေ ၂၀၁၂ ခုနှစ်၊ ပြည်ထောင်စုလွှတ်တော် ဥပဒေအမှတ် (၇)ကိုလည်း နိုင်ငံတော်သမ္မတ က ၂၀၁၂ ခုနှစ်၊ မတ်လ ၂၈ ရက်နေ့က ထုတ်ပြန်ပြီးဖြစ်ပါတယ်။ ဒီလိုပြင်ဆင်ချက်ဥပဒေ ထုတ်ပြန်ရ တဲ့ အကြောင်းရင်းကလည်း ယခု တင်ပြမယ့် အချက်ထဲမှာ ပါနေတဲ့ကိစ္စဖြစ်ပါတယ်။ ဒါကတော့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးကို ဒါ ထောက်ပံ့ကြေး ပေးမယ့်ကိစ္စအတွက် ထပ်မံပြီးတော့ ပြင်ဆင်ထုတ်ပြန်ရတဲ့အချက်ဖြစ်တယ်ဆိုတာကို တင်ပြလို ပါတယ်။ အဲဒီတော့ ကျွန်တော်တို့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ ပုဒ်မ ၃၆ (က)နဲ့(ခ)တို့အရ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဆိုင်ရာနည်းဥပဒေ တွေကိုလည်း ကျွန်တော်တို့ ၂၀၁၂ ခုနှစ်၊ ဇွန်လ ၂၈ ရက်နေ့က ကျင်း ပပြုလုပ်တဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၂၄/၂၀၁၂)မှာ ဒါအတည်ပြုပြီး ဖြစ်ပါတယ်။ ဒါကြောင့်မို့လို့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးနည်းဥပဒေတွေကို ဖွဲ့စည်းပုံအခြေခံဥပဒေပုဒ်မ၉ရ (က) (၂)နဲ့အညီ ပြည်ထဲရေးဝန်ကြီးဌာန၊ ပြည်ထောင်စုဝန်ကြီးက နေပြီးတော့မှ ၂၀၁၂ ခုနှစ်၊ ဇူလိုင်လ ၆ ရက်နေ့မှာ ဒီနည်းဥပဒေတွေကို လက်မှတ်ရေးထိုး ထုတ်ပြန်ခဲ့ပြီး ဖြစ်ပါတယ်။ ဒီလိုထုတ်ပြန်ပြီးတဲ့ နည်းဥပဒေကိုလည်း နိုင်ငံတော်ဖွဲ့စည်းပုံ အခြေခံဥပဒေပုဒ်မ ၁၃ရ ပုဒ်မခွဲ(က)နဲ့ ၁၅ရ ပုဒ်မခွဲ (က) တို့အရ အနီးကပ်ဆုံး ကျင်းပတဲ့ ပြည်သူ့လွှတ်တော်နဲ့ အမျိုးသားလွှတ်တော် ပုံမှန်အစည်းအဝေးကာလ မှာ သက်ဆိုင်ရာ လွှတ်တော်ဥက္ကဋ္ဌက ခွင့်ပြုတဲ့အစီအစဉ်နဲ့ လွှတ်တော်ကိုယ်စားလှယ်များထံ ဖြန့်ဝေတင်ပြဖို့အတွက် ၂၀၁၂ ခုနှစ်၊ ဇူလိုင်လ ၆ ရက်နေ့က လွှတ်တော်အသီးသီးကိုလည်း ပေးဖို့တင်ပြပြီး ဖြစ်ပါတယ်ခင်ဗျား။ ဒါပေမယ့်လို့ ကျွန်တော်တို့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ အခန်း(၁၂)မှာ ပါတဲ့ ချီးမြှင့်ထောက်ပံ့ငွေနဲ့ အခန်း (၁၃)မှာပါတဲ့ ရုံးသုံးစရိတ် ပြဋ္ဌာန်းချက် တွေကို အကောင်အထည်ဖော်ဖို့အတွက် ပြည်ထဲရေးဝန်ကြီးဌာနမှ နိုင်ငံတော်သမ္မတရုံးကို တင်ပြခဲ့တဲ့နေရာမှာ ၂၀၁၂ ခုနှစ်၊ ဇွန်လ ၃၀ ရက်နေ့မှာ နိုင်ငံတော်သမ္မတရုံးက ပြည်ထောင်စု အဖွဲ့အစည်းအဝေးကို တင်ပြပြီးတော့မှ ဘတ်ဂျက်မှာ ထည့်သွင်းတောင်းခံသွားဖို့ လမ်းညွှန်မှုပြု လာခဲ့ပါတယ်။ ဒါကြောင့်မို့လို့ ၂၀၁၂ ခုနှစ်၊ ဇူလိုင်လ ၁၂ ရက်နေ့ မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၂၆/၂၀၁၂) ကို တင်ပြထားပြီးတော့မှ လုပ်ထုံးလုပ်နည်းနဲ့အညီ ဆက်လက်ဆောင်ရွက်လျက်ရှိပါတယ်။ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၂၆/၂၀၁၂) ကလည်း သဘောတူညီပြီးဖြစ်တဲ့အတွက် သက်ဆိုင်ရာ တိုင်းဒေသကြီး/ပြည်နယ်အစိုးရအဖွဲ့တွေကို ကျွန်တော်တို့ ဒီ ချီးမြှင့်ထောက်ပံ့ငွေနဲ့ ရုံးသုံးစရိတ် ငွေတွေပါဖို့အတွက် ဒီအစိုးရအဖွဲ့တွေရဲ့ ဘတ်ဂျက်မှာ ပါဖို့အတွက် ကျွန်တော်တို့ အကြောင်းကြား ပြီးဖြစ်ပါတယ်။ ပထမအဆင့်အနေနဲ့ကတော့ ကျွန်တော်တို့ ၂၀၁၂-၂၀၁၃ ဖြည့်စွက်ရန်ပုံငွေမှာ ပါဖို့လိုပါတယ်။ ထို့အတူပဲ နောင်နှစ်တွေဖြစ်တဲ့ ၂၀၁၃-၂၀၁၄ ဘဏ္ဍာရေးနှစ်တွေမှာလည်း ဆက်လက် ပါဖို့အတွက် သက်ဆိုင်ရာအထွေထွေအုပ်ချုပ်ရေးဦးစီးဌာန၊ တိုင်းဒေသကြီးနဲ့ ပြည်နယ်အစိုးရအဖွဲ့တွေကို အကြောင်းကြားပြီးဖြစ်ပါတယ်။ ကျွန်တော်တို့ ပြည်ထဲရေးဝန်ကြီး ဌာန၊ အထွေထွေအုပ်ချုပ်ရေးဦးစီးဌာနရဲ့ ဘဏ္ဍာရန်ပုံငွေဟာ သက်ဆိုင်ရာ တိုင်းဒေသကြီးနဲ့ ပြည်နယ်အစိုးရအဖွဲ့တွေရဲ့ အောက်မှာ ရှိပါတယ်။ ဒါကြောင့်မို့လို့ ကျွန်တော်တို့ ပြည်ထောင်စုမှာ ဆောင်ရွက်လို့မရဘဲနဲ့ သက်ဆိုင်ရာ တိုင်းဒေသကြီးနဲ့ ပြည်နယ်အစိုးရတွေရဲ့ အခုဒီ ဖြည့်စွက် ရန်ပုံငွေမှာ ပါဖို့ ၊ နောက်နှစ်ရဲ့ ဘဏ္ဍာ ရန်ပုံငွေ ဘတ်ဂျက်မှာပါဖို့အတွက် အကြောင်းကြား ပြီးဖြစ်ပါတယ်။ ဘာကြောင့်လဲ ဆိုလို့ရှိရင် အခု ကျွန်တော်တို့ ရွေး ချယ်တင်မြှောက်လိုက်လို့ ရရှိ လာမယ့် သက်ဆိုင်ရာ အုပ်ချုပ်ရေးမှူးတွေကို ဥပဒေနဲ့အညီ ကျွန်တော်တို့ ချီးမြှင့်ငွေ ထောက်ပံ့ဖို့ လိုပါတယ်။ အခု ကျွန်တော်တို့ ယခုနှစ်ဘတ်ဂျက်ထဲမှာ မပါသေးပါဘူး။ ဒါကြောင့်မို့လို့ ဖြည့်စွက်မှာ ပါဖို့အတွက် ဆောင်ရွက်လျက်ရှိကြောင်း တင်ပြအပ်ပါတယ်။ ပြည်ထဲရေးဝန်ကြီး ဌာနအနေနဲ့ ထုတ်ပြန်ခဲ့ပြီး jo ဖြစ်တဲ့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေး ဒီဥပဒေ၊ လုပ်ထုံးလုပ်နည်း၊ နည်းဥပဒေတွေအတိုင်း တိုင်းဒေသကြီးနဲ့ ပြည်နယ် အသီးသီးမှာရှိတဲ့ အထွေထွေ အုပ်ချုပ်ရေး ဦးစီးဌာန မြို့နယ်အုပ်ချုပ်ရေးမှူးတွေကိုလည်း ဒီလုပ်ထုံးလုပ်နည်းနဲ့အညီ စနစ်တကျ ရွေးချယ်နိုင်ဖို့ ကျွန်တော်တို့ သင်တန်းတွေ ပေးနေ ပါတယ်။ အထက်က တင်ပြခဲ့တဲ့ ချီးမြှင်ထောက်ပံ့ငွေနဲ့ ရုံးသုံးစရိတ်ကိစ္စရပ်များဆိုင်ရာ ဘဏ္ဍာရေးအတည်ပြုချက်တွေ ရလာတာနဲ့ တစ်ပြိုင်နက်တည်း ကျွန်တော်တို့ ဒီနည်းဥပဒေတွေနဲ့ အညီ ရပ်ကွက် သို့မဟုတ် ကျေးရွာ အုပ်ချုပ်ရေးမှူးတွေကို ရွေးချယ်ပြီးတော့ ဒါ တာဝန် ပေးအပ် ဆောင်ရွက်သွားမှာ ဖြစ်ကြောင်း တင်ပြလိုပါတယ်။ ဒီလိုရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူး တွေ ရွေးချယ်ရာမှာ သက်ဆိုင်ရာတိုင်းဒေသကြီးနဲ့ ပြည်နယ်အစိုးရအဖွဲ့တွေရဲ့ ပြည့်စုံကောင်းမွန်တဲ့ ကြီးကြပ် စီမံပေးမှု၊ အနီးကပ် အကောင်အထည်ဖော်ဆောင်ရွက်ပေးမယ့် အဆင့်ဆင့်သော အထွေထွေ အုပ်ချုပ်ရေးဦးစီးဌာန အရာထမ်း၊ အမှုထမ်းတွေရဲ့ ကျွမ်းကျင် လိမ္မာမှုနဲ့ ပြည်သူ လူထုရဲ့ ပူးပေါင်းအားပေးကူညီမှုတို့နဲ့ တွေ့ကြုံရမယ့်အခက်အခဲတွေကိုတော့ ကျော်လွှား နိုင်မယ်လို့ ယုံကြည်ပါတယ်။ အဲဒီတော့ ဒီလို ရွေးကောက်တဲ့နေရာမှာလည်း ရပ်ကွက် သို့မဟုတ် ကျေးရွာ အုပ်စု အုပ်ချုပ်ရေး ဒီ ရွေးချယ်တဲ့ ဥပဒေအခန်း (၄) ပုဒ်မ ၆ နဲ့ ရ တို့မှာပါတဲ့ ကြီးကြပ်ရေး အဖွဲ့နဲ့သာ ရွေးချယ်ဆောင်ရွက်ပေးသွားမှာဖြစ်ကြောင်း ဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ တတိယမေးခွန်း ဖြစ်တဲ့ ရခိုင်ပြည်နယ် အမှတ် (၁၂) မဲဆန္ဒနယ် အမျိုးသားလွှတ်တော်ကိုယ်စားလှယ် ဦးမြင့်လှိုင် ရဲ့ ရခိုင်ပြည်နယ်အတွင်းမှာ ဇွန်လအတွင်းက ဖြစ်ပွားခဲ့တဲ့ အကြမ်းဖက်မှုခံ စားရတဲ့ ပြည်သူတွေ အတွက် မူလအခြေအနေသို့ အမြန်ဆုံး ပြန်လည်ရောက်ရှိရေး ပြည်ထောင်စုအစိုးရအဖွဲ့က ဆောင်ရွက်ပေးမယ့် ပြန်လည်ထူထောင်ရေးအစီအစဉ်တွေကို ဖြေကြားပေးပါရန်နှင့် အဆိုပါ ဒေသနှင့် ပြည်သူတွေအတွင်း အလားတူဖြစ်စဉ်များ ထပ်မံ မဖြစ်ပွားရေး၊ လုံခြုံရေး အပြည့်အဝ ရရှိရေး၊ ဒေသတည်ငြိမ်ရေး စတဲ့ ရေရှည်အစီအမံတွေ ရေးဆွဲထားခြင်း ရှိ မရှိ မေးခွန်းနဲ့ စပ်လျဉ်းပြီးတော့ ဆက်လက် ဖြေကြားပါမယ်ရခိုင်ပြည်နယ်အတွင်းမှာ ဇွန်လအတွင်းက ဆူပူအကြမ်းဖက်မှုတွေ ဖြစ်ခဲ့တဲ့အတွက် ဒီ အခြေအနေတွေကို ထိန်းသိမ်းဖို့အတွက် ကျွန်တော်တို့ စစ်တွေမြို့၊ မောင် တောမြို့၊ ဘူးသီးတောင်မြို့၊ ကျောက်ဖြူမြို့၊ ရမ်းဗြဲမြို့နဲ့ သံတွဲမြို့တွေမှာ ပြစ်မှုဆိုင်ရာကျင့်ထုံးဥပဒေပုဒ်မကို ထုတ်ပြန်ပြီးတော့မှ အခြေအနေအရပ်ရပ်ကို ထိန်းသိမ်းခဲ့ရတာတွေ ရှိပါတယ်။ ဆက်လက်ပြီးတော့ လည်း နိုင်ငံတော်သမ္မတရုံးက ဖွဲ့စည်းပုံအခြေခံဥပဒေပုဒ်မ ၄၁၃၊ ပုဒ်မခွဲ (က)အရ ဥပဒေကဲ့သို့ အာဏာတည်သောအမိန့်ကို ထုတ်ပြန်ပြီးတော့မှ အရေးပေါ် အခြေအနေကို ထုတ်ပြန်ခဲ့ရတာ ရှိပါတယ်။ ဒါကျွန်တော်တို့ ပုဒ်မ ၁၄၄ ထုတ်ပြန်ခဲ့တဲ့ အခြေအနေနဲ့ ပတ်သက်ပြီးတော့ မောင်တောမြို့နဲ့ စထုတ်ရပါတယ်။ ၂၀၁၂ ခုနှစ်၊ ဇွန်လ ၈ ရက်နေ့မှာ ထုတ်ပြန်ခဲ့ရပါတယ်။ အလားတူပဲ အဲဒီနေ့မှာပဲ ဘူးသီးတောင်မြို့နယ်မှာ လည်း ဆက်လက် ထုတ်ပြန်ခဲ့ရ ပါတယ်။ စစ်တွေမြို့ သံတွဲမြို့၊ ကျောက်ဖြူမြို့နဲ့ ရမ်းဗြဲမြို့တွေမှာတော့ ဇွန်လ ၁၀ ရက်နေ့မှာ ဆက်လက် ထုတ်ပြန်ရပါတယ်။ ဒီလို ၁၄၄ ထုတ်ပြန်ရုံနဲ့တင် မလုံ လောက်တော့တဲ့အတွက် ခုနကတင်ပြခဲ့သလိုပဲ ကျွန်တော်တို့ ရခိုင်ပြည်နယ်အတွင်းမှာ ပြည်သူတွေရဲ့ လုံ ခြုံ ရေးနဲ့ တည်ငြိမ်အေးချမ်းရေးရရှိဖို့အတွက် ဥပဒေကဲ့သို့အာဏာ တည်သောအမိန့်ကို ၂၀၁၂ ခုနှစ်၊ ဇွန်လ ၁၀ ရက်နေ့မှာ ဥပဒေကဲ့သို့ အာဏာတည်သော အမိန့်အမှတ် (၁/၂၀၁၂)ကို ထုတ်ပြန်ပြီးတော့မှ ဒီရခိုင်ပြည်နယ်ကို အရေးပေါ်အခြေအနေ ဆောင်ရွက်ခဲ့ရတာဖြစ်ပါတယ်။ အဲဒီတော့ ကျွန်တော်တို့ ရခိုင်ပြည်နယ် အတွင်းမှာ ဖြစ်ပွားခဲ့တဲ့ တည်ငြိမ်အေးချမ်းမှု ၊ ပျက်ပြားမှုကိစ္စရပ်တွေကို မူလ အခြေအနေကိုရောက်အောင် ကွပ်ကဲဆောင်ရွက်ဖို့နဲ့ ပြန်လည် ထူထောင်ရေးလုပ်ငန်းတွေ ကို အကောင်အထည်ဖော် ဆောင်ရွက်ဖို့အတွက် နယ်စပ်ရေးရာ ဝန်ကြီးဌာန ပြည်ထောင်စုဝန်ကြီး ဦးဆောင်ပြီးတော့မှ အဖွဲ့ဝင်များအဖြစ် လူမှုဝန်ထမ်း ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန ဒုတိယဝန်ကြီး၊ လူဝင်မှုကြီးကြပ်ရေး နှင့် ပြည်သူ့အင်အားဝန်ကြီးဌာန ဒုတိယဝန်ကြီး၊ ရခိုင်ပြည်နယ်အစိုးရအဖွဲ့တို့ပါဝင်တဲ့အဖွဲ့ကို ဒုက္ခသည် စောင့်ရှောက်ရေးစခန်း များနဲ့ လုပ်ငန်းများကြီးကြပ်ကွပ်ကဲခြင်း၊ စာရင်းစစ်ဆေး ခြင်းနှင့် ပြန်လည်ထူထောင်ရေး လုပ်ငန်းတွေကိုစနစ်တကျ ဆောင်ရွက်ရန်၊ ကြီးကြပ်ကွပ်ကဲရေးဆောင်ရွက်ဖို့အတွက် နိုင်ငံတော်သမ္မတရုံးက ၂၀၁၂ ခုနှစ်၊ ဇွန်လ ၂၂ ရက်နေ့မှာ ဖွဲ့စည်းတာဝန် ပေးအပ်ခဲ့ပြီး ဖြစ်ပါတယ်။ ရခိုင်ပြည်နယ် အတွင်းမှာရှိတဲ့မြို့ ၊ ရွာအချို့မှာ ဇွန်လအတွင်းက ဖြစ်ပွားခဲ့တဲ့ ဆူပူအကြမ်းဖက် မီးရှို့မှုဒဏ် ခံစားရတဲ့ ပြည်သူတွေ မူလအခြေအနေကို အမြန်ဆုံး ပြန်လည်ရောက်ရှိရန်အတွက် အဆင့်(၃)ဆင့်နဲ့ ဒီအဖွဲ့က ဆောင်ရွက်လျက် ရှိပါတယ်။ ပထမအဆင့်အနေနဲ့ကတော့ အကြမ်းဖက်ဒဏ်ခံစားရတဲ့ ပြည်သူတွေ ကြောက်ရွံ့ စိတ်ကြောင့် ထွက်ပြေးတိမ်းရှောင်သူတွေကို ကယ်ဆယ်ရေးစခန်းတွေ ဖွင့် ပြီးတော့မှ ယာယီ ထိန်းသိမ်းစောင့်ရှောက်ပေးခြင်း၊ ဒုတိယအဆင့် အနေနဲ့ကတော့ ပျက်စီးဆုံးရှုံးတဲ့ စာရင်းတွေကို ကောက်ယူပြီးတော့မှလတ်တလော အရေးပေါ်အခြေအနေဖြစ်တဲ့ အမိုးအကာ၊ အစားအသောက်၊ သောက်သုံးရေ၊ ဆေးဝါးနဲ့အဝတ်အထည်တွေ ထောက်ပံ့ခြင်းနဲ့ တတိယ အဆင့် အနေနဲ့ကတော့ ရေရှည်ရပ်တည်နိုင်ပြီးတော့ မူလအ ခြေအနေကို ပြန်လည်လုပ်ကိုင် စားသောက်နိုင်ဖို့အတွက် ကွင်းဆင်းလေ့လာ ပြီး တော့ လိုအပ်ချက်တွေ ဖြည့်ဆည်းဆောင်ရွက်ဖို့ အစီအမံများရေးဆွဲ ဆောင်ရွက်ခြင်းဆိုတဲ့ အဆင့်(၃)ဆင့်နဲ့ ဆောင်ရွက်လျက်ရှိပါတယ်။ ရခိုင်ပြည်နယ်အတွင်းမှာ ဖြစ်ပွားခဲ့တဲ့ ဆူပူအကြမ်းဖက်မှုဖြစ်စဉ်တွေကို နိုင်ငံတော်က အမိန့်တွေ၊ ကြေညာချက်တွေထုတ်ပြန်ပြီးတော့ ထိန်းသိမ်းခဲ့ ပြီးတော့ ဒီအ ခြေအနေအမျိုးမျိုးကြောင့် ထွက်ပြေးတိမ်းရှောင်လာသူတွေကို ကယ်ဆယ်ရေးစခန်းတွေဖွင့်ပြီးတော့ စောင့်ရှောက် လျက်ရှိတဲ့နေရာမှာ ဇူလိုင်လ ၈ ရက်နေ့အထိ စာရင်းကောက်ယူမှုအရ ကယ်ဆယ်ရေးစခန်း တွေမှာ စစ်တွေမြို့မှာ (၆၀)၊ ရသေ့တောင်မြို့မှာ (၄) ခု၊ မောင်တောမြို့ မှာ (၇) ခု၊ စုစုပေါင်း ကယ်ဆယ်ရေးစခန်း (၇၁) ခုနဲ့ လူဦးရေ (၅၅၄၉၅) ဦးကို ကူညီစောင့်ရှောက်လျက် ရှိပါတယ်။ မောင်တောမြို့နယ်အတွင်းမှာ မီးလောင်ပျက်စီးသွားတဲ့ ကျေးရွာ (၉)ရွာက အိမ်ခြေ (၄၇၀) လုံး အနက်(၃၉၅)လုံးကို အသစ်ပြန်လည်ဆောက်လုပ် ပေးပြီးတော့မှ မီးမလောင်ဘဲ ကျန်ရှိနေ တဲ့ အိမ်(၉၄)လုံးကို ပြန်လည်ပြင်ဆင်ပေးခဲ့ပါတယ်။ ကျေးရွာများမှာရှိတဲ့ မီးရှို့ ဖျက်ဆီးခံရတဲ့ အိမ်ထောင်စုတွေအားလုံး မူလအခြေအနေ အတိုင်း ပြန်လည်နေထိုင်ဖို့ ဆောင်ရွက်လျက် ရှိပါတယ်။ လုံခြုံ ရေး အပြည့်အဝရရှိရေးနဲ့ ဒေသ တည်ငြိမ်ရေး ရရှိဖို့အတွက်လည်း နိုင်ငံတော် သမ္မတရုံးက ၂၀၁၂ ခုနှစ်၊ ဇွန်လ ၂၂ ရက်နေ့မှာပဲ ရခိုင်ပြည်နယ် တည်ငြိမ်အေးချမ်းမှုနဲ့ ပြန်လည်ထူထောင်ရေး လုပ်ငန်းတွေကို အကောင်အထည်ဖော်ဆောင်ရွက်ဖို့ ကာကွယ်ရေး ဝန်ကြီးဌာနမှ ပြည်ထောင်စု ဝန်ကြီး ဦးဆောင်တဲ့အဖွဲ့ ဖွဲ့ပါတယ်။ ဒီအဖွဲ့မှာ အနောက်ပိုင်းတိုင်းစစ်ဌာနချုပ် တိုင်းမှူး၊ ပြည်ထဲရေး ဝန်ကြီးဌာန ဒုတိယဝန်ကြီး၊ ပြည်နယ်အစိုးရအဖွဲ့က လုံခြုံရေးနဲ့ နယ်စပ်ရေးရာ ဝန်ကြီးပါဝင်တဲ့ အဖွဲ့နဲ့ တာဝန်ပေးပြီးတော့ ဆောင်ရွက်လျက် ရှိပါတယ်။ ဒီအဖွဲ့ဟာ ရခိုင်ပြည်နယ် အတွင်းမှာ ရှိတဲ့ ပြည်သူတွေ၊ အလားတူ ဖြစ်စဉ်တွေ ထပ်မံမဖြစ်ပွားရေး၊ ရေရှည် ဆောင်ရွက်ရမယ့်အစီအမံများနဲ့ ပတ်သက်ပြီးတော့ ပကတိအခြေအနေနဲ့ ဖြစ်ပွားရတဲ့ အကြောင်းရင်း၊ ဖြစ်ပေါ် လာနိုင်မယ့် အလားအလာတွေကို ကွင်းဆင်းလေ့လာပြီးတော့မှ အစီအမံတွေရေးဆွဲ ပြီးတော့ စောင့်ရှောက်လျက် ရှိပါတယ်။ ရခိုင်ပြည်နယ်ဟာ မူလက ရခိုင်တိုင်းရင်းသား လူမျိုးစုများသာ နေထိုင်ခဲ့သော် လည်း ဘင်္ဂါလီလူမျိုးများရဲ့ တရားမဝင် စိမ့်ဝင်ပျံ့နှံ့လာမှုကြောင့် ကာလရှည်ကြာစွာ နေထိုင် လာမှုတွေကြောင့် မောင်တောနဲ့ ဘူးသီးတောင်မြို့နယ်တွေမှာ ဘင်္ဂ ါလီ (၉၄) ရာခိုင်နှုန်းနဲ့ တိုင်းရင်းသား (၆)ရာခိုင်နှုန်းသာ ကျန်ရှိကြောင်းကို တွေ့ရှိရပါတယ်။ ဒီကာကွယ်ရေးနဲ့ လုံခြုံရေးတွေကို ပူးပေါင်းဆောင်ရွက်ဖို့အတွက် နယ်စပ်ဒေသလူဝင် မှု စစ်ဆေးရေး ကွပ်ကဲမှု ဌာနချုပ်အနေနဲ့လည်းလက်ရှိအခြေအနေနဲ့ ကိုက်ညီတဲ့ ဘင်္ဂါလီလူမျိုးတွေအတွက် ခရီးသွား လာခြင်း၊ မွေးဖွားခြင်း၊ သေဆုံးခြင်း၊ ပြောင်းဝင်၊ ပြောင်းထွက် လက်ထပ်ခွင့် ပြုခြင်း၊ ဘာသာရေး အဆောက်အအုံ တည်ဆောက်ခြင်း၊ ပြန်လည်ပြုပြင်ခြင်း၊ နေရာပိုင်ဆိုင်မှုနဲ့ အဆောက်အအုံ လုပ်ဆောင်ခွင့်တွေကို ဥပဒေနဲ့အညီ ဆောင်ရွက်လျက်ရှိပါတယ်။ ရခိုင်ပြည်နယ် အတွင်းမှာ တရားမဝင် ဝင် ထွက်မှုတွေကို ထိန်းချုပ်ကာကွယ်ရန်နဲ့ နိုင်ငံတော်ရဲ့ အချုပ်အခြာ အာဏာ တည်မြဲရေးတို့အတွက် ကာကွယ်ရေးတံတိုင်းအဖြစ်တောင်ကုတ်ဒေသန့် ဘူးသီးတောင် ဒေသတွေမှာ ဖွဲ့စည်းထားပါတယ်။ ဒါ့အပြင် လူမျိုးများ ရောထွေးနေထိုင်တဲ့ဒေသတွေမှာ တိုက်ခိုက်မှုတွေ ထပ်မံမဖြစ်ပွားရေးအတွက်လည်း လုံခြုံရေး တာဝန်ချထားဖို့အတွက် ရဲစခန်း တွေကို အဆင် တိုးမြှင့်ခြင်း၊ အသစ်ထပ်မံဖွင့်လှစ်ခြင်း ဆောင်ရွက်လျက်ရှိပါတယ်။ ရခိုင်ပြည်နယ်အတွင်းမှာ ရဲတပ်ဖွဲ့အနေနဲ့ လက်ရှိဖွင် .လှစ်ဆောင်ရွက်လျက်ရှိတဲ့ ရဲစခန်း (၇၅)ခုအပြင်၊ ရဲစခန်း အခု (၃၀)ကို ထပ်မံဖွင့် လှစ်ဖို့နဲ့ ရဲစခန်း (၈)ခုကို အဆင့်မြှင့်တင်ဖို့ ဆောင်ရွက်လျက်ရှိပါတယ်။ အုပ်ချုပ်ရေးတံတိုင်းအနေနဲ့ ဌာနဆိုင်ရာတွေက မိမိတို့ရဲ့ လုပ်ငန်းတွေကို ထိရောက်စွာ တာဝန်ထမ်းဆောင်နိုင်ဖို့အတွက် မောင်တော ခရိုင်ကို ဖွဲ့စည်းပုံအင်အားအပြည့် ခန့်ထားဖို့နဲ့ စီစဉ်ဆောင်ရွက်လျက်ရှိပါတယ်။ အုပ်ချုပ်ရေး တံတိုင်းကိုတည်ဆဲဥပဒေနဲ့အညီအထူးကြပ်မတ်ဆောင်ရွက်ပြီးတော့မှ ဒေသခံတိုင်းရင်းသားတွေ အပေါ်မှာ အန္တရာယ်ပြု မယ့် ကိစ္စရပ်တွေကို ကာကွယ်တားဆီးသွားဖို့ ဆောင်ရွက်လျက် ရှိပါတယ်။ အဲဒီတော့ မြို့နယ်အလိုက် ထိစပ်ဆက်စပ်နေတဲ့ ဒေသတွေအသီးသီးကို လုံခြုံရေး အပြည့်အဝရရှိဖို့အတွက် ရဲတပ်ဖွဲ့နဲ့ ပြည်သူတွေပူးပေါင်းတဲ့ ဒီနယ်မြေခံရဲကင်းတွေကို ဖွင့်လှစ် ပြီးတော့မှ ဒီ လှည့်ကင်း၊ ဝပ်က င်းစတဲ့ လုံခြုံ ရေး အစီအမံတွေကိုလည်း ဆောင်ရွက် လျက်ရှိ ကြောင်း ဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ဆက်လက်ပြီးတော့ စတုတ္ထမေးခွန်းကို ဆက်လက်ဖြေကြားပါ့မယ်။ ဧရာဝတီတိုင်းဒေသကြီး အမှတ် (၆)မဲဆန္ဒနယ် အမျိုးသားလွှတ်တော်ကိုယ်စားလှယ် ဦးခင်မောင်ရီမှ မြန်မာနိုင်ငံရဲတပ်ဖွဲ့အား ဒေသပြည်သူတွေ အပေါ်မှာ အမှီအခိုကင်းပြီးတော့ ဂုဏ်သိက္ခာရှိစွာ ရပ်တည် တာဝန်ထမ်းဆောင်နိုင်ရေးအတွက် လုံလောက်သော ခရီးစရိတ်၊ ရုံးအသုံးအဆောင်ပစ္စည်းနှင့် ရုံးသုံးစက်ပစ္စည်းတို့ကို ငွေစာရင်း ခေါင်းစဉ်အလိုက် ရန်ပုံငွေ ခွဲဝေချ ထားနိုင်ရေး အစီအစဉ် ရှိ /မရှိ မေးမြန်းလာတဲ့မေးခွန်းအား ဖြေကြားမှာဖြစ်ပါတယ်။ ယခုလို မြန်မာနိုင်ငံရဲတပ်ဖွဲ့အပေါ်မှာ စေတနာထားပြီးတော့ မေးမြန်းလာတဲ့ လွှတ်တော်ကိုယ်စားလှယ်ကြီးအား ကျေးဇူးတင်ရှိပါကြောင်း ဦးစွာပြောကြားလိုပါတယ်။ ဘာဖြစ်လို့လဲဆိုတော့ ကျွန်တော်တို့ ပြည်ထဲရေးဝန်ကြီးဌာန မြန်မာနိုင်ငံရဲတပ်ဖွဲ့အနေနဲ့ ရရှိတဲ့ ဘဏ္ဍာရန်ပုံငွေအပေါ်မှာ ခြိုးခြံချွေတာပြီးတော့မှ အထိရောက်ဆုံး အောင်မြင်အောင် ဆောင်ရွက်နေရတဲ့ တပ်ဖွဲ့တစ်ခု ဖြစ်ပါတယ်။ အဲဒီတော့ ကျွန်တော်တို့ ၂၀၁၂-၂၀၁၃ ဘဏ္ဍာရေးနှစ်မှာ နိုင်ငံတော်က ခွင် ပြု ရရှိတဲ့ ပြည်ထောင်စုဝန်ကြီးဌာနနဲ့ ဦးစီးဌာနတွေရဲ့ သာမန်အသုံးစရိတ်ခေါင်းစဉ်အောက်မှာ မြန်မာနိုင်ငံရဲတပ်ဖွဲ့က ခွဲဝေရရှိတဲ့ သာမန်အသုံးစရိတ် က ၉၁.၅ ဘီလီယံပဲ ရှိပါတယ်။ အဲဒီတော့ ခွဲဝေလျာထား ထားတဲ့ စာရင်းတွေနဲ့ ပြောမယ်ဆိုလို့ရှိရင် 01 က လစာစရိတ်ပါ၊ ဒါ ၇၉ ဘီလီယံပဲ ရှိပါတယ်။ ခုနက ၉၁ ဘီလီယံမှာ လစာစရိတ်က ၇၉ ဘီလီယံပဲရှိတဲ့အတွက် ကျန်တဲ့ ဒီ 02, 3, 4, 5, 6, 7 လို့ခေါ်တဲ့ ခရီးစရိတ်တွေ၊ ပြင်ဆင်ထိန်းသိမ်းစရိတ်တွေ၊ လွှဲပြောင်းအသုံးစရိတ်တွေ၊ ဧည့်ခံကျွေးမွေး စရိတ်တွေ၊ သီးသန့်အသုံးစရိတ်တွေ၊ ဒါ အတိုင်းအတာတစ်ခုအထိပဲ ရှိတယ်ဆိုတာကို အထင်အရှား တွေ့ရမှာ ဖြစ်ပါတယ်။ ခရီးစရိတ် အနေနဲ့ဆိုလို့ရှိရင် ကျွန်တော်တို့ ရဲတပ်ဖွဲ့ကြီး တစ်ခုလုံးဟာ တစ်နှစ်လုံးမှာ ကျပ်သန်း ၇၅၆.၀၂၄ ပဲ ရပါတယ်။ ထို့အတူပဲ ကျန်တဲ့ စရိတ်တွေဟာလည်း အထိုက်အလျောက်ပဲ ဖြစ်ပါတယ်။ အဲဒီတော့ အထက်ကတင်ပြခဲ့တဲ့ ငွေစာရင်းတွေမှာ O2 အနေနဲ့ ဒီခရီးစရိတ်ခေါင်းစဉ်အောက်မှာပါတဲ့ O2-01 ပြည်တွင်းခရီး စရိတ်နဲ့ပတ်သက်ပြီး ရန်ပုံငွေဟာ ကျပ်သန်းဟာ ၂၉၄ ပဲ ရပါတယ်။ ကျွန်တော်တို့ ရာခိုင်နှုန်းအားဖြင့် ဒီအသုံးစရိတ်ရဲ့ (၃၈.၉) ရာခိုင်နှုန်း ဖြစ်ပါတယ်။ အဲဒါကြောင့်မို့လို့ ပြည်တွင်းခရီးစရိတ် ခွင့်ပြုမှုပေါ်မှာ မူတည်ပြီးတော့မှ ရဲတပ်ဖွဲ့ဝင်တွေ အားလုံးအနေနဲ့ အရပ်ရပ် ခရီးသွားလာမှုများတဲ့ ဒီလေကြောင်း တို့၊ ရေကြောင်းတို့၊ မီးရထားတို့ စတဲ့ သွားလာမှုတွေ အပေါ်မှာ ဝရမ်းသုံးစွဲဖို့ အတွက် ဒါ ခွင့်ပြု ထားတာဟာ (၂၇၅.၀၃၉) သန်း ပေးချေခွင့် လျာထားတာ ဖြစ်ပါတယ်။ ကျန်တဲ့ (၁၉.၀၄) သန်းကတော့ အရပ်သားဝန်ထမ်း ခရီးစရိတ်အတွက် ဒီရာထူး ကြီးစဉ်အလိုက် အုပ်ချုပ်တဲ့ ရဲတပ်ဖွဲ့အပေ မူတည်ပြီးတော့မှ အခွင့်အာဏာ ပေးထား ပါတယ်။ ကျွန်တော်တို့ ရဲမှူးချုပ်အဆင် ဆိုလို့ရှိရင် ရဲမှူးချုပ်ဦး စီးတဲ့ အဆင့်ဆိုလို့ရှိရင် ကျပ် (၁၅၅၀၀၀)ရပါတယ်။ ရဲမှူးကြီးအဆင့်အုပ်ချုပ်တဲ့ တပ်ဖွဲ့အတွက် ဆိုလို့ ရှိရင် ကျပ်(၁၄၅၀၀၀)ရပါတယ်။ ကျန်တဲ့ ခရိုင်ရဲ၊ တပ်ရင်း၊ ကျောင်းတွေဆိုလို့ရှိရင် ကျွန်တော်တို့ ခရီးစရိတ်ဟာ ကျပ် (၁၃၅၀၀၀) ခွင့်ပြုထားကြောင်း တင်ပြအပ်ပါတယ်။ ဒါကြောင့်မို့လို့ လာမယ့် ၂၀၁၃-၂၀၁၄ ဘဏ္ဍာရေးနှစ်မှာ ပြည်တွင်းခရီးစဉ် အောက်မှာ ရန်ပုံငွေခွဲဝေမှုတောင်းခံတဲ့နေရာမှာ ရဲတပ်ဖွဲ့ဝင်တွေရဲ့ များပြားလာတဲ့ သုံးစွဲရတဲ့ ဒီအရပ်ရပ် ဝရမ်းသုံးစွဲမှုတွေ၊ ပေးချေမှုဟာ လုံလောက်စွာ ပေးချေနိုင်ဖို့အတွက် ရဲတပ်ဖွဲ့တွေ မှာရှိတဲ့ ဒီခရီးစရိတ်တွေကို တိုးမြှင့်တောင်းခံဖို့ အတွက် ကျပ်သန်း (၄၉၄.၀၇၉)သန်း ဒါတိုးတက်တောင်းခံဖို့ ရေးဆွဲထားကြောင်း တင်ပြအပ်ပါတယ်။ ဒါ့အပြင် ကျွန်တော်တို့ ငွေစာရင်း ဖြစ်တဲ့ ဝ3 ရဲ့အောက်မှာရှိတဲ့ ပစ္စည်းနဲ့ လုပ်အားနဲ့ ဆောင်ရွက်ပေးရတဲ့ ကုန်ကျစရိတ်တွေ ဖြစ်ပါတယ်။ ကျွန်တော်တို့ ဝ3 ရဲ့ အောက်မှာတော့၊ ငှားရမ်းခရဲ့ အောက်မှာတော့၊ ရန်ပုံငွေရရှိမှုဟာ ကျပ်သန်း (၄၀) ဖြစ်ပါတယ်။ ရာခိုင်နှုန်းအားဖြင်. (၀.၃၈) ပဲဖြစ်ပါတယ်။ ဒီရန်ပုံငွေက နေပြီးတော့မှ သင်တန်းသားများ ကြို/ပို့တာအတွက် ငှားရမ်းခတွေ၊ ဝေးလံခေါင်ပါးတဲ့နယ်စပ်ဒေသတွေကို တပ်ဖွဲ့ဝင်များအတွက် ကြို/ပို့ ငှားရမ်းခတွေ သုံးစွဲတာဖြစ်ပါတယ်။ သယ်ယူပို့ဆောင် ခေါင်းစဉ်အောက်မှာရှိတဲ့ ရန်ပုံငွေဟာ ကျပ်သန်း (၂၀.၉၉) ပဲဖြစ်တဲ့ အတွက် ကျွန်တော်တို့ ဒီလို တပ်ဖွဲ့အလိုက် အင်နဲ့အားနဲ့ တာဝန်လဲလှယ်ပို့ဆောင် နိုင် ဖို့အတွက် ဒီတောင်းခံမှုတွေအပေါ်မှာ အမှန်တကယ်ကုန်တာကိုပဲ စိစစ်လျက်ရှိ ပါတယ်။ ကျွန်တော်တို့ ၂၀၁၂-၂၀၁၃ ဘ���္ဍာရေးနှစ်မှာ နိုင်ငံတော်က ခွင့်ပြု တဲ့ငွေလုံးငွေရင်းခေါင်းစဉ် ဖြစ်ပါတယ်။ ငွေလုံးငွေရင်းခေါင်းစဉ် အနေနဲ့ကတော့ ရဲတပ်ဖွဲ့ တစ်ခုလုံးဟာ (၅၄) ဘီလီယံ ရပါတယ်။ အဲဒီတော့ ဒီ (၅၄) ဘီလီယံဟာ ရဲတပ်ဖွဲ့ တစ်ခုလုံးရဲ့ ကျွန်တော်တို့ ငွေလုံးငွေရင်းပဲ ဖြစ်ပါတယ်။ အဲဒီတော့ ဒီငွေလုံးငွေရင်းမှာ ကျွန်တော်တို့ ဆောက်လုပ်ရေးနဲ့ပတ်သက်လို့ ကတော့ (၅၃.၉) ဘီလီယံ ဖြစ်ပါတယ်။ စက်ပစ္စည်း နဲ့ ပရိဘောဂအတွက် ဒီနှစ် ခွင် ပြုချက် မရပါဘူး။ ယာဉ်ဝယ်ယူရေးအတွက်ကတော့ သန်း (၆၀) ရပါတယ်။ ဒီ သန်း (၆၀) ဆိုတာ သိန်း (၆၀၀) ဖြစ်ပါတယ်။ ဒါကတော့ ကျွန်တော်တို့ ရေယာဉ်ကင်းလှည့်ဖို့အတွက် Fiber Speed Boat (၂)စီး ဝယ်ဖို့ တင်ပြထားခြင်း ဖြစ်ပါတယ်။ ဒါကြောင့်မို့လို့ ကျွန်တော်တို့ ဒီ ရဲတပ်ဖွဲ့ တစ်ခုလုံးအတွက် လိုအပ်နေတဲ့ ကျန်တဲ့ ဒီဆက်စပ် ပစ္စည်း၊ ဒီရုံးသုံးပစ္စည်းတွေ ဝယ်ယူဖို့အတွက် အခု ၂၀၁၂-၂၀၁၃ ဘဏ္ဍာရေးနှစ်မှာ ဖြည့်စွက် ရန်ပုံငွေမှာ (၂.၇၈၈) ဘီလီယံ ဒါ တင်ပြတောင်းခံဖို့ ဆောင်ရွက်ထားပါတယ်။ ဘာဖြစ်လို့လဲ ဆိုတော့ ဒါကျွန်တော်တို့ က ဒီနှစ်အတွက် ရဲတပ်ဖွဲ့ အတွက်က စက်ပစ္စည်းနဲ့ ပရိဘောဂပါလာခြင်းမရှိပါဘူး။ ဒီအတွက်ကို ကျွန်တော်တို့ ဒါ (RE)မှာ ထည့် တင်ပြ တောင်းခံထားဖို့ ရှိပါတယ်။ ဒါတွေကတော့ ကျွန်တော် တို့ ရဲတပ်ဖွဲ့ရဲ့ ဘဏ္ဍာငွေ သုံးစွဲမှုနဲ့ ပတ်သက် ပြီးတော့ အကျဉ်းချုပ် တင်ပြထားခြင်းပဲ ဖြစ်ပါတယ်။ သို့ဖြစ်ပါ၍ မြန်မာနိုင်ငံရဲတပ်ဖွဲ့ကို ဒေသပြည်သူတွေအပေါ်မှာ အမှီအခို ကင်းပြီးတော့မှ ဂုဏ်သိက္ခာရှိစွာ ရပ်တည်နိုင်ဖို့အတွက် လုံလောက်တဲ့ခရီးစရိတ်တွေ၊ အသုံးအဆောင်ပစ္စည်းတွေနဲ့ စက်ပစ္စည်းစတာတွေကို ငွေစာရင်းခေါင်းစဉ်အလိုက် ရန်ပုံငွေ ခွဲဝေရရှိတဲ့ အပေါ်မှာ စနစ်တကျ စီမံဆောင်ရွက်လျက် ရှိပါကြောင်းနဲ့ လက်ရှိဒေသန္တရ ပေါက်ဈေးနဲ့ ကိုက်ညီတဲ့ဘဏ္ဍာငွေ၊ ရန်ပုံငွေရရှိရေးကိုလည်း ကျွန်တော်တို့ ပြည်ထဲရေးဝန်ကြီး ဌာနအနေနဲ့ မြန်မာနိုင်ငံရဲတပ်ဖွဲ့ရဲ့ မူလရန်ပုံငွေရရှိမှုအပြင် ဖြည့်စွက်ရန်ပုံငွေ တွေအပေါ်မှာ စဉ်ဆက်မပြတ် တိုးမြှင့်တောင်းခံဖြည့်ဆည်းဆောင်ရွက်ပေးလျက် ရှိပါကြောင်း ရှင်းလင်း ဖြေကြား အပ်ပါတယ်။ ကျေးဇူးတင်ပါတယ်။</speech>
</section>
<section value="Bill">	
<bill>
<title>ပြည်ထောင်စုတရားလွှတ်တော်ချုပ် တရားသူကြီးက ကာလစည်းကမ်းအက်ဥပဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော်က ဆွေးနွေစဉ်းစားရန်အဆိုတင်သွင်းခြင်းနှင့်လွှတ်တော်ကိုယ်စားလှယ်တစ်ဦးက ထောက်ခံခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ယခု အမျိုးသားလွှတ်တော်ဆိုင်ရာ နည်းဥပဒေ ၁၅၄၊ နည်းဥပဒေခွဲ (က) အ၂ရ ကာလစည်းကမ်းသတ် အက်ဥပဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် အဆိုကို ပြည်ထောင်စုတရား လွှတ်တော်ချုပ် တရားသူကြီးက အမျိုးသား လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="58">ဦးစိုးညွန့် (ပြည်ထောင်စု တရားလွှတ်တော်ချုပ်)</agency>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များအားလုံး မင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထောင်စုတရားလွှတ်တော်ချုပ်၊ တရားသူကြီး ဦးစိုးညွန့် ဖြစ်ပါတယ်။ ကျွန်တော့်အနေနဲ့ ပြည်ထောင်စုတရားလွှတ်တော်ချုပ်ကိုယ်စား ပြည်ထောင်စုတရားလွှတ်တော်ချုပ်က ကျင့်သုံးဆောင်ရွက်လျက်ရှိတဲ့ ကာလစည်းကမ်းသတ်အက်ဥပဒေကို ပြင်ဆင်သည့်ဥပဒေကြမ်းအား ဆွေးနွေးရန်အတွက် အမျိုးသားလွှတ်တော်သို့ အဆိုတင်သွင်းမှာ ဖြစ်ပါတယ်။ တည်ဆဲကာလ စည်းကမ်းသတ်ဥပဒေဟာ ၊ ပြဋ္ဌာန်းချက်များဟာ ပြ ည်ထောင်စုသမ္မတမြန်မာနိုင်ငံတော် တစ်ဝန်းလုံးမှာ အာဏာသက်ရောက်ခြင်းမရှိတဲ့အတွက် နိုင်ငံတစ်ဝန်းလုံးမှာ အာဏာ သက်ရောက်စေရန်နဲ့ ဖွဲ့စည်းပုံအခြေခံဥပဒေနဲ့ ပြည်ထောင်စုတရားစီရင်ရေးဥပဒေတို့ အရ ဖွဲ့စည်းတည်ထောင်ထားတဲ့ တရားရုံးအဆင် ဆင့် ဖွဲ့စည်းပုံနဲ့ လိုက်လျောညီထွေဖြစ် စေရန် ရည်ရွယ်ပြီးတော့ ကာလစည်းကမ်းသတ်အက်ဥပဒေကို ပြင်ဆင်တဲ့ဥပဒေကြမ်းကို ပြင်ဆင် ရေးဆွဲထားပါသဖြင့် ကာလစည်းကမ်းသတ်အက်ဥပဒေကို ပြင်ဆင်တဲ့ဥပဒေကြမ်းကို အမျိုးသား လွှတ်တော်မှ ဆွေးနွေးစဉ်းစားပေးနိုင်ပါရန် အဆိုတင်သွင်းအပ်ပါတယ် ခင်ဗျား။</speech>
<speech type="speaker">အဆိုကို ထောက်ခံမယ့် အမျိုးသားလွှတ်တော် ကိုယ်စားလှယ်ကို ဖိတ်ခေါ်ပါတယ်</speech>
<speech><mp id="5">ဦးစိုင်းတင်အောင်၊ ကချင်ပြည်နယ် မဲဆန္ဒနယ်အမှတို၅)</mp>လေး စားအပ် ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ပြည်ထောင်စုတရားလွှတ်တော်ချုပ် တရားသူကြီး က တင်သွင်းသော ကာလစည်းကမ်းသတ်အက်ဥပဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော်မှ ဆွေးနွေးနိုင်ပါရန် ကချင်ပြည်နယ် မဲဆန္ဒနယ် အမှတ် (၅) မှ အမျိုးသားလွှတ်တော်ကိုယ်စားလှယ် ကျွန်တော် ဦးစိုင်းတင်အောင် မှ ထောက်ခံ ပါကြောင်း တင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ကာလစည်းကမ်းသတ် အက်ဥပဒေကို ပြင်ဆင်သည့် ဥပဒေကြမ်းကို လွှတ်တော်ကိုယ်စားလှယ်များထံ ကြို တင်ဖြန့် ဝေထားပြီးဖြစ်ပါတယ်။ အချိန်ကို ငဲ့ညှာတဲ့အနေနဲ့ ပြည်ထောင်စုတရားလွှတ်တော်ချုပ် တရားသူကြီး က ယနေ့ ဖတ်ကြားတင်သွင်းခြင်းမပြုဘဲ ဥပဒေကြမ်းကို ဆွေးနွေးမယ့်နေ့မှ အသေးစိတ် ဆွေးနွေးပေးဖို့ ဖြစ်ပါတယ်</speech>
<title>အမျိုးသားလွှတ်တော်ဥက္ကဋ္ဌကကာလစည်းကမ်းသတ်အက်ဥပဒေကို ပြင်ဆင်သည့် ဥပဒေကြမ်းကို ဆွေးနွေးစဉ်းစားရန် အမျိုးသားလွှတ်တော်၏ သဘောတူညီချက် ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ကာလစည်းကမ်း သတ် အက်ဥပဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော် က ဆွေးနွေး စဉ်းစားရန် သင့် မသင့် လွှတ်တော်ရဲ့ သဘောထား ရယူမှာ ဖြစ်ပါတယ်</speech>
<speech type="speaker">ကာလစည်းကမ်းသတ် အက်ဥပဒေကို ပြင်ဆင်သည့်ဥပဒေကြမ်းကို ဆွေးနွေး စဉ်းစားရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် ကာလစည်းကမ်းသတ် အက်ဥပဒေကို ပြင်ဆင်သည့်ဥပဒေကြမ်းကို အမျိုးသား လွှတ်တော်က ဆွေးနွေးစဉ်းစားရန် ဖြစ်ကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော်ဥက္ကဋ္ဌကကာလစည်းကမ်းသတ်အက်ဥပဒေကို ပြင်ဆင်သည့် ဥပဒေကြမ်းကို ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ကာလစည်းကမ်း သတ် အက်ဥပဒေကို ပြင်ဆင်သည့် ဥပဒေကြမ်းကို ဆွေးနွေးမယ့် လွှတ်တော်ကိုယ်စားလှယ်များ ဆွေးနွေးလိုသည့် အကြောင်းအရာ အကျဉ်းချုပ်ကို ဖော်ပြလက်မှတ်ရေးထိုးပြီး ၆-၈-၂၀၁၂ (တနင်္လာနေ့) ထက် နောက်မကျဘဲ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။ တင်သွင်းထားတဲ့ ဥပဒေကြမ်းနဲ့စပ်လျဉ်းပြီး ဥပဒေကြမ်းကော်မတီ၏ လေ့လာ တွေ့ရှိချက်နှင့် သဘောထားမှတ်ချက်တို့ကို ဖတ်ကြားတင်သွင်းရန်နှင့် လွှတ်တော် ကိုယ်စားလှယ်များ ဆွေးနွေးရန်နေ့ရက်ကို သီးခြားသတ်မှတ်ပေးမှာ ဖြစ်ပါတယ်။</speech>
</bill>
<bill>
<title>ပြည်ထောင်စုတရားလွှတ်တော်ချုပ် တရားသူကြီးက တရားရုံးများ မထီမဲ့မြင်ပြုမှု ဥပဒေကြမ်းကို အမျိုးသားလွှတ်တော်က ဆွေးနွေစဉ်းစားရန် အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးက ထောက်ခံခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ ယခု အမျိုးသားလွှတ်တော်ဆိုင်ရာ နည်းဥပဒေ ၁၅၄၊ နည်းဥပဒေခွဲ (က) အရ တရားရုံးများ မထီမဲ့မြင်ပြုမှု ဥပဒေကြမ်းကို အမျိုးသားလွှတ်တော်က ဆွေးနွေး စဉ်းစားရန် အဆိုကို ပြည်ထောင်စုတရားလွှတ်တော်ချုပ် တရားသူကြီးက အမျိုးသားလွှတ်တော်သို့ တင်သွင်းဖို့ ဖြစ်ပါတယ်</speech>
<speech><agency id="58">ဦးစိုးညွန့် (ပြည်ထောင်စုတရားလွှတ်တော်ချုပ်၊ တရားသူကြီး)</agency>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များ ခင်ဗျား။ ကျွန်တော့်အနေနဲ့ ပြည်ထောင်စုတရားလွှတ်တော်ချုပ် ကိုယ်စား ပြည်ထောင်စုတရားလွှတ်တော်ချုပ်က ကျင့်သုံးဆောင်ရွက်လျက်ရှိတဲ့ တရားရုံးများ မထီမဲ့မြင်ပြုမှုဥပဒေနှင့် စပ်လျဉ်းပြီးတော့ အသစ်ရေးဆွဲထားတဲ့ ဥပဒေကြမ်းကို ဆွေးနွေးစဉ်းစားရန်အတွက် အမျိုးသား လွှတ်တော်ကို အဆိုတင်သွင်းမှာဖြစ်ပါတယ်။ တည်ဆဲ ၁၉၂၆ ခုနှစ် တရားရုံးများ မထီမဲ့မြင်ပြုမှု အက်ဥပဒေဟာ ပုဒ်မ (၂)ခုသာပါရှိပြီးတော့ ပြည့်စုံလုံလောက်မှု မရှိတဲ့အတွက် ပိုမိုပြည့်စုံရန် ရည်ရွယ်ပြီးတော့ တရားရုံးများ မထီမဲ့မြင်ပြုမှုဥပဒေကို ခေတ်ကာလအခြေ အနေနဲ့ လျော်ညီအောင် တရားရုံးများ မထီမဲ့မြင်ပြုမှုဥပဒေကြမ်းကို အသစ်ရေးဆွဲထားပါသဖြင့် တရားရုံးများ မထီမဲ့မြင်ပြုမှု ဥပဒေကြမ်းကို အမျိုးသား လွှတ်တော်မှ ဆွေးနွေးစဉ်းစားပေး နိုင် ပါရန် အဆိုတင်သွင်းအပ်ပါတယ်ခင်ဗျား။</speech>
<speech type="speaker">အဆိုကို ထောက်ခံမယ့် အမျိုးသားလွှတ်တော်ကိုယ်စားလှယ်ကို ဖိတ်ခေါ်ပါတယ်</speech>
<speech><mp id="67">ဦးမိုးမြင့်၊ တနင်္သာရီတိုင်းဒေသကြီး မဲဆန္ဒနယ်အမှတ် (၇)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ပြည်ထောင်စုတရားလွှတ်တော်ချုပ် တရားသူကြီး က တရားရုံးများ မထီမဲ့မြင်ပြုမှုဥပဒေကြမ်းကို အမျိုးသားလွှတ်တော်က ဆွေးနွေး စဉ်းစားရန်အဆိုကို ကျွန်တော် တနင်္သာရီတိုင်းဒေသကြီး မဲဆန္ဒနယ်အမှတ် (၇) အမျိုးသား လွှတ်တော်ကိုယ်စားလှယ် ဦးမိုးမြင့် က ထောက်ခံအပ်ပါတယ် ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ တရားရုံးများ မထီမဲ့မြင်ပြုမှု ဥပဒေကြမ်းကို လွှ တ်တော်ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်။ အချိန်ကို ငဲ့ညှာတဲ့အနေနဲ့ ပြည်ထောင်စု တရားလွှတ်တော် ချုပ် တရားသူကြီး က ယနေ့ ဖတ်ကြား တင်သွင်းခြင်းမပြုဘဲ ဥပဒေကြမ်းကို ဆွေးနွေးမယ့်နေ့မှ အသေးစိတ် ဆွေးနွေးပေးဖို့ ဖြစ်ပါတယ်။</speech>
<title>အမျိုးသားလွှတ်တော်ဥက္ကဋ္ဌက တရားရုံးများမထီမဲ့မြင်ပြုမှု ဥပဒေကြမ်းကို ဆွေးနွေးစဉ်းစားရန် အမျိုးသားလွှတ်တော်၏ သဘောတူညီချက် ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ တရားရုံးများ မထီမဲ့မြင်ပြုမှု ဥပဒေကြမ်းကို အမျိုးသားလွှတ် တော် က ဆွေးနွေးစဉ်းစားရန် သင့် မသင့် လွှတ်တော်ရဲ့ သဘောထား ရယူမှာ ဖြစ်ပါတယ်။ တရားရုံးများ မထီမဲ့မြင်ပြုမှု ဥပဒေကြမ်းကို ဆွေးနွေး စဉ်းစားရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် တရားရုံးများမထီမဲ့မြင်ပြုမှု ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် ဖြစ်ကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော်ဥက္ကဋ္ဌက တရားရုံးများမထီမဲ့မြင်ပြုမှု ဥပဒေကြမ်းကို ဆွေးနွေး လိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ တရားရုံးများ မထီမဲ့မြင်ပြုမှု ဥပဒေကြမ်းကို ဆွေးနွေးမယ့် လွှတ်တော် ကိုယ်စားလှယ်များ ဆွေးနွေးလို တဲ့ အကြောင်းအရာ အကျဉ်းချုပ်ကို ဖော်ပြ လက်မှတ်ရေးထိုးပြီး ၆-၈-၂၀၁၂ (တနင်္လာနေ့) ထက်နောက်မကျဘဲ အမျိုးသား လွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း တင်သွင်း နိုင်ပါတယ်။တင်သွင်းထားတဲ့ ဥပဒေကြမ်းနဲ့စပ်လျဉ်းပြီး ဥပဒေကြမ်းကော်မတီ၏ လေ့လာတွေ့ ရှိချက်နှင့် သဘောထားမှတ်ချက်တို့ကို ဖတ်ကြားတင်သွင်းရန်နှင့် လွှတ်တော်ကိုယ်စားလှယ်များ ဆွေးနွေးရန်နေ့ရက်ကို သီးခြားသတ်မှတ်ပေးမှာ ဖြစ်ပါတယ်။</speech>
</bill>
<bill>
<title>အမျိုးသားလွှတ်တော်ဥက္ကဋ္ဌက ရာဇဝတ်ကျင့်ထုံးဥပဒေကိုပြင်ဆင်သည့် ဥပဒေကြမ်းကို ဆွေးနွေးစဉ်းစားရန်အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးကထောက်ခံခြင်း</title>
<speech type="speaker">အစီအစဉ်(၁၂) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ ယခု အမျိုးသား လွှတ်တော်ဆိုင်ရာ နည်းဥပဒေ ၁၅၄၊ နည်းဥပဒေခွဲ (က) အရ ရာဇဝတ်ကျင့်ထုံး ဥပဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော်က ဆွေးနွေး စဉ်းစားရန် အဆိုကို ပြည်ထောင်စုတရားလွှတ်တော်ချုပ် တရားသူကြီးက အမျိုးသား လွှတ်တော်သို့ တင်သွင်းဖို့ ဖြစ်ပါတယ်</speech>
<speech><agency id="58">ဦးစိုးညွန့်(ပြည်ထောင်စုတရားလွှတ်တော်ချုပ် တရားသူကြီး)</agency>လေးစားအပ် ပါသော အမျိုးသားလွှတ်တော်ဥက္ကဋ္ဌကြီး နှင့် အမျိုးသားလွှတ်တော် ကိုယ်စားလှယ်များ ခင်ဗျား။ ကျွန်တော့်အနေနဲ့ ပြည်ထောင်စုတရားလွှတ်တော်ချုပ် ကိုယ်စား ပြည်ထောင်စုတရား လွှတ်တော်ချုပ်က ကျင့်သုံးဆောင်ရွက်လျက်ရှိတဲ့ ရာဇဝတ်ကျင့်ထုံးဥပဒေကို ပြင်ဆင်သည့် ဥပဒေကြမ်းအား ဆွေးနွေးစဉ်းစားရန်အတွက် အမျိုးသားလွှတ်တော်သို့ အဆိုတင်သွင်းမှာ ဖြစ်ပါတယ်။ တည်ဆဲရာဇဝတ်ကျင့်ထုံးဥပ ဒေပါ ပြဋ္ဌာန်းချက်များဟာ ဖွဲ့စည်းပုံအခြေခံ ဥပဒေနဲ့ ပြည်ထောင်စုတရားစီရင်ရေးဥပဒေအရ ပြင်ဆင်ဖွဲ့စည်းခဲ့တဲ့ တရားရုံးအဆင့်ဆင့် ဖွဲ့စည်းပုံနဲ့ လိုက်လျောညီထွေဖြစ်စေရန်လည်းကောင်း၊ တရားရုံးရဲ့ စီရင်ပိုင်ခွင့် အာဏာများနဲ့ တရားသူကြီးများရဲ့ စီရင်ပိုင်ခွင့်အာဏာများကို ခေတ်ကာလအခြေအနေနဲ့ လျော်ညီစေရန် လည်းကောင်း၊ ခေတ်နဲ့လျော်ညီမှုမရှိတဲ့ စကားရပ်များ၊ ပြဋ္ဌာန်းချက်များကို ခေတ်နဲ့ လျော်ညီစေ ရန်လည်းကောင်း ရည်ရွယ်ပြီးတော့ ရာဇဝတ်ကျင့်ထုံးဥပ ဒေကို ပြင်ဆင်သည့် ဥပဒေကြမ်းအား ပြင်ဆင်ရေးဆွဲထားပါသဖြင့် ရာဇဝတ်ကျင့်ထုံးဥပ ဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော်မှ ဆွေးနွေး စဉ်းစားပေးနိုင်ပါရန် အဆိုတင်သွင်းအပ်ပါတယ် ခင်ဗျား။</speech>
<speech type="speaker">အဆိုကို ထောက်ခံမယ့် အမျိုးသားလွှတ်တော်ကိုယ်စား လှယ် ကို ဖိတ်ခေါ်အပ်ပါတယ်</speech>
<speech><mp id="125">ဦးကျော်ထွန်းအောင်၊ ရခိုင်ပြည်နယ်မဲဆန္ဒနယ်အမှတ်(၅)</mp>အမျိုးသား လွှတ်တော်ဥက္ကဋ္ဌကြီးခင်ဗျား။ ပြည်ထောင်စုတရားလွှတ်တော်ချုပ် တရားသူကြီးက ရာဇဝတ် ကျင့်ထုံးဥပဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် အဆိုတင်သွင်းခြင်းကို ကျွန်တော် ရခိုင်ပြည်နယ် မဲဆန္ဒနယ်အမှတ် (၅)မှ အမျိုးသား လွှတ်တော်ကိုယ်စားလှယ် ကျော်ထွန်းအောင် က ထောက်ခံပါတယ်ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ရာဇဝတ်ကျင့်ထုံး ဥပဒေကို ပြင်ဆင်သည့် ဥပဒေကြမ်းကို လွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်။ အချိန်ကို ငဲ့ညှာတဲ့ အနေနဲ့ ပြည်ထောင်စုတရားလွှတ်တော်ချုပ် တရားသူကြီး က ယနေ့ ဖတ်ကြား တင်သွင်းခြင်းမပြုဘဲ ဥပဒေကြမ်းကို ဆွေးနွေးမယ့်နေ့မှ အသေးစိတ် ဆွေးနွေးပေးဖို့ ဖြစ်ပါတယ်</speech>
<title>အမျိုးသားလွှတ်တော်ဥက္ကဋ္ဌက ရာဇဝတ်ကျင့်ထုံးဥပဒေကိုပြင်ဆင်သည့် ဥပဒေကြမ်းကို ဆွေးနွေးစဉ်းစားရန် အမျိုးသားလွှတ်တော်၏ သဘောတူညီချက် ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ရာဇဝတ် ကျင့်ထုံး ဥပဒေကိုပြင်ဆင်သည့်ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် သင့်/ မသင့် လွှတ်တော်ရဲ့ သဘောထား ရယူမှာ ဖြစ်ပါတယ် ရာဇဝတ်ကျင့်ထုံးဥပဒေကို ပြင်ဆင်သည့်ဥပဒေကြမ်းကို ဆွေးနွေးစဉ်းစားရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် ရာဇဝတ် ကျင့်ထုံးဥပဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် ဖြစ်ကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော်ဥက္ကဋ္ဌက ရာဇဝတ်ကျင့်ထုံး ဥပဒေကို ပြင်ဆင်သည့် ဥပဒေကြမ်းကို ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ရာဇဝတ်ကျင့်ထုံး ဥပဒေကို ပြင်ဆင်သည့် ဥပဒေကြမ်းကို ဆွေးနွေးမယ့် လွှတ်တော်ကိုယ်စားလှယ်များ ဆွေးနွေးလိုသည့် အကြောင်းအရာ အကျဉ်းချုပ်ကို ဖော်ပြလက်မှတ်ရေးထိုးပြီး ၆-၈-၂၀၁၂ (တနင်္လာနေ့) ထက် နောက်မကျဘဲ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ် တင်သွင်းထားတဲ့ ဥပဒေကြမ်းနဲ့စပ်လျဉ်းပြီး ဥပဒေကြမ်းကော်မတီ၏ လေ့လာ တွေ့ရှိချက်နှင့် သဘောထားမှတ်ချက်တို့ကို ဖတ်ကြားတင်သွင်းရန်နှင့် လွှတ်တော် ကိုယ်စားလှယ်များ ဆွေးနွေးရန်နေ့ရက်ကို သီးခြားသတ်မှတ်ပေးမှာ ဖြစ်ပါတယ်။</speech>
<speech type="speaker">အခု အစည်းအဝေး ကို (၁၅)မိနစ်ခန့် ခေတ္တ ရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌ ကြီး ပြန်လည်ထွက်ခွာပါပြီ ခင်ဗျား</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
<p>အစည်းအဝေးကို(၁၁းဝဝ)နာရီအချိန်တွင် ခေတ္တရပ်နားပြီး (၁၁၁၅) နာရီအချိန်တွင်ပြန်လည်ကျင်းပပါသည်။</p>
</bill>
</section>
<section value="Report">	
<report>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ အစည်းအဝေး စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အမျိုးသားစီမံကိန်းရေးရာကော်မတီ၏အမျိုးသားဖွံ့ဖြိုးတိုးတက်ရေး စီမံကိန်းဆိုင်ရာ အကြံပြုချက် အစီရင်ခံစာကို လွှတ်တော်ကိုယ်စားလှယ်များကဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် အမျိုးသားစီမံကိန်းရေးရာကော်မတီ၏ အမျိုးသားဖွံ့ဖြိုးတိုးတက်ရေး စီမံကိန်းဆိုင်ရာ အကြံပြုချက် အစီရင်ခံစာကို ဆက်လက် ဆွေးနွေးမှာ ဖြစ်ပါတယ်</speech>
<speech type="speaker">ပထမဦးစွာ မကွေးတိုင်းဒေသကြီး မဲဆန္ဒနယ်အမှတ် (၄)မှ ဦးအောင်ကြည်ညွန့် ဆွေးနွေးနိုင်ပါပြီ</speech>
<speech><mp id="1158">ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ်အမှတို၄)</mp>လေးစား အပ်ပါသော ဥက္ကဋ္ဌကြီးနှင့် တကွ အမျိုးသားလွှတ်တော် ကိုယ်စားလှယ်များ၊ ဧည့်သည်တော်များ အားလုံး နှလုံးစိတ်ဝမ်းငြိမ်းချမ်းကြပါစေကြောင်း နဲ့ ဂါရဝပြုနှုတ်ခွန်း ဆက်သအပ်ပါတယ် ခင်ဗျား။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၄)က ဦးအောင်ကြည်ညွန့် ဖြစ်ပါတယ်။ ကျွန်တော် အမျိုးသားလွှတ်တော်၊ အမျိုးသားစီမံကိန်းရေးရာကော်မတီရဲ့ အမျိုးသား ဖွံ့ဖြိုးတိုးတက်ရေး စီမံကိန်းဆိုင်ရာ နဲ့ပတ်သက်ပြီးတော့ အကြံပြုဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ အမျိုးသားဖွံ့ဖြိုးတိုးတက်ရေးစီမံကိန်းဆိုင်ရာ အကြံပြုချက်များ ဟာ အခန်း (၁၈)ခန်း ပါဝင်ပြီးတော့၊ အတော်ပြည့်ပြည့်စုံစုံနဲ့ နက်နက်ရှိုင်းရှိုင်း ၊ လေးလေး နက်နက် အကြံပြု ထားကို တွေ့ရပါတယ်။ အဲဒီအတွက် ကျွန်တော့် အနေအထားနဲ့ ဒါလေးစားစွာ နဲ့ ထောက်ခံဆွေးနွေး လိုပါတယ်။ အဓိကအချက် တစ်ခု အနေအထားနဲ့ကတော့ စီမံချက်များရဲ့ အဓိကကျတဲ့ အလို အပ်ဆုံးအချက် တစ်ခုတည်းကိုပဲ ကျွန်တော် ဦးတည်ဆွေးနွေးမှာ ဖြစ်ပါတယ်။ အဲဒါဟာ ဘာလဲဆိုတော့ ကျွန်တော်တို့ စီမံကိန်းများဆိုင်ရာမျှော်မှန်းချက်များနဲ့ လက်ရှိ ကျွန်တော်တို့ လက်တွေ့ ရရှိနိုင်တဲ့ အခွင့်အလမ်းအခြေအနေများ အတတ်နိုင်ဆုံးနီး စပ် ကိုက်ညီရေးဟာ စီမံချက်များ အတွက် အရေးကြီးဆုံးအချက်ပဲလို့ ကျွန်တော် သုံးသပ်လို့ရ ပါတယ်။ ကျွန်တော်တို့ စီမံကိန်းများရဲ့ ရည်မှန်းချက်များဟာ လက်ရှိပကတိအခြေအနေထက်နိမ့်ကျနေမယ်ဆိုရင်လည်းပဲ တိုင်းပြည်ဖွံ့ဖြိုး တိုးတက်ရေးအတွက် အခွင့်အရေး နှောင့်နှေး ကြန့်ကြာပြီးတော့ စီမံခန့်ခွဲမှုမှာ မလိုလားအပ်တဲ့ ပြဿနာတွေ ပေါ်ပေါက်လေ့ရှိပါတယ်။ တစ်ပြိုင်နက်တည်းမှာပဲ စီမံကိန်းဆိုင်ရာ မျှော်မှန်းချက် များဟာ ပကတိအခြေအနေ များထက် သိပ်သာလွန် ပိုလွန်ပြီး မှန်းဆထားမယ်ဆိုရင်လည်းပဲ တကယ်တမ်း ပြည်သူလူထုရဲ့ ဒီစီမံချက်တွေအပေါ်မှာရှိတဲ့ မျှော်မှန်းချက်နဲ့ လက်တွေ့ရရှိနိုင်တဲ့အခြေအနေ သိပ် ကွာဟတဲ့ အခါမှာဆိုရင်လည်းပဲ ယုံကြည်မှု ပျက်ယွင်းခြင်းနှင့် မလိုလားအပ်တဲ့ ပြဿနာ မွေးထုတ်ပေးရာ ဖြစ်ပါတယ်။ ဒါကြောင့် စီမံချက်တစ်ခုရဲ့ အဓိကကျတဲ့ အနှစ်သာရဟာ လက်တွေ့ဖြစ်ပေါ်နိုင် တဲ့ အခြေအနေနဲ့ ကျွန်တော်တို့ရဲ့ မှန်းဆချက်ဟာ အနီးစပ်ဆုံး ကိုက်ညီဖို့ရာ အဓိက အကျဆုံးပဲလို့ ကျွန်တော် သုံးသပ် လို့ရပါတယ်။ အဲဒီတော့ လက်ရှိကမ္ဘာရဲ့ ထောင်စုနှစ်ရည်မှန်းချက်များနဲ့ ASEAN Vision များဟာ ကျွန်တော်တို့ အလားအလာအဖြစ် မျှော်မှန်းရမှာဖြစ်သလို၊ တကယ့်အမှန် တကယ်လက်တွေ့ ရင်ဆိုင်နိုင်တဲ့ ကျွန်တော်တို့ရဲ့ ပြည် တွင်း အခြေအနေ အပေါ်မှာရှိတဲ့ ဖြစ်နိုင်ခြေများနဲ့ အနီးစပ်ဆုံး မှန်ကန်ဖို့ လိုတယ်လို့ သုံးသပ်လို့ ရပါတယ်။ အဲဒီအတွက် ကျွန်တော့် အနေအထားနဲ့ အကျဉ်းချုပ်ပြီးတော့ ပြောရမယ်ဆိုရင် အခြေခံ မျက်နှာစာ(၄)ခုမှာ ထည့်သွင်းစဉ်းစားဖို့လိုတယ် လို့ အကြံပြုဆွေးနွေးချင် ပါတယ်။ ပထမဆုံးတစ်ချက်ကတော့ ကျွန်တော်တို့ တကယ်တမ်းရှိနေတဲ့ အခြေအနေတွေနဲ့ စီမံချက် ဆိုင်ရာ မျှော်မှန်း ချက်များ နီးစပ် ၊ တိကျ၊ မှန်ကန်ဖို့ဆိုရင် တိကျမှန် ကန်တဲ့ စာရင်းဇယားနဲ့ သတင်းအချက်အလက်တွေရရှိဖို့ အင်မတန်မှ အရေးကြီးတယ်လို့ ထင်ပါတယ်။ ကျွန်တော်တို့ စီမံချက်များဟာ မှန်ကန်တိကျတဲ့ သတင်းအချက်အလက်များ အပေါ်မှာ အခြေခံနို င်ပါမှ ကျွန်တော်တို့ မှန်ကန်တိကျတဲ့ ဦးတည်ချက်နဲ့ ရည်မှန်းချက်တွေ ဆောင်ရွက်နိုင်မှာ ဖြစ်ပါတယ်။ တစ်နည်းအားဖြင့် ပြောမယ်ဆိုရင် Data Collection ဟာ စီမံချက်များအတွက် အရေးအကြီးဆုံး မျက်နှာစာ တစ်ခုအဖြစ် အကြံပြုလိုပါတယ်။ ဒီလို Data Collection မှန်မှန်ကန်ကန်ရရှိဖို့ရာအတွက် ဆက်ပြီးတော့ လိုအပ်တဲ့ လိုအပ်ချက်ကတော့ ပွင့်လင်းမြင်သာ ရှိဖို့အရေးကြီးတယ်လို့ထင်ပါတယ်။ ပွင့်လင်းမြင်သာ ရှိမယ်ဆိုရင် ကျွန်တော်တို့ အချက်အလက်တွေစုဆောင်းရတာ ပိုပြီးတော့ လွယ်ကူ ပါတယ်။ ပွင့်လင်းမြင်သာ မရှိတဲ့အတွက်ကြောင့် မို့လို့ အခု လောလောဆယ် ကျွန်တော်တို့ နိုင်ငံမှာ ဖြစ်ပျက်နေတဲ့ မြေသိမ်းမှုဥ ပဒေက အခြားကိစ္စရပ်များတွေဟာ ကျွန်တော်တို့ ဘာသွား တွေ့ရသလဲဆိုရင်တော့ မလိုလားအပ်တဲ့ သံသယတွေ တကယ်တမ်း ဥပဒေနဲ့အညီဆောင်ရွက်နေတာ ဟုတ်သလား၊ မဟုတ်ဘူးလားဆိုတဲ့ ကိစ္စရပ်တွေအပေါ်မှာ ကျွန်တော်တို့ ဖြေရှင်းရတာ ဖြစ်ပါတယ်။ ဒါကြောင့်မို့လို့ ပွင့်လင်းမြင်သာရှိရေးဟာလည်းပဲ စီမံချက်များအတွက် အင်မတန် အထောက်အကူပြု တယ်လို့ ကျွန်တော်အကြံပြု ချင်ပါတယ်။ ဒီလို ပွင့်လင်းမြင်သာရှိဖို့ရာ အတွက် ဆိုရင်လည်းပဲ ကျွန်တော်တို့ တရားဥပဒေစိုးမိုးမှု (Rule of Law) ဟာ အလေးအနက် ထားရမဲ့ကိစ္စတစ်ခုဖြစ်ပါတယ်။ ဖြစ်ပေါ်လာပါတယ်။ ကျွန်တော်တို့နိုင်ငံရဲ့ လက်ရှိဖြစ်ပေါ်နေတဲ့ အခြေအနေတွေကို ပြန်ကြည့်မယ်ဆိုရင် တရားဥပဒေတွေမရှိလို့၊ တရားဥပဒေစိုးမိုး မှု မပေါ်ပေါက်တာမျိုး မဟုတ်ဘဲ နဲ့ရှိနေပြီးသား ကျွန်တော်တို့ တရားဥပဒေတွေကို အသက်ဝင်အောင် ဆောင်ရွက်နိုင်တဲ့ဘက်မှာ အားနည်းနေသေးတယ်လို့ ကျွန်တော်တို့ သုံးသပ်လို့ရ ပါတယ်။ ဒါကြောင့်မို့လို့ ဥပဒေအရ တရားဥပဒေစိုးမိုးမှု တကယ်ဖြစ်ဖို့ဆိုရင် တရားဥပဒေကို တာဝန်ယူစီစဉ် ဆောင်ရွက်နေကြရတဲ့ ပုဂ္ဂိုလ်များအနေအထားနဲ့ ရှိပြီးသား တရားဥပဒေများရော နောင် ကျွန်တော်တို့ လွှတ်တော်များက မကြာမတင်မှာ ဆက်လက်ပြီးတော့ ပြဋ္ဌာန်းသွားမယ့်၊ အသုံးဝင်မယ့် ဥပဒေများ အကောင်အထည်ဖော်ဆောင်ရွက်တဲ့ နေရာမှာ တရားဥပဒေစိုးမိုးမှု ဖြစ်ဖို့ရာအတွက် အရေးကြီး တယ်လို့ ယူဆရ ပါတယ်။ တရားဥပဒေစိုး မိုးမှုနေရာမှာ အခု ကျွန်တော်တို့ နယ်မြေတွေမှာ လက်တွေ့ တွေ့နေရတာက ဥပဒေအနေအထားနဲ့ စိုးမိုးတာ မဟုတ်ဘဲနဲ့ ရရှိထားတဲ့ မိမိမှာ ကျရောက်တဲ့ လုပ်ပိုင်ခွင့်တာဝန်များကို အခွင့်အာဏာများအဖြစ် အသုံးပြုပြီးတော့ ဥပဒေရေးရာနဲ့ စီမံခန့်ခွဲမှုတွေနဲ့ အမိန့်အာဏာတွေလွှမ်းမိုးမှု ပိုပြီးတော့ ကြီးမားနေတာဟာ အခြေခံမှာ ဥပဒေရေးရာ ဥပဒေလွှမ်းမိုးမှု လျော့နည်းနေတာကို သွား တွေ့ရပါတယ်။ အဲဒီလို သွားတွေ့နေရတဲ့အတွက်ကြောင့် ဥပဒေရေးရာအရ တရားဥပဒေစိုးမိုးမှု ဖြစ်ရေးကိုလည်းပဲ ဒီစာတမ်းထဲမှာ စာတမ်းရဲ့ အပိုဒ် ၁၆ (ဈ) မှာ ထည့်သွင်းဖော်ပြထားတာ တွေ့တဲ့အတွက် ဒါကျွန်တော် ကြိုဆို ထောက်ခံပါတယ်။ အရေးကြီးတဲ့အချက် တစ်ခုဖြစ်တယ်လို့ ကျွန်တော် သုံးသပ်ပါတယ်။ အဲဒီအပြင် အပိုဒ် ၃၁ မှာ ကျွန်တော်တို့ တကယ်တမ်း စီးပွားရေးဖွံ့ဖြိုးတိုးတက်မှု လုပ်ငန်းတွေ လုပ်တဲ အခါမှာ ဝန်ကြီးဌာနများရဲ့ ဝင်ရောက်စွက် ဖက်မှုအား နည်းနိုင်သမျှနည်းဖို့ လိုအပ်ပါတယ်လို့ ထောက်ပြထားတာဟာလည်းပဲ ကျွန်တော်တို့ အကြံပြုချက်အပေါ်မှာ ကျွန်တော်တို့ ထောက်ခံဆွေးနွေးပါတယ်။ အဲဒီလို Rule of Law တကယ် ဖြစ်ပေါ်လာဖို့ဆိုရင် ကျွန်တော်တို့ ယန္တရားကောင်း တည်ဆောက်ထားဖို့လိုပါတယ်။ ဒီအကြံပြုချက်ထဲမှာလည်းပဲ အဲဒီလို ယန္တရားကောင်းတစ် ခုဖြစ်ပေါ်လာနိုင်ရေးအတွက် အပိုဒ် ၁၄ မှာ ဖော်ပြထားသလို ဒီအကြံပြုချက်စာတမ်းရဲ့ အပိုဒ် ၂၈၊ ၂၉ မှာ နိုင်ငံတော်ရဲ့ စီးပွားရေးအဖွဲ့အစည်းများ ပြန်လည် ဖွဲ့စည်းရေးအပိုင်းတွေမှာ အလေးအနက်ထားပြီး တော့ အကြံပြု ထည့်သွင်းဖော်ပြထားတာ တွေ့ရပါတယ်။ ဒီလိုအချက်အလက်တွေအပေါ်မှာ မူတည်ပြီးတော့ ကျွန်တော့်အနေအထားနဲ့ နောက်ဆုံး သုံးသပ်တင်ပြချင်တာကတော့ အမျိုးသားစီးပွားဖွံ့ဖြိုးတိုးတက်ရေး စီမံကိန်း ရဲ့ အခြေခံအကြောင်းပြချက်တွေရဲ့ လုပ်ငန်းရပ်များကို အကြံပြု သလိုပဲ တကယ်တမ်းတည်ရှိနေတဲ့ ပြည်တွင်းထဲမှာရှိတဲ့ ဖြစ်နိုင်ခြေများနဲ့ မှန်းဆချက်များဟာ အနီးစပ်ဆုံးကိုက်ညီဖို့ရာကို ဦးတည် :co? Data Collection Mgq8op:1 Transparency ngq8p: Rule of Law ဆိုင်ရာကိစ္စရပ်များနှင့် ကျွန်တော်တို့ ယန္တရား Mechanism ဆိုင်ရာကိစ္စရပ်များကို ပိုပြီးတော့ အလေးအနက်ထားပြီးထည့်သွင်းစဉ်းစားမယ်ဆိုရင် ကျွန်တော်တို့ မျှော်မှန်းတဲ့ ဖွံ့ဖြိုးတိုးတက်ရေး ဟာ အရှည်သဖြင့် အောင်မြင်ပေါက် မြောက်သွားနိုင်မယ်လို့ ယုံကြည် မျှော်လင့်ပါကြောင်း ထောက်ခံတင်ပြအပ်ပါတယ်။ လေးစားပါတယ်။</speech>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ် (၄)မှ ဒေါက်တာဝင်းမြင့်အောင် ဆွေးနွေးနိုင်ပါပြီ</speech>
<speech><mp id="52">ဒေါက်တာဝင်းမြင့်အောင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုး သားလွှတ်တော် ကိုယ်စားလှယ် များအားလုံး မင်္ဂလာပါလို့ နှုတ်ခွန်းဆက်သဂါရဝပြုအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ် (၄) အမျိုးသား လွှတ်တော်ကိုယ်စားလှယ် ဒေါက်တာဝင်းမြင့်အောင် ဖြစ်ပါတယ်။ ကျွန်တော့်အနေနဲ့ အမျိုးသားလွှတ်တော် အမျိုးသားစီမံကိန်းရေးရာကော်မတီရဲ့ အမျိုးသားဖွံ့ဖြိုးတိုးတက်ရေးဆိုင်ရာ အကြံပြုချက် အစီရင်ခံစာကို ထောက်ခံဆွေးနွေးသွားမှာ ဖြစ်ပါတယ်။ အမျိုးသားစီမံကိန်းများရေးဆွဲရာတွင် ကဏ္ဍအလိုက်မူဝါဒများ၊ ရည်မှန်းချက်များ၊ လုပ်ငန်းစဉ်များကို နှစ်စဉ်စီမံကိန်း၊ နှစ်တို (၅)နှစ်စီမံကိန်း၊ နှစ်ရှည်အနှစ်(၂၀)၊ အနှစ် (၃၀) စီမံကိန်းများ ရေးဆွဲလျာထားဆောင်ရွက်ကြတာ ဖြစ်ပါတယ်။ ထိုသို့ ဆောင်ရွက်ကြရာမှာ ကဏ္ဍများအကြား၊ ပြည်ထောင်စုအစိုးရအဖွဲ့နှင့် တိုင်းဒေသကြီးနှင့် ပြည်နယ်အစိုးရအဖွဲ့များ အကြား၊ နိုင်ငံတော်အပိုင်းနှင့် ပုဂ္ဂလိကအပိုင်းအခြား ဟန်ချက်ညီညီ၊ မျှမျှတတ၊ ချိတ်ဆက် ညှိနှိုင်းပေါင်းစပ်ဆောင်ရွက်ရေး တင်ပြထားတာ အမှန်ပင်လိုအပ်လှပါသည်။ ဘာကြောင့် လဲ ဆိုရင် ယခင်က ဗဟိုကချုပ်ကိုင်စီမံဆောင်ရွက်ခဲ့ခြင်း ဖြစ်ပြီး ယခုအခါ ပြည်ထောင်စုအစိုးရ နှင့် တိုင်းဒေသကြီးနှင့် ပြည်နယ်အစိုးရများ၊ ကိုယ်ပိုင်အုပ်ချုပ်ခွင့်ရတိုင်း ဦးစီးအဖွဲ့နဲ့ ကိုယ်ပိုင် အုပ်ချုပ်ခွင့်ရဒေသဦးစီးအဖွဲ့ဆိုပြီးတော့ပို၍ ကျယ်ပြန့် တဲ့၊ ပို၍လက်တွေ့ကျတဲ့ ပို၍ အညီအမျှ ဖွံ့ဖြိုးတိုးတက်စေနိုင်တဲ့ ဖွဲ့စည်းပုံအခြေခံဥပဒေကြောင့် ဖြစ်ပါတယ်။ တိုင်းဒေသကြီးနှင့် ပြည်နယ်အစိုးရများကို အခွန်အခများကောက်ခံရာမှာ သတ်မှတ်ပြဋ္ဌာန်းပေးသလို ဝန်ထမ်းရေးရာ စီမံခန့်ခွဲမှုများကိုလည်း သတ်မှတ်ပြဋ္ဌာန်းပေးလျှင် နိုင်ငံတော်စီမံကိန်းများ ယခုထက်ပိုမို အောင်မြင်၊ ပိုမိုသွက်လက် ထက်မြက်လာမှာ ဖြစ်ပါတယ်။ စီမံကိန်းများတွင်လည်း အခြေခံအချက်အလက် ကိန်းဂဏန်းများကို မှန်ကန်အောင် ဆောင်ရွက်ခြင်း၊ စီမံကိန်းလက်တွေ့ အကောင်အထည်ဖော်ရာတွင် အမှန်တွေ့ကြုံ ရသည့် အားသာချက်၊ အားနည်းချက်များကို တင်ပြခြင်း၊ ပြုပြင်ပြောင်းလဲရန် လိုအပ်လျှင် အမြန်တင်ပြ ဆောင်ရွက်ခြင်း၊ အကောင်အထည်ဖော်နိုင်မှု၊ တိုးတက်မှုအခြေအနေနှင့် ရရှိလာသည့် ရလဒ်များကို မှန်မှန်ကန်ကန်တင်ပြခြင်း၊ အမြဲ တမ်းစစ်ဆေးကြပ်မတ်ခြင်း (Monitoring Evaluation and Planning Review) o, sədqulosofi နိုင်ငံရဲ့ လူဦးရေ အများစုဟာ တောင်သူလယ်သမားများ ဖြစ်ကြရာ လယ်ယာ စိုက်ပျိုးရေးကဏ္ဍကို အထူးအလေးထား ဆောင်ရွက်ရန်လိုအပ်ပါတယ်။ အလားတူ တိုးပွားလာ တဲ့ လူဦးရေများကိုလည်း အလုပ်အကိုင် အခွင့်အလမ်းများ ရရှိစေရန် စက်မှုကဏ္ဍကို မြှင့်တင်ဆောင်ရွက်သွားရပါမယ်။ အခြားစီးပွားရေးကဏ္ဍများ၊ စက်မှုကဏ္ဍများ၊ ကုန်သွယ်မှု ကဏ္ဍများ၊ ဝန်ဆောင် မှုကဏ္ဍများကိုလည်း တိုးတက်ဖွံ့ဖြိုးလာစေရန် နိုင်ငံတော်စီးပွားရေး လုပ်ဆောင်မှုပုံစံများကိုလည်း အခြားနိုင်ငံများရဲ့ နမူနာများကိုလေ့လာပြီး မိမိ တို့နိုင်ငံနဲ့ လက်တွေ့ကိုက်ညီမယ့် ပုံစံများ ဖြစ်အောင် ဆောင်ရွက်သွားရမှာ ဖြစ်ပါတယ်။ အလားတူ ဝန်ကြီးဌာနများကလည်း ဝန်ကြီးဌာနရဲ့ လုပ်ငန်း တာဝန်များအလိုက် စီမံကိန်းများ အသေးစိတ်ရေးဆွဲခြင်း၊ ထိုစီမံကိန်းကို တာဝန်ယူဆောင်ရွက်ရန် လိုအပ်မည့် ဝန်ထမ်းဖွဲ့စည်းပုံကို ကျစ်ကျစ်လျစ်လျစ်ဖွဲ့စည်းခြင်း၊ မလိုအပ်ပါက တိုးချဲ့ဖွဲ့စည်းမှုမပြု လုပ်ခြင်း၊ ဖွဲ့စည်းပြီးသည့် ဝန်ထမ်းများကိုလည်း လက်တွေ့လုပ်ငန်းနယ်ပယ်တွင် လိုအပ်ချက်ရှိသည့် နေရာများကို တာဝန်ပေးခြင်းတို့ကို ဆောင်ရွက်ရမှာဖြစ်ပါတယ်။ ဥပမာအားဖြင့် မြို့နယ်တိုင်း တွင် ဆေးရုံအဆင့်တိုးမြှင့်သတ်မှတ်ပေးခြင်း၊ ဆရာဝန်များတိုးချဲ့ခန့်အပ်ခြင်းတို့ကို ပြုလုပ်ဆောင်ရွက်ပေမယ့် လူနာဦးရေက နည်းပါးနေခြင်း၊ အမှန်တကယ် ကျန်းမာရေးစောင့်ရှောက်မှု လိုအပ်သည့် ကျေးရွာများသို့ ကွင်းဆင်းကုသခြင်း၊ ကျန်းမာရေးပညာပေးခြင်း၊ ကူးစက်ရောဂါရှင်များ ရှာဖွေကုသပေးခြင်း၊ ကူးစက်ရောဂါမဟုတ်သည့် ရောဂါရှင်များ၊ ဥပမာ နှလုံးရောဂါ၊ သွေးတိုးရောဂါ၊ ဆီးချို ရောဂါ၊ ကင်ဆာ အစရှိသည်တို့ကို စမ်းသပ်ရှာ ဖွေ ကုသပေးခြင်း၊ အခြေခံ ကျန်းမာရေးဝန်ထမ်းများကို ကွင်းဆင်းကြီးကြပ်ခြင်းတို့ ဖြစ်ပါတယ်။ ထိုစီမံကိန်းများကို ဦးဆောင်အကောင်အထည်ဖော်မယ့် အုပ်ချုပ်ရေးယန္တရား ကလည်း ခေတ်စနစ်နဲ့ အညီ ပြုပြင်ပြောင်းလဲရန် လိုအပ်မှာဖြစ်ပါတယ်။ အလား တူ ပြည်သူ လူထုဘက်ကလည်း ဒီမိုကရေစီနိုင်ငံနှင့် လိုက်လျောညီထွေ ကျင့်သုံးဆောင်ရွက်သွားကြဖို့ လိုပါတယ်။ အဓိကကျသည်မှာ လူတိုင်း၊ လူတိုင်း၏ တာဝန်နှင့် ရပိုင်ခွင့်များ မျှမျှတတကျင့်သုံး ခြင်း၊ တိုင်းပြည်နဲ့လူမျိုး အကျိုးကို အဓိက ဦးစားပေးဆောင်ရွက်သွားရမှာ ဖြစ်ပါတယ်။ ဒါမှသာ မိမိတို့ နိုင်ငံရဲ့ နှစ်စဉ်စီမံကိန်း၊ နှစ်တိုစီမံကိန်း၊ နှစ်ရှည်စီမံကိန်းများ အောင် မြင်ပြီး ဖွံ့ဖြိုးတိုးတက်လာမှာ ဖြစ်ကြောင်း တင်ပြရင်းအဆိုကို လှိုက်လှိုက်လှဲလှဲ ထောက်ခံအပ်ပါတယ် ခင်ဗျား။</speech>
<speech type="speaker">ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၄)မှ ဦးရဲမြင့် ဆွေးနွေးနိုင်ပါပြီ</speech>
<speech><mp id="76">ဦးရဲမြင့်၊ ပဲခူးတိုင်းဒေသကြီး မဲဆန္ဒနယ်အမှတ် (၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ အမျိုးသားလွှတ်တော်ကိုယ်စားလှယ်များနှင့် ဖိတ်ကြားထား သော ပုဂ္ဂိုလ်များခင်ဗျား။ မင်္ဂလာပါလို့ ပထမ ဦးစွာနှုတ်ခွန်းဆက်သလိုက်ပါတယ်။ ကျွန်တော် ကတော့ ပဲခူးတိုင်းဒေသကြီး မဲဆန္ဒနယ်အမှတ် (၄) မှ အမျိုးသားလွှတ်တော် ကိုယ်စားလှယ် ဦးရဲမြင့် ဖြစ်ပါတယ်။ ကျွန်တော့်အနေနဲ့ မြန်မာနိုင်ငံရဲ့ အမျိုးသားဖွံ့ဖြိုးတိုးတက်ရေး စီမံကိန်း ဆိုင်ရာ အကြံပြုချက်များနဲ့ ပတ်သက်ပြီးတော့ ထောက်ခံဆွေးနွေးမှာ ဖြစ်ပါတယ်။ ကျွန်တော် တကယ်လည်း ဒီစီမံကိန်းတွေနဲ့ပတ်သက်ပြီးတော့ ငြင်းစရာမရှိပါဘူး။ ထောက်ခံလိုပါတယ်။ သို့သော်လည်းပဲ ကျွန်တော့်အနေနဲ့ စီမံကိန်းရေးဆွဲမှုဟာ ရေခံ၊ မြေခံတစ်ခုကို ချမှတ်ပြီးမှ ရေးဆွဲရမှာဖြစ်ကြောင်းလည်း ထပ်မံပြီး တော့ အကြံပြုလိုပါတယ်။ ဒီစီမံကိန်းတွေကို ဘယ်လို ရေးဆွဲမလဲ၊ ဘယ်ကာလတွေကိုအတိုး၊ အလျှော့လုပ်မလဲ ဆိုတာဟာ ရေခံမြေခံဖြစ်တဲ့ ကိုယ့်နိုင်ငံကိုဘယ်လိုစီးပွားရေးဖွံ့ဖြိုးမှုပုံစံနဲ့ ချခင်းပြီးသွားမလဲဆိုတဲ့အချက်ပေါ်မူတည်ပါတယ်။ မှန်ပါတယ်။ ယခုကျွန်တော်တို့ မြန်မာနိုင်ငံ မှာ လက်ရှိအခုချမှတ်ထားတဲ့ အမျိုးသား ဖွံ့ဖြိုး တိုးတက်ရေးစီမံကိန်းတွေဟာ တကယ်တော့ ဒီစီမံကိန်းကြီး (၇) ရပ်ကိုကြည့်လိုက်တဲ့ အခါမှာ အခြေခံ အဆောက်အအုံ တွေ၊ ကျွန်တော်တို့ ဘက်စုံဖွံ့ဖြိုးတိုးတက်ရေးအတွက် ရေးဆွဲထား တဲ့ စီမံကိန်းတွေဖြစ်တယ်လို့ ကျွန်တော်ရှုမြင်ပါတယ်။ တကယ်တော့ စီးပွားရေးဖွံ့ဖြိုးဖို့၊ အရှိန် ယူဖို့၊ အခြားနိုင်ငံတွေကို အမီလိုက်ဖို့ရာ အတွက် တိုးတက်ဖြစ်ပေါ်နေတဲ့ အခြေအနေအရပ်ရပ် အပေါ်မှာစီးနင်းပြီး၊ အားသာချက်တွေကို အသုံးပြုပြီး ကျွန်တော်တို့ဟာ ကမ္ဘာ့နိုင်ငံတွေ အသုံးပြုနေတဲ့ စီးပွားရေးဖွံ့ဖြိုးမှုပုံစံတစ်ခုကို အရင်သတ်မှတ်ရမှာ ဖြစ်ပါတယ်။ အဲဒီအပေါ်မှာ မူတည်ပြီး တော့မှ အမျိုးသားဖွံ့ဖြိုး တိုးတက်ရေးစီမံကိန်းတွေ ရေးဆွဲပြဋ္ဌာန်းရမှာဖြစ်ပါတယ်။ တကယ်လို့ ဒီစီမံကိန်းတွေ ဟာ ကျွန်တော်တို့ လက်ရှိအစိုးရက ထပ်မံရွေးချယ်လိုက်တဲ့ ရေခံမြေခံ တစ်ခုဖြစ်တဲ့ စီးပွားရေး ဖွံ့ဖြိုးမှုပုံစံအပေါ်မှာ အနည်းငယ်လိုအပ်နေတယ် ဆိုရင် လည်း ပြန်လည်ပြင်ဆင်ရေးဆွဲဖို့ အဲဒီ အခါကျရင် လိုအပ်မှာဖြစ်ပါတယ်။ ကျွန်တော်ဆိုလိုတာကတော့ အခု ဥရောပနိုင်ငံတွေဟာ GDP အလွန်မြင့်တဲ့ အခြေအနေကို ရောက် လာပြီးတော့ အဲဒီ အခြေအနေကိုဆက်ထိန်းနိုင်တဲ့ အရှိန်အဟုန်ရဖို့ ဟာ သူတို့ ဟာ နှစ်ပေါင်း (၁၆၀) လောက်ကြိုးစားခဲ့ရပါတယ်။ ကျွန်တော်တို့ အာရှနိုင်ငံ တစ်နိုင်ငံဖြစ်တဲ့ ဂျပန်နိုင်ငံဟာ သူ့နည်းသူ့ဟန်သူ့ပုံစံနဲ့ ဒီအဆင့်ရောက်အောင် နှစ်ပေါင်း(၃၀) ပဲ အချိန်ယူခဲ့တာမို့လို့ သူ့ရဲ့ ပုံစံကို အရှေ့အာရှစီးပွားရေးဖွံ့ဖြိုးမှုပုံစံလို့ ပညာရှင်တွေက ထပ်မံ သတ်မှတ်ရတဲ့ အထိဖြစ်ခဲ့ ပါတယ်။ ဒါပေမဲ့ ဂျပန်နိုင်ငံစီးပွားရေး အရှိန်အဟုန်ရဖို့ ဆောင် ရွက် ခဲ့တဲ့ ပုံစံမျိုး အခြေအနေထိရောက်အောင် တရုတ် နိုင်ငံဟာ (၁၅) နှစ်ပဲ အချိန်ယူခဲ့တာကို ယခုတွေ့ရှိ ရပါတယ်။ ဒါထက်ပိုပြီး တော့ အံ့သြဖို့ကောင်းတာက ဒီလိုအခြေအနေ ကိုရောက် ဖို့ ဗီယက်နမ်နိုင်ငံဟာ (၁၀) နှစ်ပဲ အချိန်ယူသွားတာဖြစ်တဲ့အတွက် တရုတ် နိုင်ငံက ပညာရှင် တွေတောင် အံ့သြရတဲ့အနေအထား ရောက်ပါတယ်။ တကယ်တော့ ဗီယက်နမ် အဲဒီ လိုဘာလို့ ဖြစ်သလဲဆိုတော့ သူဟာစီးပွားရေးပုံစံ၊ ဖွံ့ဖြိုးမှုပုံစံတစ်ခုကို ယူတာဖြစ်ပေမယ့် နိုင်ငံခြားရင်းနှီး မြှုပ်နှံမှုတွေကို အလုံးလိုက်အခဲလိုက်ရအောင် သူလုပ်သွားတဲ့နေရာမှာ တရုတ်နိုင်ငံက မပေးနိုင်တဲ့ အခွင့်အရေးမျိုးတွေကို ပေးသွားတာဖြစ်တယ်လို့ တရုတ်ပညာရှင်တွေက ပြန်လည် သုံးသပ်ကြပါတယ်။ ဆိုလိုတာကတော့ နိုင်ငံခြားရင်းနှီးမြှုပ်နှံမှု တွေဝင်အောင် ရဲရဲတင်းတင်းပေးသွားတဲ့ အတွက်ကြောင့် ဖြစ်ပါတယ်။ ဒီလိုအခြေအနေနဲ့လည်း သူ့နိုင်ငံဟာ ပြည့်စုံနေတဲ့အတွက် ဒီလို လုပ်နိုင်တာဖြစ်တယ်လို့ ကျွန်တော်တို့ သုံးသပ်နိုင်ပါတယ်။ ဒါကြောင့် အခု ကမ္ဘာ့နိုင်ငံတွေ အသုံးပြု နေတဲ့ ဖွံ့ဖြိုးရေးကိစ္စအားလုံးရဲ့ ရေခံ၊ မြေခံဖြစ်တဲ့ စီးပွားရေးဖွံ့ဖြိုးမှုပုံစံ တွေကို ကျွန်တော်အကျဉ်းချုပ်တင်ပြလိုပါတယ်။ ဒီပုံစံတွေမြင်ရင် ကျွန်တော်တို့ ဘယ်လိုစီမံကိန်း တွေချမှတ်ရမလဲ ဆိုတာဟာ ပေါ်လွင်ထင်ရှားမယ်လို့ယူဆပါတယ်။ အဲ ဒါတွေကတော့ အရှေ့ အာရှစီးပွားရေးဖွံ့ဖြိုးမှုပုံစံ၊ ကုန်သွယ်မှုအလေးပေးဖွံ့ဖြိုးမှုပုံစံ၊ တိုးတက်မှုပုံသဏ္ဌာန် အလေးပေး ဖွံ့ဖြိုးမှုပုံစံ၊ တိုးတက်မှုအချိန်ကာလ အလေးပေးဖွံ့ဖြိုးမှုပုံစံတွေပဲ ဖြစ်ပါတယ်။ ကျွန်တော်တို့ ဟာ ကျွန်တော်တို့နိုင်ငံနဲ့ သင့်လျော်မယ့် ပုံစံတွေကို ရွေးချယ်ချမှတ်ဖို့ ပဲ လိုအပ်ပါတယ်။ အချုပ်အားဖြင့်တော့ အရှေ့အာရှစီးပွား ရေးဖွံ့ဖြိုးမှု ပုံစံဆိုတာကတော့ ဂျပန်နိုင်ငံ ဖွံ့ဖြိုးတိုးတက်မှုပုံစံကို မူတည်ပြီးတော့ အရှေ့အာရှနိုင်ငံတွေဖြစ်တဲ့ ကိုရီးယား၊ ထိုင်ဝမ်၊ ဟောင်ကောင်စသဖြင့် နောက် ကျွန်တော်တို့ အခုအရှေ့တောင်အာရှနိုင်ငံ တွေကလည်း သူတို့ နည်းကိုယူပြီးတော့ ဆောင်ရွက်လာတာကို တွေ့ရပါတယ်။ ဒီပုံစံမှာ ပြည်တွင်း စက်မှုလက်မှု တိုးတက်အောင် ဦးစားပေးဆောင်ရွက်ကြတာကို တွေ့ရပါတယ်။ ဒီပုံစံနိုင်ငံတွေမှာ တွေ့ရတာတော့ ပို့ကုန်တင်ပို့မှုကောင်းစွာတိုးချဲ့နိုင်ခြင်း၊ စုဆောင်းမှုနှုန်းနှင့်ရင်းနှီးမြှုပ်နှံမှုနှုန်း မြင့်မားခြင်း၊ ခေတ်မီတိုးတက်သော အတွေးအခေါ်ရှိတဲ့ စွန့်ဦးတီထွင်သူ လုပ်ငန်းရှင်များရှိခြင်း၊ အရင်းအနှီး နဲ့ လုပ်သားတို့ရဲ့ ထုတ်လုပ်မှုစွမ်းအားမြင်.မားခြင်းစတဲ့ အချက်တွေကို တွေ့ရပါတယ်။ ဒီအချက်တွေဟာ အရှေ့အာရှနိုင်ငံတို့ ဖွံ့ဖြိုးမှုပုံသဏ္ဍာန် ချမှတ်ခြင်းရဲ့ အနှစ်သာရပဲ ဖြစ်ပါတယ်။ ဒီနိုင်ငံအစိုးရတွေဟာ စီးပွားရေး ဖွံ့ဖြိုးမှုကို တွန်းအားပေးနိုင်ဖို့အတွက် စီးပွားရေး ကဏ္ဍတွေ ရွေးချယ်ပြီး အစိုးရက ဝင်ရောက်စွက်ဖက်တဲ့ ပုံစံနဲ့ ချဉ်းကပ်ကြတာကိုလည်း အံ့သြဖွယ်ရာ တွေ့ရပါတယ်။ အခြေခံလိုအပ်ချက်တို့ကို ရွေးချယ်ဖြန့်ဝေပံ့ပိုးတဲ့နည်းနဲ့ အစိုးရက ဝင်ရောက် စွက်ဖက်တာ ဖြစ်ပါတယ်။ အစိုးရရဲ့ ရွေးချယ်စွက်ဖက်မှု မူဝါဒမှာ စီးပွားရေး ကဏ္ဍအမျိုးမျိုးနဲ့ စက်မှုလုပ်ငန်းကဏ္ဍကို ခွဲခြားပြီးတော့ သူကမြှင့်တင်သွားတာကို တွေ့ရ ပါတယ်။ ပို့ကုန်ဦးဆောင်တဲ့ ကုန်သွယ်မှုဝါဒကို အကောင်အထည် ဖော်ပေးခြင်း၊ ထောက်ပံ့ ကူညီခြင်းနဲ့ မဟာဗျူဟာကျစွာ ရွေး ချယ်ပြီး ဘဏ္ဍာရေးအင်အား ဖြည့်တင်းခြင်းတို့ကိုလည်း ဆောင်ရွက်တာ တွေ့ရပါတယ်။ အရှေ့အာရှနိုင်ငံတွေမှာ စီးပွားရေးဖွံ့ဖြိုးမှုတိုးတက်အောင် ဆောင်ရွက်ကြပုံမှာ အစိုးရက ဦးဆောင်ပြီး ပြိုင်ပွဲတစ်ခုကျင်းပပေးတဲ့ပုံစံနဲ့ အကောင်အထည် ဖော်သလို ဖြစ်နေတာကို တွေ့ရပါတယ်။ ဒီ စီးပွားရေးပြိုင်ပွဲကြီးက စီးပွားရေးလုပ်ငန်းများ အကြား ပြိုင်ဆိုင်မှုနဲ့ ပူးပေါင်းဆောင်ရွက်မှုမှ ရတဲ့အကျိုးအမြတ်တွေကို အစိုးရက ဝင်ရောက် ဆက်သွယ်ပေးတာ၊ ဆက်စပ်ပေးတာ ဖြစ်တာကို တွေ့ရပါတယ်။ အစိုးရက ချုပ်ချယ်ကန့်သတ်မှု မဟုတ်ဘဲနဲ့ ကူညီတဲ့သဘော ဝင်ရောက်စွက်ဖက်တာကိုလည်း တွေ့ ရပါတယ်။ ဒီနိုင်ငံတွေမှာ Micro စီးပွားရေး စီမံခန့်ခွဲမှု ကောင်းတဲ့အတွက်လည်း ဈေးနှုန်းကမောက်ကမ မဖြစ်မှု အနည်းဆုံး ဖြစ်တာကို တွေ့ရပါတယ်။ ဘဏ်စနစ်နဲ့ ပြည်သူလူထုစုဆောင်းမှုကို ဆွဲဆောင်နိုင်တဲ့ မူဝါဒကို ချမှတ်ပြီးတော့ ပုဂ္ဂလိကကော်ပိုရေးရှင်းများရဲ့ ဘဏ်စု ဆောင်းငွေကို တိုးပွားလာ စေပြီးတော့ ဘဏ်စနစ်လည်ပတ်မှုကို အထောက်အပံ့ ဖြစ်စေခဲ့တာလည်း ကျွန်တော်တို့ တွေ့ရပါတယ်။ နောက်ပညာရေးမူဝါဒနဲ့ပတ်သက်ရင်မသင်မနေရပညာရေးစနစ်ကို အခြေခံပြီးတော့ လုပ်သားကျွမ်းကျင်မှု ပညာရေးစနစ်ကိုပါ အကောင်အ ထည်ဖော်နိုင်တဲ့အတွက် ကျွမ်းကျင် လုပ်သားထု တစ်နေ့တစ်ခြား တိုးပွားလာတာကြောင့်လည်း ဒီစနစ်အောင်မြင် လာတာကို ဖြစ်တာကို တွေ့ရပါတယ်။ အစိုးရရဲ့ ဝင်ရောက်စွက်ဖက်မှု မူဝါဒကို ကျင့်သုံးရာမှာ အကြောင်းတစ်စုံတရာကြောင့် အစိုးရရဲ့ မူရင်း ရည်မှန်းချက်တွေ သွေဖည်သွားမယ် သို့မဟုတ် ကိုက်ညီတာ မရှိတော့ဘူး ဆိုတာကို တွေ့လာရမယ်ဆိုရင် သူ့ရဲ့မူဝါဒတွေကို ပြန်လည်ပြုပြင် ပြောင်းလဲတာ၊ အသစ်ထပ်မံရေးဆွဲတာတွေလည်း ကျွန်တော်တို့ အံ့သြဖွယ်ရာ တွေ့ရှိရပါတယ်။ အစိုးရရဲ့ ဝင်ရောက်စွက်ဖက်မှုဟာ Micro စီးပွားရေး တည်ငြိမ်ဖို့နဲ့ ပို့ကုန်မြှင့်တင်ရေး အတွက်သာ ဖြစ်တယ်ဆိုတာကိုလည်း ကျွန်တော်တို့ သတိထားရမှာ ဖြစ်ပါတယ်။ နောက်တစ်ခုကတော့ ကုန်သွယ်မှုအလေးပေး ဖွံ့ဖြိုးမှုတိုးတက်မှုပုံစံပဲ ဖြစ်ပါတယ်။ ကုန်သွယ်မှုကို စီးပွားရေး ဖွံ့ဖြိုးမှု မဟာဗျူဟာတစ်ရပ်အဖြစ်လည်း ဈေးကွက်စီးပွားရေး စနစ်ကျင့်သုံးတဲ့ နိုင်ငံတွေက အ သုံး ပြု ကြတာ ဖြစ်ပါတယ်။ ကျွန်တော်တို့ ကုန်သွယ်မှု အလေးပေးဖွံ့ဖြိုးတိုးတက်မှုပုံစံ နှစ်မျိုး ရှိပါတယ်။ ပို့ကု န်ဦးစားပေးမူဝါဒရယ်၊ သွင်းကုန် ဦးစားပေးမူဝါဒရယ် နှစ်မျိုးရှိပါတယ်။ အခု လက်ရှိအခြေအနေမှာတော့ ပို့ကုန် ဦးစားပေး မူဝါဒကို ခုခေတ်မှာ ပိုပြီး ဇောင်းပေးတာကို တွေ့ရပါတယ်။ ဒီပုံစံကို အသုံးပြုတဲ့အခါမှာ မိမိပြည်တွင်းအားနဲ့ စက်မှုကဏ္ဍထွန်းကားလာနိုင်စေဖို့ နိုင်ငံခြားအစိုးရများက သူတို့နိုင်ငံတွေရဲ့ အစိုးရတွေက အခုအောက်မှာ ဖော်ပြမယ့် မူဝါဒတွေ ချမှတ်ပြီး အကာအကွယ်ပေးတာကို တွေ့ရပါတယ်။ (က) မြင့်မားတဲ့ အကောက်ခွန်နှုန်းထားနဲ့ အကောက်ခွန်မဟုတ်တဲ့ အတားအဆီး တွေကို ချမှတ်ပေးပါတယ်။ ငွေကြေးဖောင်းပွမှုနဲ့ နိုင်ငံခြားငွေလဲလှယ်နှုန်း ပြဿနာတွေကို ကာကွယ်ပေးနိုင်ဖို့ အတိုးနှုန်းနှိမ့်ချခြင်းနဲ့ အစိုးရက ပျော့ပြောင်းသော ဘဏ္ဍာရေးမူဝါဒ ကျင့်သုံးခြင်း ပါဝင်ပါတယ်။ အခွန်နှုန်းလျှော့ ချခြင်းနဲ့ အခွန်သက်သာခွင့် အမျိုး မျိုးပေးထား ဖြစ်ပါတယ်။ အစိုးရကထောက်ပံ့ကြေးများစွာပေးထားတဲ့အပြင် ပြည်တွင်းရောင်းဝယ်ဖောက်ကားမ အတော်များများကို အ စိုးရကသာ တာဝန်ယူ ဆောင်ရွက်လာတာကိုလည်း ကျွန်တော်တို့ တွေ့ရှိရပါတယ်။ ကုန်သွယ်မှုအလေးပေးဖွံ့ဖြိုးမှုပုံစံမှာ ပေါ်ထွက် လာတဲ့ပုံစံမှာ ကမ္ဘာ့နိုင်ငံတွေဟာ ကုန်သွယ်မှုအုပ်စုတွေဖွဲ့ပြီးတော့ စီးပွားရေးဖွံ့ဖြိုးမှု တိုးတက်အောင် ဆောင်ရွက် လာခြင်းဟာ ယနေ့ခေတ် ကုန်သွယ်မှုအလေးပေး ဖွံ့ဖြိုးတိုးတက်မှု ပုံစံတစ်ရပ်အဖြစ် ပေါ်ထွန်း လာတာကို ကျွန်တော်တို့ သတိပြုရမှာ ဖြစ်ပါတယ်။ ဥပမာ ဆိုပါတော့ မိတ်ဆွေနိုင်ငံတွေ အများအပြား၊ ချမ်းသာတဲ့ နိုင်ငံတွေကို အများအပြား မိတ်ဆွေအဖြစ် ကျွန်တော်တို့က ဖွဲ့စည်းပြီးတော့ ဆောင်ရွက်ခြင်းပဲ ဖြစ်ပါတယ်။ တစ်နည်းအားဖြင့် သူတို့ရဲ့ ချမ်းသာတဲ့ အရင်းအနှီးတွေကို ကျွန်တော်တို့အသုံးပြုခြင်းပဲ ဖြစ်ပါတယ်။ သူတို့နဲ့ပူးတွဲ ကုန်သွယ်မှုရလဒ်အကျိုးတွေကို အသုံးပြုခြင်းပဲ ဖြစ်ပါတယ်။ ဥပမာ နမူနာပြမယ်ဆိုရင် အာဆီယံနိုင်ငံအဖွဲ့ဝင်တွေ ဦးတည် လှုပ်ရှားနေတဲ့ လွတ်လပ်သော အာရှကုန်သွယ်မှု နယ်မြေ (AFTA) ထူထောင်ရေးအဖွဲ့ဟာလည်း ဒီလိုပုံစံနဲ့ ဆောင်ရွက်တဲ့ အဖွဲ့ တစ်ဖွဲ့ ဖြစ်ပါတယ်။ နောက်တစ်ခုကတော့ တိုးတက် မှုပုံသဏ္ဍာန်အလေးပေး ဖွံ့ဖြိုးမှုပုံစံကို ရယူခြင်း ပဲ ဖြစ်ပါတယ်။ နိုင်ငံအတွင်းမှာ ရှိတဲ့ ကုန်ထုတ်လုပ်မှုကဏ္ဍတွေနဲ့ ဦးစားပေး ရွေးချယ်ထားတဲ့ ကဏ္ဍကို ဖွံ့ဖြိုးတိုးတက်အောင် ဦးစွာ ဆောင်ရွက်ခြင်းပဲ ဖြစ်ပါတယ်။ အင်္ဂလိပ်လိုအသုံးအနှုန်း အနည်းငယ် သုံးခွင့်ပြုပါခင်ဗျား။ Unbdlance Growth သို့မဟုတ် စီးပွားရေးကဏ္ဍ အားလုံးတစ်ပြိုင်တည်းတိုးတက်ဆောင်ရွက်ခြင်းနဲ့ Balance Growth ခေါ်တဲ့ ရွေးချယ်ဆောင်ရွက်တဲ့ မူဝါဒပဲဖြစ်ပါတယ်။ ဥပမာ ဆိုပါတော့ Bdlance Growth Strategy မှာဆိုရင် လယ်ယာစိုက်ပျိုးရေးကဏ္ဍနဲ့ စက်မှုကဏ္ဍတို့ကို တစ်ပြိုင်တည်း ဖွံ့ဖြိုးတိုးတက်အောင်ဆောင်ရွက်တဲ့ မူဝါဒကို သူ ကျင့်သုံးပါတယ်။ Unbdlance Growth Strategy မှာတော့ စက်မှုကဏ္ဍကို လယ်ယာစိုက်ပျိုးရေးကဏ္ဍထက်ဦးစားပေးပြီးတော့ အရင် ဖွံ့ဖြိုးတိုးတက်အောင် 6209@gma72:osmå alŝcoss o. 603.90oulosofin Balance Growth Modal ဆိုတာကတော့ ဘက်ညီဖွံ့ဖြိုးရေးပုံစံလို့ပဲ ပြောနိုင်ပါတယ်။ ဒီပုံစံကို ထောက်ခံတဲ့ သူတွေရဲ့ အဆိုတွေကတော့ လယ်ယာစိုက်ပျိုးရေးကဏ္ဍက နိုင်ငံတကာအတွက် အခြေခံကျတဲ့ စီးပွားရေးကဏ္ဍဖြစ်လို့ ဖွံ့ဖြိုးတိုးတက်မှု မဟာဗျူဟာမှာ လယ်ယာစိုက်ပျိုးရေးကဏ္ဍကို လျစ်လျူရှုထားတဲ့ နိုင်ငံဟာ အခက်အခဲတွေ တွေ့ရပါမယ်လို့ သူတို့ အကြံပြု ထားတာလည်း တွေ့ရပါတယ်။ သူတို့ ဥပမာပေးတာ တော့ ၁၈ ရာစုမှာ ဗြိတိန်နိုင်ငံက စီးပွား ရေးဖွံ့ဖြိုး တိုးတက်ခြင်းထက် ယနေ့ တရုတ်ပြည်သူ့သမ္မတနိုင်ငံ စီးပွားရေးဖွံ့ဖြိုးတိုးတက်လာခြင်းဟာ လယ်ယာကဏ္ဍကို လျစ်လျူရှုထားခြင်းမရှိတဲ့ ကျွန်တော်တို့ ဘက်ညီဖွံ့ဖြိုးရေးပုံစံ (Balance Growth Strategy)ကို သုံးစွဲခဲ့ခြင်းကြောင့် ဖြစ်တယ်လို့ ဆိုပါတယ်။ တစ်ခါ Unbalance Growth Strategy ဖြစ်တဲ့ ဘက်မညီဖွံ့ဖြိုးမှုအလေးပေးပုံစံကို ရွေးချယ်တဲ့ နိုင်ငံတွေကိုလည်း တွေ့ရပါတယ်။ သူကတော့ လယ်ယာကဏ္ဍကို လိုအပ်သလောက်သာ ဖွံ့ဖြိုးခိုင်းပြီးတော့ တကယ်စီးပွားဖြစ်မယ့် စက်မှုကဏ္ဍကို ဦးစားပေးရွေးချယ်ဖွံ့ဖြိုးအောင် ဦးစွာ ဆောင်ရွက်တဲ့ ပုံစံပဲ ဖြစ်ပါတယ်။ ဖွံ့ဖြိုးဆဲနိုင်ငံတွေမှာ ငွေအရင်းအနှီး၊ ကျွမ်းကျင်လုပ်သားရှားပါးတဲ့အတွက် ဒီရှားပါးတဲ့ အင်အားစုတွေကို ဖြန့်ဝေပြီး တော့ လယ်ယာရော၊ စက်မှုရော အထွေထွေဖွံ့ဖြိုး တိုးတက်ရေးမှာ သုံးမှာထက် အဓိကကျတဲ့ စီးပွားရေးလုပ်ငန်း တစ်မျိုးတည်းမှာ ဇောက်ချ၊ အသုံးပြုခြင်းက ပိုမိုထိရောက်တဲ့ ကုန်ထုတ်လုပ်မှုကို ဖြစ်ပေါ်နိုင်စေတယ်လို့ ဒါကို ထောက်ခံတဲ့ ပညာရှင်တွေက ဆိုပါတယ်။ ပထမဦးစားပေးလုပ်ငန်း အခြေကျပြီးမှ နောက်ထပ် ဦးစားပေး၊ ဒုတိယဦးစားပေး၊ တတိယဦးစားပေးလုပ်ငန်းတွေကို တစ်ဆင့်ခြင်း တိုးတက် အောင် လုပ်ဖို့လိုတယ်လို့ သူတို့က ဆင်ခြေပေးကြပါတယ်။ အဲဒီတော့ ဘယ်လိုပဲဖြစ်ဖြစ် ကျွန်တော်တို့က ကိုယ့် နိုင်ငံနဲ့၊ ကိုယ့်ရေ မြေနဲ့၊ ကိုယ့်အစိုးရနဲ့၊ ကိုယ့်ပြည်သူနဲ့ အပ်စပ်တဲ့ပုံစံကို ကျွန်တော်တို့ ရွေးချယ်ရတော့မှာ ဖြစ်ပါတယ်။ တိုးတက်မှုအချိန်ကာလ အလေးပေးဖွံ့ဖြိုးမှုပုံစံဆိုတာလည်း ရှိပါသေးတယ်။ အချိန်တိုတို နဲ့ လျင်လျင်မြန်မြန် ပြုပြင်ပြောင်းလဲတဲ့ ပုံစံကို ကျင့်သုံးပြီး တော့ ဆောင်ရွက်တဲ့ပုံစံ ဖြစ်ပါတယ်။ အချိန်အလေးပေးမှာ တဖြည်းဖြည်းတရွေ့ရွေ့ နဲ့အချိန်ကို ဖြည်းဖြည်းသက်သာနဲ့ ဖွံ့ဖြိုးမှု ပုံစံရယူတဲ့ပုံစံနဲ့ အလျင်အမြန်အချိန်ကို အလျင်အမြန် မြန်မြန်ဆန်ဆန်ဆောင်ရွက်ပြီးတော့ တိုးတက်မှုဖြစ်အောင် လုပ်တဲ့ ပုံစံ နှစ်မျိုး ရှိပါတယ်။ စီးပွားရေးပညာရှင်အချို့ကတော့ ဗဟိုစီမံ ကိန်းချစနစ်နဲ့ ကြာရှည်စွာ ကျင့်သုံးလာတဲ့ နိုင်ငံတစ်နိုင်ငံအတွက် ဖြည်းဖြည်းမှန်မှန် စီးပွားရေးပြုပြင် ပြောင်းလဲခြင်းဟာ ပိုပြီး သင့်တော်တယ်လို့ တင်ပြတာလည်း တွေ့ရပါတယ်။ ဒါမှသာ ပြောင်းလဲလာတဲ့ စီးပွားရေး အဆောက်အအုံပုံသဏ္ဍာန်နဲ့ နေသားကျနေမှာ ဖြစ်ပြီးတော့ Micro စီးပွားရေးမတည်မငြိမ် ဖြစ်မှုလည်း နည်းပါးမယ်လို့ ဆိုပါတယ်။ တချို့စီးပွားရေးပညာရှင်တွေ ကတော့ အလျင်အမြန် ပြုပြင်ပြောင်းလဲရေးဆောင်ရွက်နိုင်မှသာဈေးကွက်စီးပွားရေးစနစ်ရဲ့ မက်လုံးကို အပြည့်အဝ ပေးနိုင်မှာဖြစ်လို့ နိုင်ငံရဲ့ သယံဇာတတွေ ပြန်လည်ခွဲဝေအသုံးချမှု လျင်မြန်မှန်ကန်ပြီး ထိရောက်တဲ့ စီးပွားရေး စွမ်းဆောင်ရည်ကို မြန်မြန် ရမှာလို့ သူတို့က ဆင်ခြေပေးကြတာလည်း ကျွန်တော်တို့ တွေ့ရပါတယ်။ အလျင်အမြန် ပြုပြင် ပြောင်းလဲမှုပုံစံဟာ ငွေဖောင်းပွမှုနှုန်း အချိန်ကာလကြာမြင့်စွာ မြင့်မားနေတဲ့ နိုင်ငံတွေမှာ ပိုပြီး ကိုက်ညီတဲ့ မူဝါဒဖြစ်တယ်လို့လည်း ဆိုကြပါတယ်။ သို့သော်လည်း အချိန်ကာလတို အတွင်းမှာ ပြုပြင်ပြောင်းလဲမှု များစွာ ပြုလုပ်ခြင်း ဖြင့် အမှန်လုပ်ခလစာ၊ အမှန်ကုန်ထုတ်လုပ်မှု၊ အလုပ်အကိုင်နဲ့ စားသုံးမှုတို့ကို နိမ့်ကျစေနိုင်တဲ့ ဆိုးကျိုးတွေကတော့ အစောပိုင်းကာလတွေမှာ ဖြစ်ပေါ်စေနိုင်တာ ဖြစ်ပါတယ်။ ဒါ ဥပမာ ဗီယက်နမ်လို အလျင်အမြန်ဆောင်ရွက်သွားတဲ့ နိုင်ငံမျိုး ဖြစ်ပါတယ်။ ဒီပုံစံကို ကျင့်သုံး မယ်ဆို ရင်တော့ နိုင်ငံသားပြည်သူလူထုအားလုံးဟာ အမျိုးသားရေးစိတ်ဓာတ်နဲ့ ဆုံးရှုံး မှုကို သည်းခံ နိုင်ပြီးမှ အစိုးရနဲ့ ပူးပေါင်းပါဝင်လာအောင် ထိရောက်အောင် ဆောင်ရွက်နိုင်မှာ ဖြစ်ပါတယ်။ နိုင်ငံဖွံ့ဖြိုးတိုးတက်ရေးမူဝါဒ ချမှတ်သူတွေဟာ စီးပွားရေး ပြောင်းလဲမှု ဆောင်ရွက်ရာမှာ ဘယ်နည်းစနစ်ကိုပဲ ကျင့်သုံး ကျင့်သုံး ပြည်သူလူထုရဲ့ ထောက်ခံမှု ၊ တွေ့ကြုံနိုင်တဲ့ အခက်အခဲ စွန့်စားမှုတွေကို ကျော်လွှားနိုင်ဖို့ဟာ အဓိကပဲဆိုတာတော့ကျွန်တော် နိဂုံးချုပ်တင်ပြချင်ပါတယ်။ ဒါကြောင့် ကျွန်တော်တို့ မြန်မာနိုင် ငံဟာ အမျိုးသားဖွံ့ ဖြိုးတိုးတက်ရေးစီမံကိန်းများ ရေးဆွဲချမှတ်ရာမှာ ယနေ့ ဖြစ်ပေါ်နေတဲ့ နိုင်ငံရေး အခင်းအကျင်း အနာဂတ်မှာ တွေ့ကြုံနိုင်မယ့် နိုင်ငံရေးအခင်းအကျင်းနဲ့ ကိုက်ညီပြီး အံဝင်ဆီလျော်ဖို့ ပြန်လည် သုံးသပ်ကြပါစို့လို့ ကျွန်တော်ဆွေးနွေးလိုပါတယ်။ အထူးသဖြင့် မြန်မာနိုင်ငံဟာလက်ရှိ ကျွန်တော်တို့ သွားနေတဲ့ ဈေးကွက်စီးပွားရေးကို လုံးလုံးလျားလျား လက်ခံလိုက်တဲ့ နိုင်ငံဖြစ်တဲ့ အပြင် လက်ရှိ အကျိုးပေးဖြစ်ပေါ်နေတဲ့ ပထဝီနိုင်ငံရေး ပြဋ္ဌာန်းချက်အသစ်တွေကြောင့်လည်း ထူးခြားတဲ့ စီးပွားရေးဖွံ့ဖြိုးမှုပုံစံအသစ် တစ်မျိုးမျိုးကိုတောင် ကျွန်တော်တို့ မြန်မာနိုင်ငံက ပြသနိုင်လိမ့် မယ်လို့ ယုံကြည်ပါတယ်။ ဘာဖြစ်လို့လဲဆိုတော့ကျွန်တော်တို့ဟာ လူဦးရေသန်း(၁၁၀၀)ရှိတဲ့ အိန္ဒိယဈေးကွက်ကြီး၊ လူဦးရေသန်း(၁၃၀၀)ရှိတဲ့ တရုတ်ဈေးကွက်ကြီး၊ လူဦးရေ သန်း(၆၀၀)ကျော်ရှိတဲ့ အာဆီယံ ဈေးကွက်ကြီးတို့ကြားမှာ အထူးသဖြင့် အာရှရဲ့ အကြီးဆုံး ဈေးကွက်ကြီး နှစ်ခုဖြစ်တဲ့ အိန္ဒိယနဲ့ တရုတ်နိုင်ငံရဲ့ ကြားမှာ ခန္ဓာကိုယ်ရဲ့ (၄၀) ရာခိုင်နှုန်းကို ခေါင်းထိုးပြီးတော့ တည်ရှိနေတဲ့ အတွက်ပဲ ဖြစ်ပါတယ်။ ဒီဈေးကွက်ကြီး (၃) ခု အပြန်အလှန် ဆက်သွယ်ရင်းနဲ့ မြန်မာနိုင်ငံဟာ ဝန်ဆောင်မှု အလေးပေးဖွံ့ဖြိုးတိုးတက်မှုပုံစံနဲ့ ကမ္ဘာကို ထူးထူးခြားခြား ၊ ဆန်းဆန်းပြားပြား တိုးတက်မှုပုံစံပြသပြီးတော့ ခရီးရော က်အောင် ဆောင်ရွက်နိုင်မယ့် အနေအထားတောင် ရှိနိုင်ပါတယ်လို့ သုံးသပ်တင်ပြရင်းနဲ့ နိဂုံးချုပ်အပ် ပါတယ်ခင်ဗျား။</speech>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ် (၉)မှ ဦးမှတ်ကြီး ဆွေးနွေးနိုင်ပါပြီ</speech>
<speech><mp id="105">ဦးမှတ်ကြီး၊ မန္တလေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များ ၊ ဖိတ်ကြား၍ တက်ရောက်လာသော ဧည့်သည်တော်အပေါင်း မင်္ဂလာပါလို့ နှုတ်ခွန်းဆက် ဂါရဝပြု အပ်ပါတယ်။ ကျွန်တော်ကတော့ အမျိုးသားဖွံ့ဖြိုးတိုး တက်ရေးစီမံကိန်းဆိုင်ရာ အကြံပြုချက် အစီရင်ခံစာကို ထောက်ခံဆွေးနွေးသွားမယ့် မန္တလေးတိုင်းဒေသကြီး မဲဆန္ဒနယ်အမှတ် (၉) မှအမျိုးသားလွှတ်တော်ကိုယ်စားလှယ် ဦးမှတ်ကြီး ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ နိုင်ငံတော်ရဲ့ အခြေခံကျတဲ့ လယ်ယာစိုက်ပျိုးရေး ကဏ္ဍကို အစွမ်းကုန် ဖွံ့ဖြိုးတိုးတက်အောင် ဆက်လက်အလေးထား ဆောင်ရွက်ရမယ်ဆိုတဲ့ ခံယူဆောင်ရွက်ရန် လိုအပ်ကြောင်းနဲ့ အလေးဂရုပြုရမယ့် အချက် (၉)ချက်ကို အကြံပြုချက် စာတမ်းမှာ တင်ပြထားတာကို တွေ့ရမှာ ဖြစ်ပါတယ်။ အကြံပြုချက်စာတမ်းမှာပါတဲ့ စပါး၊ မြေပဲ၊ နှမ်း၊ နေကြာ ၊ မတ်ပဲ၊ ပဲတီစိမ်း၊ ပဲစင်းငုံ၊ အစေ့ထုတ်ပြောင်း၊ ချည်မျှင်ရှည်ဝါ နဲ့ ကြံဆိုတဲ့ အဓိကသီးနှံ (၁၀)မျိုးအပြင် ဈေးကွက်ဝင်တဲ့ အမယ်သစ်သီးနှံများကို ရွေးချယ်စိုက်ပျိုးရေးဆိုတဲ့ ဒီအစဉ်အဆက်ကျင့်သုံးနေတဲ့ မူဝါဒများကို အလေးထားဆောင်ရွက်သင့်ကြောင်း အကြံပြု ထားပါတယ်။ ဒါဟာလည်း အလေးထား ပြောရမယ့် ကိစ္စတစ်ရပ်ဖြစ်ပါတယ်။ ဝန်ကြီးဌာန အလိုက် ဆောင်ရွက်ရမယ့် မဟာဗျူဟာ၊ နည်းဗျူဟာများဟာ တာဝန် ရှိတဲ့ လူတစ်ယောက် ပြောင်းတိုင်း၊ ပြောင်းတိုင်း ယခင်လုပ်ခဲ့တဲ့ ဟာတွေကို ဘေးဖယ်ပြီးတော့ မိမိကြိုက် နှစ်သက်တဲ့ လုပ်ငန်းစဉ်တွေကို ဇွတ် အတင်း ပြောင်းလဲတာဟာ ကောင်းတဲ့လုပ်ငန်း မဟုတ်ကြောင်း တင်ပြလိုပါတယ်။ ပြောင်းလဲလာတဲ့ ခေတ်စနစ်နဲ့အညီ ပြောင်းရမှာ ဖြစ်ပေမယ့် မိမိတို့ရဲ့ ဝန်ကြီးဌာနရဲ့ သွားနေတဲ့ လုပ်ငန်းစဉ် ကိုတော့ မေ့ထား၍ မရကြောင်း တင်ပြလိုပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လယ်ယာကုန်ထုတ်လုပ်ငန်း ဖွံ့ဖြိုး တိုးတက်ရေး အတွက် နှစ်ပေါင်းများစွာက လှုံ့ဆော်ခဲ့တဲ့ ပြည်တွင်းစားသုံးဆီဖူလုံရေး၊ ပဲမျိုး စုံ တင်ပို့တဲ့ ထိပ်ဆုံးနိုင်ငံ ဖြစ်ရေးနဲ့ သီးနှံအလိုက် ပန်းတိုင် အထွက်နှုန်းပြည့်ရေးဆိုတဲ့ စီမံကိန်း ရည်မှန်းချက် များကို ထားရှိရန် လိုအပ်ကြောင်း တင်ပြလိုပါတယ်။ ဒီနေရာမှာ ကျွန်တော်တို့ ကြွေးကြော်သံ တစ်ခုဖြစ်တဲ့ ဒေသဝမ်းစာဖူလုံရေးဆိုတဲ့ ကြွေးကြော်ချက်ကိုတော့ ဆွေးနွေး အကြံပြု လိုအပ်ပါတယ်။ တစ်ချိန်က ကျွန်တော်တို့ဟာ ဒေသဝမ်းစာဖူလုံရေးကို ကျွန်တော်တို့ ဗမာနိုင်ငံ တစ်နိုင်ငံလုံးအတိုင်းအတာနဲ့ ဆောင်ရွက်နေတဲ့နေရာမှာ မဖူလုံသေးတဲ့ ဒေသဆို ပြီးတော့ ချင်းပြည်နယ်နဲ့ မန္တလေးတိုင်းဒေသကြီးတို့ကို သတ်မှတ်ခဲ့ပါတယ်။ ဒီဝမ်းစာဖူလုံရေးကိုဆောင်ရွက်တဲ့နေရာမှာ ကျွန်တော်တို့ ဆောင်ရွက်ခဲ့ရတဲ့ အခြေအနေကတော့ဖြင့် ဒီဒေသဝမ်းစာ ဖူလုံရေးအတွက် လူဦးရေကို လျှော့ချပြရတဲ့ဟာမျိုး စိုက်ဧကတို့၊ အထွက်နှုန်းတို့ကို တိုးတက်ခြင်းနည်းလမ်းတွေနဲ့ ဆောင်ရွက်တဲ့နေရာမှာ စာရွက်ပေါ်မှာ တောင် ပြည့်မီအောင် တွက်ချက်လို့ မရခဲ့တာကို တွေ့ရှိရပါတယ်။ ဒါကြောင့်မို့လို့ မဖြစ်နိုင်တဲ့ စိုက်ဧကတွေ မဖြစ်နိုင်တဲ့ အထွက်နှုန်းတွေနဲ့ ဝိုင်းဝန်း တွက်ချက်ခဲ့ရတာမို့လို့ သားစဉ်မြေးဆက်စီမံကိန်းလို့တောင် မှ ပြောရမှာ ဖြစ်ပါတယ်။ ဒါကြောင့်မို့လို့ ဒီစီမံချက်ကြောင့် ယာမှ လယ်ပြောင်း လုပ်ရတဲ့ အခက်အခဲတွေ ၊ ရေရှားတဲ့ ဒေသတွေမှာ လျှပ်စစ်မြစ်ရေတင် နှစ်ဆင့်ကနေပြီးတော့ (၄) (၅) (၆) ဆင့်အထိကို တင်ပြီးတော့မှ စပါးစိုက်ခိုင်းတဲ့အတွက် နိုင်ငံတော်အတွက်ရော စိုက်ပျိုး ထုတ်လုပ်သူ တောင်သူများအတွက်ပါ နစ်နာခဲ့ကြတာကို တွေ့ရမှာ ဖြစ်ပါတယ်။ ဒါလည်း လိုအပ်ချက်များတဲ့ စပါးအစားကို ရေလိုအပ်ချက်အနည်းဆုံးဖြစ်တဲ့ ဆီထွက်သီးနှံကို စိုက်ပျိုးမယ်ဆိုရင် ဘယ်လောက် ကောင်းလိမ့်မလဲ၊ ဆီကိုရောင်းပြီးတော့ ဆန်ကို ဝယ်စားရင်ရော မကောင်းပေဘူးလား နောက်ပြီးတော့လည်း ဖူလုံတဲ့ ဖူလုံပါတယ်ဆိုတဲ့ ဒေသတွေကရော တကယ်ဖူလုံပြီလားဆိုတာကို စဉ်းစားစရာ ကောင်းပါတယ်။ ဒါကြောင့်မို့လို့ ကျွန်တော်တို့ တင်ပြချင်တာကဖြင့် ဒေသဝမ်းစာ ဖူလုံရေးကို ရေ၊ မြေ၊ ဒေသအခြေအနေနဲ့အညီ လိုက်လျောညီထွေ ဆောင်ရွက်သင့်ပါကြောင်း တင်ပြအပ် ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အပိုဒ် (ဈ)မှာ တစ်နိုင်ငံလုံး အတိုင်းအတာ ဖြင့် စပ်မျိုးများအပေါ် အလွန်အကျွံ မှီခိုမှုနဲ့ ရေ၊ မြေ၊ ဒေသကွဲပြားမှုအပေါ် မူတည်၍ စိုက်ပျိုးရေးနည်းပညာများကို တစ်ပုံစံတည်း ကျင့်သုံးမှု စတဲ့ မူဝါဒများ လွန်လွန်ကဲကဲ မဖြစ်အောင် သတိပြုသင့်ကြောင်း စမ်းသပ်မှု Pilot Project များ ထိရောက်အောင်မြင်မှုအပေါ် အကဲခတ်၍ တိုးချဲ့ သွားသင့်ကြောင်း တင်ပြထားပါတယ်။ ဒါဟာလည်း တကယ်ကို ကောင်းမွန် သော တင်ပြချက် ဖြစ်ပါတယ်။ စပ်မျိုးစပါးဟာ စပါးစိုက်ပျိုးထုတ်လုပ်ရေးမှာ အရေးတကြီး ဆောင်ရွက်ရမှာဖြစ်သော်လည်း စမ်းသပ်မှုကို စနစ်တကျမလုပ်ဘဲနဲ့ တစ်နိုင်ငံလုံး ကျယ်ကျယ်ပြန့်ပြန့်ဆောင်ရွက်နေတာကို သတိပြုရမှာ ဖြစ်ပါတယ်။ ဒါကြောင့်မို့လို့ လက်ရှိ ထုတ်လုပ်နေတဲ့ စပ်မျိုးစပါးတွေဟာ နံပါတ် (၁)မျိုးစေ့ရဲ့ သတ်မှတ်အရည်အသွေးတွေနဲ့ရော ကိုက်ညီရဲ့ လား။ နံပါတ်(၂)အကောင်းဆုံး အထွက်နှုန်း ပေးနိုင်တဲ့ စိုက်ပျိုးနည်း စနစ်တွေနဲ့ ထည့်သွင်းရမယ့် သွင်းအားစုတွေကို ဘယ်လောက်ထည့် ရမယ်ဆိုတာကိုရော အတိအကျ စမ်းသပ်ပြီးပြီလား။ နံပါတ် (၃)ဒေသအလိုက် ရောဂါနဲ့ ပိုးမွှား ကျရောက်မှုတွေ ကာကွယ် နှိမ်နင်းမှုတွေရော စမ်းသပ်ပြီးပြီလား။ ဒီနေရာမှာလည်း ကျွန်တော်တို့ စပ်မျိုးမှာ ရောဂါနဲ့ ပိုးမွှားကျတဲ့အတွက် ကုန်ကျတဲ့ပိုးသတ်ဆေး စရိတ်တွေက နည်းနည်းနောနော မဟုတ်တာကို ကျွန်တော်တို့ တွေ့ရပါတယ်။ နံပါတ် (၄) ဒေသ၊ ရေမြေ ရာသီဥတုနဲ့ရောကိုက်ညီရဲ့ လား။ အထွက်နှုန်းရော မှန်ရဲ့လား၊ (၁၂၀)မှသည် (၂၀၀)ကျော်သည် အထိ မှန်ရောမှန်ကြရဲ့ လား။ နံပါတ် (၆)ထုတ်လုပ်သူ တောင်သူတွေ အနေနဲ့ရော တွက်ခြေ ကိုက်ရဲ့ လား။ စပ်မျိုးစပါးကို ကျွန်တော်တို့ စိုက်ပျိုးတဲ့အခါမှာ (၂၀၀၀၀၀) ကျော်၊ (၃၀၀၀၀၀) နီးပါး ကုန်ပါတယ်။ ကုန်တဲ့အတွက် ဒါတွေက တကယ့်တကယ် တောင်သူများအတွက်ရော အဆင်ပြေရဲ့လား၊ တွက်ခြေကိုက်ရဲ့လားဆိုတာ စမ်းသပ်ဖို့ လိုပါတယ်။ နောက်တစ်ခါ နံပါတ်(၇) အနေနဲ့ ပြည်တွင်း ပြည်ပဈေးကွက်တွေမှာရော ဝယ်တဲ့လူတွေက လိုလိုလားလား ရှိကြရဲ့ လား။ ဒါတွေကိုလည်း ကျွန်တော်တို့က သုတေသနပြုရမှာ ဖြစ်ပါတယ်။ တစ်ဖက်က စီမံကိန်းကို လိုက်လျောညီတဲ့ ဒေသတွေမှာ ချပြီးတော့ ထွက်လာတဲ့ စပါးတွေကို ဈေးကောင်းပေးဖို့လည်း လိုပါတယ်။ ဈေးကောင်းပေးတယ် ဆိုတဲ့နေရာက အရင်းအနှီးတွေ များများနဲ့ သုံးရတာဖြစ်တဲ့ အတွက်ကြောင့်မို့လို့ လိုက်လျော ညီထွေဖြစ်အောင် ဆောင်ရွက်ဖို့ လိုအပ်မှာဖြစ်ပါကြောင်း တင်ပြအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ သုတေသန လုပ်ငန်းများအရ တိုးတက် ဆောင်ရွက်သင့်ကြောင်းနဲ့ စိုက်ပျိုးရေးနည်းပညာများကို တစ်ပုံစံတည်း မကျင့်သုံး သင့်ကြောင်း အကြံပြုချက်အပေါ်ကို ထောက်ခံဆွေးနွေးသွားမှာ ဖြစ်ပါတယ်။ စိုက်ပျိုးရေးမှာ ကျွန်တော်တို့ မြေမှန်၊ မျိုးမှန်၊ စိုက်နည်းမှန်၊ ရာသီမှန်အောင် စိုက်ဆိုတဲ့ ဆောင်ပုဒ်တစ်ခု ရှိ ပါတယ်။ စိုက်ပျိုးရေးမှာ ကျွန်တော်တို့မိုးစပါးကို စက်တင်ဘာလ ၁၅ ရက်နေ့ထက် နောက်ကျပြီးတော့ မစိုက်ဖို့ဆိုတာ ပညာရှင်တွေ သတိပြုတဲ့အချက်တွေ ၊ သတိပေးနေတဲ့အချက် ဖြစ်ပါတယ်။ သို့သော်လည်းပဲတာဝန်ရှိတဲ့သူ တစ်ယောက်က ဇွတ်အတင်းစိုက်ခိုင်းလိုက်တဲ့ အတွက် အထွက်ကောင်း ပါတယ်ဆိုတဲ့ မျိုးတွေဟာ တင်း (၂၀)ကနေပြီးတော့ (၅၀)သာ ထွက်ခဲ့တာကို နေပြည်တော်ဒေသမှာမနှစ်က ကြုံခဲ့ရတာဖြစ်ပါတယ်။ ဒါကြောင့်မို့လို့ သုတေသနပညာရှင်များရဲ့ သုတေသနတွေ့ရှိချက်ကို လျစ်လျူမရှုသင့်ကြောင်း တစ်ချိန်က တစ်နိုင်ငံလုံးမှာ ဆောင်ရွက်ခဲ့တဲ့ ခြံစည်းရိုးကြက်ဆူစီမံကိန်းဟာ နမူနာကောင်း ဖြစ်တယ် ဆိုတာကို ကျွန်တော် တင်ပြချင်ပါတယ်။ တစ်ချိန်က ကျွန်တော်တို့ နိုင်ငံမှာ ခြံစည်းရိုးကြက်ဆူကို တစ်နိုင်ငံလုံးအတိုင်းအတာ အနေနဲ့ ဆောင်ရွက်နေတဲ့အချိန်မှာ အိမ်နီးချင်းနိုင်ငံဖြစ်တဲ့ ထိုင်းနိုင်ငံ မှာ ခြံစည်းရိုး ကြက်ဆူကို သုတေသန ပြု နေတဲ့အချိန် ဖြစ်ပါတယ်။ ထိုင်းနိုင်ငံ လေ့လာရေးခရီးစဉ်တစ်ခုမှာ ခြံစည်းရိုးကြက်ဆူသုတေသနလုပ်ငန်းတွေကို လေ့လာသူတို့နဲ့ ကျွန်တော်တို့ ဆွေးနွေးကြ ပါတယ်။ ခင်ဗျားတို့ လောင်စာအတွက် သုတေသနလုပ်နေတာ ကြာ ပြီ။ ဘာလို့ ကျယ်ကျယ် ပြန့်ပြန့် မလုပ်သေးတာလဲ၊ ကျွန်တော်တို့ဆီမှာတော့ ကျယ်ကျယ်ပြန့်ပြန့် လုပ်နေပြီ၊ လောင်စာ အစားထိုး ဆောင်ရွက်တော့မယ်လို့ ကျွန်တေ်တို့ ဒါပြောခဲ့ကြပါတယ်။ ကျွန်တော့် စိတ်ထဲမှာ တော့ ခြံစည်းရိုးကြက်ဆူ စိုက်ပျိုးရေးမှာတော့ ထိုင်းနိုင်ငံက နောက်ကျ ကျန်ခဲ့ပြီပေါ့။ ကျေးလက် ဒေသဖွံ့ဖြိုးဖို့ ခြံစည်းရိုးကြက်ဆူ စိုက်ကြစို့ ၊ မိသားစုဝင်ငွေတိုးဖို့ ခြံစည်းရိုးကြက်ဆူစိုက်ကြစို့ ဆိုတဲ့ ကြွေးကြော်ချက် နဲ့အတူ ကွက်လပ်မကျန်စိုက်ပျိုးခဲ့ပြီးတော့မှ ဆောင်ရွက်ခဲ့တဲ့ ကျွန်တော်တို့ရဲ့ စီမံကိန်းကြီးဟာ ဒီကနေ့မှာ ပျက်စီးပျောက်ဆုံးခဲ့ရတာကို တွေ့ရမှာ ဖြစ်ပါတယ်။ ဒါကြောင့်မို့လို့ တစ်ချိန်တုန်းက ကျွန်တော် တို့ ခြံစည်းရိုးကြက်ဆူနဲ့ ပတ်သက်ပြီး တော့ စာရင်းဇယားတွေ အချိန်တွေကုန်၊ လူတွေကုန်၊ ငွေတွေပန်း ကုန်ခဲ့တာတွေကို တွေးတော ပြီးတော့ စိတ်မကောင်းစရာ ဖြစ်ပါတယ်။ ဒါကြောင့်မို့လို့ သုတေသနလုပ်ငန်းကို ကျယ်ကျယ်ပြန့်ပြန့်နဲ့ စီးပွားရေး တွက်ခြေကိုက်မှု/ မကိုက်မှု ဆိုတာ တွေကို တွက်ချက်ပြီးတော့မှ အချိန်ယူ ပြီးတော့ ဆောင်ရွက်မယ်ဆိုရင် ကျွန်တော်တို့နိုင်ငံဟာ ခုနတုန်းကလို အဖြစ်ဆိုးကြီးနဲ့ ကြုံ စရာ မရှိဘူးလို့ ကျွန်တော်တို့ ထင်မြင်မိကြောင်း တင်ပြအပ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ဤအကြံပြုချက်မှာ ကောင်းတဲ့ဟာလေး တစ်ခုတွေ့ပါတယ်။ ဒါဟာ ဘာလဲ���ိုရင် ဗဟိုရဲ့ ညွှန်ကြားမှုအပေါ် အောက်ခြေက အလိုက်သိစွာ ဇောင်းပေးအကောင်အထည်ဖော်မိပါက ဆိုးကျိုးမျာ�� ဖြစ်လာနိုင်ကြောင်း ယခင်ကလည်း အလားတူ ပြဿနာ များကြုံတွေ့ခဲ့ကြောင်း တင်ပြထား ပါတယ်။ ဒါကတော့ ကျွန်တော် ထင်ပါတယ်။ ဒီစာကို ထိန်းထိန်းသိမ်းသိမ်းနဲ့ ရေးထားတဲ့သဘော တွေ့ရမှာ ဖြစ်ပါတယ်။ ကျွန်တော့်အရှေ့မှာ တင်ပြခဲ့တဲ့ ကိုယ်စားလှယ်တော်ကြီးအချို့ကလည်း အောက်ခြေရဲ့ အဖြစ်အပျက်တွေကို အထက်ကိုမတင်ပြဘဲနဲ့ ကိန်းဂဏန်းအလိမ်တွေနဲ့သာ တင်ပြနေတယ် ဆိုတာကို ဆွေးနွေးခဲ့ကြပါတယ်။ တကယ်ကျတော့ တင်ပြချင်တာ ဘာလဲဆိုရင်၊ တာဝန်ရှိသူများ အနေနဲ့ကလည်း မိမိတို့လုပ်တာပဲ မှန်တယ်ဆို တဲ့ အတွေးအခေါ်မထားဘဲနဲ့ အောက်ခြေ နဲ့ တာဝန်ရှိသူများရဲ့ ထောက်ပြချက်ကို မှန်တာကို ရဲရဲလက် ခံပြီးတော့ပြုပြင်ရမယ် ဆိုရင်တော့ဖြင့် ကျွန်တော်တို့ ဒါတိုးတက်မယ့် အခြေအနေရှိပါတယ်။ သို့မဟုတ်ပါက တာဝန်ရှိသူများက အောက်ခြေက ပြောတဲ့ဟာကို ကျွန်တော်တို့ ဒါနားထောင်ခြင်း မရှိဘဲနဲ့ မိမိလုပ်ချင်ရာကို လုပ်မယ်ဆိုတဲ့ဟာမျိုး ရှိမယ်ဆိုရင်တော့ ဒါ တိုးတက် မယ့်လက္ခဏာရှိမှာ မဟုတ်ပါဘူး။ နောက် အောက်ခြေဆိုတဲ့ စကားလုံး မှာလည်း၊ ဒါလွှတ်တော်ကိုယ်စားလှယ်များကို တင်ပြချင်တာက ကျွန်တော်တို့ အောက်ခြေ ဝန်ထမ်းမပြောပါနဲ့၊ တာဝန်ရှိသူကို DG/ MD တွေ တောင်မှ မပြောရဲတဲ့ဘဝမှာ သူတို့အနေနဲ့ ကျွန်တော်တို့ ဒါကို တင်ပြဖို့ဆိုတာ မဖြစ်နိုင်ပါဘူး။ ဒါကြောင့်မို့လို့ ကျွန်တော် သုံးနှုန်းထားတဲ့ အသုံးအနှုန်းများ မှာ တာဝန်ရှိသူများကို တာဝန်သိ သူများဖြစ်တဲ့ ကျွန်တော်တို့ လွှတ်တော်ကိုယ်စားလှယ်များနဲ့ စာနယ်ဇင်းမှ ပုဂ္ဂိုလ်များက ထောက်ပြပြုပြင်ပြီးတော့မှ ဆောင်ရွက်မှသာလျှင် အောင်မြင်မှာဖြစ်တဲ့ အတွက်ကြောင့်မို့လို့ ကျွန်တော် ဗဟို ရဲ့ ညွှန်ကြားမှုပေါ် အောက်ခြေမှ အလိုက်သိစွာ ဆောင်ရွက် အကောင်အထည်ဖော်မိပါက ဆိုတဲ့စကားလုံးကို ကျွန်တော် ပြုပြင်ချင်ပါတယ်။ အလိုက်သိစွာ ဆိုတဲ့စကားလုံးက ကျွန်တော်တို့ ဝန်ထမ်းများရဲ့ ဒါ လုပ်နေရတဲ့အလုပ်ပါ။ အလိုက်မသိရင်လည်း ပြုပြုပြင်ပြီးတော့မှ အောက်ခြေမှ တယ်။ အလိုက်သိစွာ ကျွန်တော်တို့ဟာ ပြုတ်သွားမယ့်သဘော၊ ပြောင်းသွားမယ့်သဘော၊ ရာထူးမတိုးတဲ့ သဘော ရှိနေတဲ့အတွက်ဗဟိုရဲ့ ညွှန်ကြားမှုအပေါ်မှာအောက်ခြေမှာ အကောင်အထည်ဖော်ဆောင်ရွက်ရန် လိုအပ်သကဲ့သို့ အထက်ကလည်း အောက်ခြေရဲ့ တင်ပြချက်များ ကို စဉ်းစားဆုံးဖြတ်ဆောင်ရွက်မယ်ဆိုရင် ကောင်းမွန်တဲ့အနေအထားကို ရောက်မှာဖြစ်ကြောင်း အကြံပြု တင်ပြရင်း နဲ့ နိဂုံးချုပ် အပ်ပါ တယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ယခု နေ့လယ်စာ သုံးဆောင်ဖို့ အစည်းအဝေးကို (၁)နာရီခန့် ရပ်နားမှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>အစည်းအဝေးကို(၁၂းဝဝ)နာရီအချိန်တွင် ခေတ္တရပ်နားပြီး (၁၃၀၀) နာရီအချိန်တွင်ပြန်လည်ကျင်းပပါသည်။</p>
<speech type="mc">အမျိုးသားလွှတ်တော်ကိုယ်စားလှယ်များ ခင်ဗျား။ အစည်းအဝေး ပြန်လည် စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံး ထိုင်နိုင်ကြပါပြီ ခင်ဗျား။</speech>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ် (၄)မှ ဦးမောင်စောဖြူ ဆွေးနွေးနိုင်ပါပြီ</speech>
<speech><mp id="124">ဦးမောင်စောဖြူ၊ ရခိုင်ပြည်နယ် မဲဆန္ဒနယ်အမှ၄)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ ကျန်းမာကြပါစေလို့ ဆု တောင်းရင်း ဂါရဝပြုပါတယ်။ ကျွန်တော်သည် ရခိုင်ပြည်နယ် မဲဆန္ဒနယ်အမှတ်(၄) မင်းပြားမြို့နယ် အမျိုးသားလွှတ်တော် ကိုယ်စားလှယ် ဦးမောင်စောဖြူ ဖြစ်ပါတယ်။ ကျွန်တော်ဆွေးနွေးမယ့် အကြောင်းအရာကတော့ အမျိုးသားလွှတ်တော် အမျိုးသားစီမံကိန်းရေးရာကော်မတီ၏ အမျိုးသားဖွံ့ဖြိုးတိုး တက်ရေး စီမံကိန်းဆိုင်ရာ အကြံပြု ချက်ကို ဆွေးနွေးဖို့ဖြစ်ပါတယ်။ ပထမအပိုင်းကတော့ (၁၈)ခု ရှိတဲ့နေရာမှာ ကျွန်တော်က (၅) ခုလောက်ပဲ ဆွေးနွေးဖို့ဖြစ်ပါတယ်။ ပထမတစ်ခုက နိဒါန်းမှာပါတဲ့ အချက်ဖြစ်ပါတယ်။ အမျိုးသားဖွံ့ဖြိုးတိုးတက်ရေး စီမံကိန်းဟာ ပြည်သူတစ်ရပ်လုံး၏ လူမှု စီးပွားရေးဘဝ ဦးတည်ချက်ကို အကောင်အထည်ဖော် နိုင်ရန်ရည်ရွယ်သော ဘက်စုံဖွံ့ဖြိုးရေး စီမံကိန်းပင် ဖြစ်တယ်လို့ ဆိုထားပါတယ်။ အဲဒီတော့ အဲဒီ နေရာမှာ အမျိုးသားဖွံ့ဖြိုးတိုးတက်ရေးစီမံကိန်း၊ အမျိုးသားဆိုတဲ့ စကားလုံးတစ်လုံး၊ ဖွံ့ဖြိုးရေး ဆိုတဲ့ စကားလုံးတစ်လုံး၊ စီမံကိန်း ဆိုတဲ့ စကားလုံးတစ်လုံး အဲဒီဝေါဟာရ (၃)လုံးကို တွေ့ရပါ တယ်။ အမျိုးသားဆိုတာကတော့ ပြည်နယ် (၇)ခုနှင့် တိုင်း (၇)ခု၊(၁၄)ခုမှာရှိတဲ့ ပြည်သူ တစ်ရပ်လုံးကို ကိုယ်စားပြု တယ်လို့ ကျွန်တော်က ယူဆပါတယ်။ ဖွံ့ဖြိုးရေးဆိုတာ အဲဒီဒေသတွေ မှာရှိတဲ့ ပြည်သူလူထုရဲ့ လူနေမှုအဆင့်အတန်း တိုးတက်ရေးကို ဆိုလိုတယ်လို့ ကျွန်တော်က ယုံကြည်ပါတယ်။ တတိယအချက်က စီမံကိန်း၊ စီမံကိန်းဆိုတာက မျှော်မှန်းချက်၊ ဦးတည်ချက်၊ အဲဒီဦးတည်ချက် တိုင်းပြည်ရဲ့ ၊ ပြည်သူတစ်ရပ်လုံးရဲ့ လူမှုစီးပွားရေးဘဝ ဦးတည်ချက်ကို အကောင်အထည် ဖော်နိုင်ဖို့အတွက် ရည်ရွယ်သော ဘက်စုံဖွံ့ဖြိုးရေး စီမံကိန်းပင်ဖြစ်တယ်။ ဒီ စီမံကိန်းကို ရေးဆွဲတဲ့အခါ ဦးတည်ချက်ရှိဖို့ လိုပါတယ်။ စီမံကိန်းမှာ ဦးတည်ချက် မရှိရင် အဲဒီစီမံကိန်းဟာ ပရမ်းပတာ ဖြစ်နိုင်တယ်။ အဲဒီတော့ ဦးတည်ချက်က ဘာလဲ။ စိုက်ပျိုးရေး ကဏ္ဍကို တိုးတက်အောင်ဆောင်ရွက်ပြီး ခေတ်မီစက်မှုလက်မှု နိုင်ငံ ထူထောင်ရေးဆိုတဲ့ ဦးတည်ချက် တစ်ခုဖြစ်တယ်။ မြန်မာနိုင်ငံဟာ (၇၅)ရာခိုင်နှုန်းသည် တောင်သူလယ်သမားဖြစ်တယ်။ အဲဒီ တောင်သူလယ်သမားတွေရဲ့ ဘဝမြှင့်တင်ဖို့အတွက် စိုက်ပျိုးရေးတိုးတက်ဖို့ လိုပါတယ်။ စိုက်ပျိုးရေးကဏ္ဍမှာ လယ်ယာထုတ်ကုန်တိုးတက်ဖို့ အဲဒီ လယ်ယာထုတ်ကုန်အပြင် လယ် ယာ ထုတ်ကုန်ရဲ့ ဈေးနှုန်း၊ ဝင်ငွေ၊ ရောင်းဝယ်မှု အဲဒါတွေ တိုးတက်ဖို့၊ အဲဒါတွေကိုလည်း ကျွန်တော်တို့ ဦးတည်ချက်ပြု လုပ်ဖို့ လိုပါတယ်။ မျိုးကောင်းမျိုးသန့် ရရှိရေး၊ အထွက်တိုး လုပ်ကိုင်ရေး စသည်အားဖြင့် အဲဒါဟာလယ်ယာကဏ္ဍရဲ့ တိုးတက်ဖွံ့ဖြိုးမှု ဖြစ်တယ်။ အဲဒီလယ်ယာကဏးဆိုတိုးတက်မှု မှတစ်ဆင့် စက်မှုကဏ္ဍတိုးတက်ရေးဟာ မျှော်မှန်းချက်ထားတဲ့ အချက်တစ်ခု ဖြစ်တယ်။ အဲဒီတော့ ကျွန်တော်တို့ လယ်ယာကဏ္ဍမှာ ပါတဲ့အတိုင်း လယ်ယာ သစ်တောကဏ္ဍ၊ လယ်ယာကဏ္ဍ၊ သား /ငါးကဏ္ဍ၊ သစ်တောကဏ္ဍဟာ လယ်ယာကဏ္ဍကြီးမှာ ပါတဲ့ အချက်တွေဖြစ်တယ်။ အဲဒီလို လယ်ယာကဏ္ဍ တိုးတက် လာရင် တိုင်းသူပြည်သားတွေရဲ့ လူနေမှုအဆင့်အတန်း၊ တောင်သူလယ်သမားတွေရဲ့ လူနေမှု အဆင့်အတန်းတိုးတက်ပြီးတော့ စက်မှုလက်မှုနိုင်ငံဖြစ်နိုင်အောင် ဦးတည်ချက်ထားတဲ့ စီမံကိန်း လို့ ကြံရွယ်ထားတဲ့ အတွက်ကြောင့် အဲဒီရေးရာကော်မတီက အကြံပေးထားတဲ့ စီမံချက်ဟာ၊ စီမံကိန်းဟာ သင့်တော် ကြောင်း ပြောကြားလိုပါတယ်။ ဒုတိယတစ်ခုက ကဏ္ဍစုံ၊ ဘက်စုံ တိုးတက်ရေး။ အဲဒီတော့ ကဏ္ဍစုံ၊ ဘက်စုံ တိုးတက်ရေးဆိုတာ စီမံကိန်းမှာ အဓိကထုတ်လုပ်မှုကဏ္ဍနဲ့ ဝန်ဆောင်မှုကဏ္ဍ (၂)မျိုးရှိပါတယ်။ ထုတ်လုပ်မှုကဏ္ဍက(၈)ခု၊ ဝန်ဆောင်မှုကဏ္ဍက (၆)ခု အဲဒီ ကဏ္ဍ (၁၄)ခုဟာ ဘက်စုံဖွံ့ဖြိုး တိုးတက်မှသာလျှင် ပြည်ထောင်စုမှာရှိတဲ့ စီမံကိန်းရဲ့ GDP ဟာလည်း တိုးတက်လာမှာ၊ တိုးတက်ရင် တိုင်းသူပြည်သားတွေရဲ့ လူနေမှု အဆင့်အတန်းဟာ မြင့်လာမှာ ဖြစ်ပါတယ်။ နံပါတ်(၃) သူရေးထားတာက တိုင်းနဲ့ ပြည်နယ် အကြား အချိုးကျတိုးတက်ရေးတဲ့။ အဲဒီဦးတည်ချက်။ စီမံကိန်းမှာ ဦး တည်ချက် ဘယ်နှစ်ရပ်ဖြင့် အမျိုးသားစီမံကိန်း မှာ တိုင်းနဲ့ ပြည်နယ်ကြားမှာ အချိုးကျတိုးတက်ရေး ဆိုပြီးတော့ ပါပါတယ်။ အဲဒီလို ဦးတည်ထား ပါတယ်။ မှန်ပါတယ်။ အဲဒီလို အချိုးကျ တိုးတက်ဖို့ဆိုတာကို ကျွန်တော်တို့က အလွန်တရာ လိုလား ပါတယ်။ ဒါပေမဲ့ လက်တွေ့မှာကျတော့ စီမံကိန်းအဆ က်ဆက်တွေ လုပ်ခဲ့တဲ့ ကဏ္ဍတွေကို ကြည့်တဲ့အခါမှာ အချိုးမကျတာကို တွေ့ရပါတယ်။ ဘယ်လိုတွေ့သလဲ။ ခုချိန်အထိ ချင်းနဲ့ ရခိုင် အမွဲပြိုင်တဲ့အခါ ရခိုင်က ဒုတိယကျသွားပါတယ်။ ရခိုင်နဲ့ ချင်း အမွဲပန်းကိုကျတော့ ချင်းက ပထမရ သွားပါတယ်။ မွဲတာမှာ၊ ဆင်းရဲတာမှာ ချင်းနဲ့ ရခိုင်ဟာ ပထမ၊ ဒုတိယကို လုနေပါတယ်။ အဲဒီတော့ အချိုးကျတိုးတက်မှုဆိုတဲ့ စကားလုံးဟာ ယနေ့ လက်တွေ့အနေနဲ့ မကိုက်ညီသေး ပါဘူး။ ချင်းက (၇၄.၃)ရာခိုင်နှုန်း၊ ဆင်းရဲမှုရာခိုင်နှုန်း၊ ရခိုင်ကတော့ (၄၃.၃) ရာခိုင်နှုန်း၊ တခြားပြည်နယ်ကတော့ ကျွန်တော်တို့ထက် အားလုံးချမ်းသာပါတယ်။ တိုင်းဒေသကြီးကတော့ အများကြီးချမ်းသာပါတယ်။ အဲဒါကြောင့်မို့လို့ အဲဒီလို တိုင်းနဲ့ ပြည်နယ်အကြား အချိုးကျဖြစ်ဖို့ဆိုတာ ကျွန်တော်တို့ဟာ စီမံကိန်းရေးဆွဲတဲ့ လူရဲ့ နှလုံးသား ပေါ်မှာ အများကြီး တည်ပါတယ်။ အဲဒီ စီမံကိန်းရေးသားတဲ့ လူတွေဟာ တစ်နည်းအားဖြင့် ဘက်လိုက်ဖို့ မလိုဘူး ။ ကိုယ့် ဒေသမှာကိုယ်က အာဏာရှိနေလို့ ၊ စီမံ ကိန်းရေးဆွဲမှုမှာ တာဝန်ရှိ နေလို့ ကိုယ်ဒေသဘက်ကို ဘက်လိုက်ခြင်း အဲဒီလို လုပ်ရင်တော့ အဲဒီစီမံကိန်းဟာ အချိုးမကျ နိုင်ဘူး။ အဲဒါကြောင့်မို့လို့ ခေါင်းဆောင်ကြီးတွေပြောသလို ဘက်လိုက်ခြင်း၊ ဒေသ ၊ လူမျိုး၊ ဘာသာ၊ အဲဒီလို ခွဲခြားပြီးတော့ ဘာပဲဖြစ်ဖြစ် စီမံကိန်းတွေကို ရေးဆွဲရင်တော့ အဲဒီ စီမံကိန်းဟာ အချိုးကျမှာ မဟုတ်ဘူး။ ပြီးတော့ ဒီမှာ ဦးတည်ချက်ကတော့ အဲဒီ တိုင်းနဲ့ ပြည်နယ်အကြား အချိုးကျကျ တိုးတက်အောင်ဆောင်ရွက်ရေးဆိုတဲ့ ဦးတည်ချက်ဟာ အလွန်တရာ ကောင်းမွန်တဲ့ ဦးတည်ချက် ဖြစ်ပါတယ်။ နောက်ပြီးတော့ ဆင်းရဲ၊ ချမ်းသာ ကွာဟမှု ကျဆင်းရေးတဲ့။ အဲ ဒီတော့ ဆင်းရဲ၊ ချမ်းသာ ကွာဟမှုကျဆင်းရေးမှာ ဆင်းရဲတဲ့ သူက ကုန်းကောက်စရာ မရှိအောင် ဆင်းရဲ ပြီးတော့ ချမ်းသာတဲ့ လူက ထားစရာ မရှိအောင် ချမ်းသာပါတယ်။ ချမ်းသာတဲ့ လူရဲ့ ချမ်းသာတဲ့ အကြောင်းအရင်းက အာဏာရှိခြင်း၊ လုပ်ငန်း အခွင့်အရေးရှိခြင်း၊ သူလုပ်ချင်တာကိုလုပ်နိုင်ခြင်း စတဲ့လာဘ်ပေးလာဘ်ယူခြင်း၊ အဂတိ လိုက်စားခြင်း စတဲ့အမျိုးမျိုးကြောင့် ချမ်းသာတဲ့ လူတွေရှိတယ်။ ဆင်းရဲတဲ့ လူတွေကျတော့ မနက်စားတဲ့အခါ ကန်စွန်းနှင့်ချဉ်ပေါင်။ ညနေစားတဲ့ အခါ ချဉ်ပေါင်နဲ့ကန်စွန်း စားနေတဲ့ လူတွေကလည်း အ များကြီးရှိပါတယ်။ အဲဒီကွာဟမှုကို လျော့နည်းအောင် လုပ်ရမှာက တစ်နည်းအားဖြင့် စီမံကိန်းရေးဆွဲတဲ့ ပုဂ္ဂိုလ်၊ အာဏာပိုင် ၊ အစိုးရတွေရဲ့ လုပ်ဆောင်မှု၊ သမာသမတ်ကျခြင်း ဆိုတာလည်း ဆင်းရဲမှု ကွာဟမှုဟာ နည်းပါမယ်။ တစ်နည်းအားဖြင့် အခွန်အကောက်ဖြင့် ဆင်းရဲချမ်းသာမှုကို လျှော့ ဖို့နည်းလမ်း osoagulosofi Proportional Tax 1 Progressive Tax 1 Progressive Tax m60s? ဝင်ငွေများလေလေ အခွန်အကောက်ကို အများကြီး ကောက်လေလေ။ နောက် Degressive Tox ဝင်ငွေရလေလေ အခွန်အကောက်ကို လျှော့ လေလေ။ အဲဒါ ဆင်းရဲတဲ့ လူတွေနဲ့၊ ချမ်းသာ တဲ့ လူတွေရဲ့ ကွာဟမှုကို လျှော့ ချဖို့ အဲဒါလည်း နည်းတစ်နည်းပါ။ တခြားနည်းတွေလည်း အများကြီး ရှိပါတယ်။ နောက်တစ်ခုက ပြည်သူလူထုရဲ့ လူနေမှုအဆင့်အတန်းမြင့်မားရေး ဆိုတဲ့ ဦးတည်ချက်လည်း ပါပါတယ်။ အဲဒီ အကြံပြုချက် စာတမ်းမှာ အဲဒါကြောင့် စာတမ်းကို ကျွန်တော် ထောက်ခံပြီး ဆွေးနွေးခြင်းဖြစ်ပါတယ်။ လူနေမှုဘဝ မြင့်မားရေးဆိုတဲ့ စကားလုံး ကတော့ဟာ အဓိကကတော့ လိုချင်တာကိုရတာဟာ လူနေမှု အဆင့်အတန်းမြင့်တယ်။ လိုချင်တာကို မရတာဟာ လူနေမှုအဆင့် နိမ့်တယ်။ အဓိကကတော့ Basic Requirement Non - Basic Requirement i Basic Requirement m 09:ěsapoi saoui ooso saozas အဝတ်၊ နေဖို့အတွက်နေအိမ်၊ အဲဒါဟာ အဓိက လိုအပ်ချက်ပဲ။ အဲဒီစားဝတ်နေရေး ပြည့်စုံတာနဲ့ အဲဒီလူကို လူနေမှု အဆင့်အတန်း မြင့်တယ်လို့ ပြောလို့မရသေးပါဘူး။ Non-Busic Requirement ဆိုတဲ့ တ ခြားလိုအပ်ချက်တွေလည်း အများကြီး ရှိပါတယ်။ ကားတို့၊ တီဗွီတို့ ၊ တယ်လီဖုန်းတို့၊ တခြား ပျော် ပွဲရွှင်ပွဲတို့ စသည်အားဖြင့် အများကြီးရှိပါတယ်။ အဲဒါကြောင့် လူနေမှု အဆင့်အတန်း မြင့်မားဖို့ဆိုတာ အဲဒါတွေ အကုန်လုံး ပြည့်စုံမှသာလျှင် မြင့်မားဖို့ ဖြစ်တယ်။ ဒီ စီမံကိန်းမှာ လူနေမှုအဆင့် မြင့်မားဖို့ ဦးတည်ချက်ဆိုတာလည်း အလွန်တရာ သင့်တော်တဲ့ ဦးတည်ချက် ဖြစ်ပါတယ်။ အဲဒါကြောင့်မို့လို့ ဒီမှာ တင်ပြထားတဲ့ အမျိုးသား စီမံကိန်းဖွံ့ဖြိုးတိုးတက်ရေးမှာ ခုနပြောတဲ့ ဘက်စုံဖွံ့ဖြိုးတိုးတက်ရေး စီမံကိန်းရဲ့ ဦးတည်ချက် များသည်လည်း အဲဒီစီမံကိန်းမှာ ပါဝင်သင့်တယ်လို့ အကြံပြုထားတဲ့ ကော်မတီက အကြံပြု ထားတာကို ကျွန်တော်က ထောက်ခံပါတယ်။ ဒုတိယအချက်ကတော့ စာတမ်းပါ။ အဲဒီစာတမ်းမှာ အမျိုးသားစီမံကိန်းဆိုတဲ့ ခေါင်းစဉ် ရှိပါတယ်။ အဲဒီ အမျိုးသားစီမံကိန်းနဲ့ ပတ်သက်လို့ ဆွေးနွေးတင်ပြမှာ ဖြစ်ပါတယ်။ အမျိုးသားစီမံကိန်းဆိုတာ တစ်မျိုးသားလုံးရဲ့ စီးပွားရေးတစ်ရပ်လုံးကိုဖြစ်စေ၊ ကဏ္ဍအလိုက် ဖြစ်စေ၊ သတ်မှတ်ထားသော အချိန်ကာလအတွင်းမှာ မည်မျှထုတ်လုပ်ဖို့ ဆိုတဲ့ ရည်မှန်းချက် လုပ်ငန်းစဉ် ဖြစ်တယ်။ အဲဒါ အမျိုးသားစီမံကိန်း ဖြစ်ပါတယ်။ အဲဒီ အမျိုးသားစီမံကိန်းမှာ အချိန်ကာလတစ်ခု ပါ ပါတယ်။ အချိန်ကာလဆိုတာကတော့ ကာလတို၊ ကာလလတ်၊ ကာလရှည် အဲဒီအချိန်အတွင်းမှာ ကဏ္ဍ(၁၄)ခုက ထုတ်လုပ်ကြတယ်။ ကုန်စည်ထုတ်လုပ်တယ်။ ဝန်ဆောင်မှု ထုတ်လုပ်တယ်။ အဲဒါကာလတစ်ခုမှာ ထုတ်လုပ်တဲ့ စီမံကိန်း ၊ Short Term Plan Medium Term Plan Long Term Plan ဆိုပြီးတော့ ကာလ(၃)ခု ရှိပါတယ်။ အဲဒီ ယင်းကာလ(၃)ပါးမှာ လုပ်တဲ့ စီမံကိန်း အမျိုးသားစီမံကိန်းမှာတစ်ခါ အထူးပြုတဲ့ စီမံကိန်းလည်း ပါသင့်ပါတယ်။ စာတမ်းမှာ ရေးထား တဲ့ အကြံပြုချက်မှာ ဘာပါလဲဆိုတော့ လူ့အရင်းအမြစ် စီမံကိန်းတဲ့။ မြန်မာပြည်မှာရှိတဲ့ လူတွေရဲ့ အရည်အချင်း တိုးတက်ခြင်း၊ နည်းပညာ စသည်အားဖြင့် ကျွမ်းကျင်မှု၊ တီထွင်မှု အဲဒီ ပညာတွေ။ နောက်ပြီးတော့ Men of Power Planning အဲဒီလို အမျိုးမျိုးတွေဟာ လူ့အရင်းအမြစ်စီမံကိန်းမှာ ပါ ပါတယ်။ အဲဒါ လူ့အရင်းအမြစ်စီမံကိန်းလည်း တိုးတက်ဖို့အတွက် အကြံပြုထား တာကို တွေ့ရပါတယ်။ နောက်ပြီးတော့ စက်မှုလုပ်ငန်းဖွံ့ဖြိုးတိုးတက်ရေး စီမံကိန်း၊ မြန်မာနိုင်ငံမှာ လက်မှုလယ်ယာမှ စက်မှုလယ်ယာသို့ နောက်ပြီးတော့ တခြားစက်မှု လုပ်ငန်း မြောက်မြား စွာတို့၊ လျှပ်စစ်လုပ်ငန်းတို့၊ သဘာဝဓာတ်ငွေ့လုပ်ငန်းတို့၊ တခြားစက်မှု အလုပ်ရုံ၊ စက်ရုံတို့ အဲဒီလို စက်မှုစီမံကိန်းများကိုလည်း လုပ်ဖို့အတွက် ရည်မှန်းထားပါတယ်။ နောက်တစ်ခုက ရင်းနှီး မြှုပ်နှံမှု စီမံကိန်း ၊ မြန်မာပြည်မှာ တိုးတက်ဖို့အတွက် နိုင်ငံခြားရင်းနှီးမြှုပ်နှံမှု၊ ပြည်တွင်း ရင်းနှီးမြှုပ်နှံမှုတွေကို လုပ်ပြီးတော့ ကုန်ထုတ်လုပ်မှု တိုးတက်အောင် ဆောင်ရွက်ဖို့ စီမံကိန်း ဖြစ်ပါတယ်။ ကျေးလက်ဒေသဖွံ့ဖြိုးရေး စီမံကိန်း၊ ကျေးလက်ဒေသဖွံ့ဖြိုးမယ် ဆိုတာက ကျေးလက်၊ ကျေးရွာချင်းဆက် လမ်း၊ တံတား ဖောက်လုပ်ခြင်း၊ ကျေးရွာချင်းဆက် ရေလမ်း ကောင်းမွန်ခြင်း၊ ကုန်ပစ္စည်းသယ်ယူပို့ဆောင်ရေး လုပ်ငန်းတို့ ကောင်းမွန်ခြင်း၊ ကျန်းမာရေး၊ ပညာရေး ကောင်းမွန်ဖို့အတွက် လုပ်ငန်းတွေ ၊ အဲဒါတွေကောင်းလာရင် ကျေးလက်ဒေသဟာ ဖွံ့ဖြိုးတိုးတက်လာမှာ ဖြစ်ပါတယ်။ အဲဒီလို ကျေးလက်ဖွံ့ဖြိုးတိုးတက်လာရင် ကျေးလက်ဒေသမှာ ရှိတဲ့ လူတွေဟာ ဆင်းရဲမှုလျော့ပါးမှာ ဖြစ်ပါတယ်။ အဲဒါကိုလည်း စီမံကိန်းက ရည်မှန်းချက် ထားတာကို တွေ့ရပါတယ်။ နောက် အထူးဇုန် ဖွံ့ဖြိုးရေးစီမံကိန်း စသည်အားဖြင့် အဲဒီလို စီမံကိန်းတွေကို ရေးထားတာကို တွေ့ရပါတယ်။ အဲဒီလို အမျိုးသားစီမံကိန်းမှာ ဒီလိုအထူးပြု စီမံကိန်းတွေ အပါအဝင် အမျိုးသားစီမံကိန်းမှာ ရေးထားတဲ့ ကဏ္ဍ (၁၈)ခုမှာ (၁၄)ခုတို့ဟာ ပြည်ထောင်စု အတွက် ဖွံ့ဖြိုးတိုးတက်ဖို့ စီမံကိန်းတွေ ဖြစ်တဲ့အတွက်ကြောင့် ဒီရေးထားတဲ့ အကြံပေးစာကို ကျွန်တော် ထောက်ခံပါတယ်။ နောက်တစ်ခုက စီမံကိန်း အကောင်အထည်ဖော်မှု၊ စီ မံကိန်း အကောင်အထည် ဖော်မှုက လောလောဆယ်မှာတော့ ကျွန်တော်တို့ နှစ်ရှည်စီမံကိန်း ရေးထားပါတယ်။ နှစ် (၃၀) စီမံကိန်း။ အဲဒီစီမံကိန်းက ၂၀၀၁-၂၀၀၂ မှ ၂၀၃၀-၂၀၃၁၊ နှစ် (၃၀)စီမံကိန်းကို ရေးထားပါ တယ်။ အခုကျွန်တော်တို့ ၂၀၁၁-၂၀၁၂၊ ၂၀၁၅-၂၀၁၆ သည် ကာလတို (၅)နှစ် စီမံကိန်း သို့ ရောက်နေပါပြီ။ အဲဒီတော့ ၂၀၀၁ ကနေပြီးတော့ ၂၀၁၆ ထိ ဆိုရင် စီမံကိန်းဟာ (၃)ခု ဖြစ်တယ်။ အဲဒီတော့ ၂၀၀၁-၂၀၀၂၊ ၂၀၀၅-၂၀၀၆၊ ၂၀၀၆-၂၀၀၇၊ ၂၀၀၀-၂၀၁၀ ဆိုတာဟာ အဲဒီစီမံကိန်း (၂)ခုဟာ (၅)နှစ် စီမံကိန်း (၂)ခုဟာ ပြီးဆုံးသွားပါပြီ။ (၅)နှစ်ဆိုတော့ (၁၀)နှစ် ပြီးသွားပါပြီ။ အဲဒီတော့ နှစ်(၃၀)စီမံကိန်းဆိုတော့ နှစ်ပေါင်း (၂၀) ကျန်ပါတယ်။ အဲဒီ (၂၀)ကို စီမံကိန်း လုပ်တဲ့အခါမှာ ၂၀၁၁-၂၀၁၂ မှ စပြီးတော့ ၂၀၃၀-၂၀၃၁ ထိ စီမံကိန်းကို ဆက်လက်ဆွဲရင် ၂၀၁၁-၂၀၁၂ စီမံကိန်း ပဉ္စမ (၅)နှစ် စီမံကိန်းဟာ တတိယ (၅)နှစ်စီမံကိန်းသာ ဖြစ်သွားပါမယ်။ အဲဒါကြောင့်မို့လို့ ကျွန်တော်တို့ဟာ အနှစ် (၂၀) စီမံကိန်းကို ရေးဆွဲဖို့ရာကို ကျွန်တော် လုံးဝ ထောက်ခံပါတယ်။ နှစ်ရှည်စီမံကိန်း။ နှစ်ရှည်စီမံကိန်းက ခုနကပြောသလို ၂၀၁၁-၂၀၁၂ မှ ၂၀၃၀-၂၀၃၁၊ အဲဒါက ပြည်ထောင်စုလွှတ်တော်သို့ တင်ပြသွားပြီးတော့ အတည်ပြုဖို့ လိုအပ် ကြောင်း အကြံပေးတာကို ထောက်ခံပါတယ်။ နောက်ဆုံးအနေနဲ့ ပြည်ထောင်စုစီးပွားရေး ညှိနှိုင်းမှု အဆင့်မြှင့်တင်မှု ကော်မတီ။ အဲဒီလို စီမံကိန်းတွေ လုပ်တဲ့အခါမှာ အဲဒီစီမံကိန်းတွေကို ညှိဖို့အတွက် ပြည်ထောင်စုစီးပွားရေး ညှိနှိုင်းမှုအဆင့်မြင့် ကော်မတီတစ်ရပ် လိုအပ်ပါတယ်။ညှိနှိုင်းတယ်ဆိုတာ ဘာလဲ။ မညီမျှတာကို ညှိနှိုင်းခြင်း၊ လိုအပ်ချက်ပြေလည်ဖို့ ပြေလည်အောင်ညှိနှိုင်းဖို့ ဖြစ်ပါတယ်။ အဲ ဒီတော့ စီးပွားရေး စီမံကိန်းမှာ ဘာတွေကို ညှိနှိုင်းမှာလဲ၊ စီးပွားရေးကဏ္ဍအကြား ဟန်ချက်ညီအောင် ညှိဖို့၊ ဥပမာဆိုပါစို့၊ လယ်ယာကဏ္ဍက ထုတ်လုပ်တဲ့ ပစ္စည်းတွေကို သယ်ယူပို့ဆောင် ကဏ္ဍက ထုတ်လုပ်တဲ့ သယ်ယူပို့ဆောင်ရေး ကိရိ ယာတွေနဲ့ ဟန်ချက်ညီဖို့လိုပါတယ်။ လယ်ယာထွက် ပစ္စည်းတွေက အများကြီးထွက်ပြီးတော့ သယ်ယူပို့ဆောင်ရေး ကိရိယာတွေ၊ ယာဉ်တွေက နည်းမယ်ဆိုရင် အဲဒါ ဟန်ချက်မညီဘူး။ တစ်နည်းအားဖြင့် စက်မှုကဏ္ဍက ထုတ် လုပ်တဲ့ ပစ္စည်းတွေကို ထုတ်လုပ်မယ့် ပစ္စည်းလို့ ရည်မှန်းထားတာကို လျှပ်စစ်ကဏ္ဍက လျှပ်စစ်စွမ်းအား မပေးနိုင်ရင် ထုတ်လုပ်မှု ရည်မှန်းချက် ဟာ မညီမျှနိုင်တော့ဘူး။ အဲဒါကြောင့် ဟန်ချက်ညီဖို့ လိုတယ်လို့ ဆိုထားပါတယ်။ နယ်မြေဒေသအကြား သဟဇာတ ဖြစ်ရေးတဲ့။ ရှမ်းပြည်ကကုန်စ္စည်း တစ်ခုဟာရန်ကုန်သို့နေ့ချင်း ရောက်ပါတယ်။ မန္တလေးကပစ္စည်းဟာ ရန်ကုန်သို့နေ့ ချင်း ရောက်သလို၊ မကွေးတိုင်းက ပစ္စည်းဟာ ရခိုင်ပြည်နယ်သို့ မရောက်နိုင်ပါ။ မကွေးတိုင်းဘက်က လမ်းဟာကောင်းပေမယ့် ရခိုင် ပြည်နယ်ဘက်သို့ ရောက်တဲ့ အခါလမ်းဟာ အပေါက်ပေါက် အပြဲပြဲ၊ တံတားကျိုး အဲဒီအတွက်ကြောင့် သွားလာရေးဟာ အလွန်တရာ ကြန့်ကြာပါတယ်။ အဲဒါကြောင့်မို့လို့ နယ်မြေချင်း သဟဇာတဖြစ်ရေး၊ အချိတ်အဆက်မိရေးဟာ တိုင်းပြည်အတွက်၊ စီမံကိန်း အတွက် ထုတ်လုပ်မှုအတွက် အောင်မြင်ဖို့ လုပ်ငန်း ---</speech>
<speech type="speaker">နိဂုံးချုပ်ပါ</speech>
<speech><mp id="124">ဦးမောင်စောဖြူ၊ ရခိုင်ပြည်နယ် မဲဆန္ဒနယ်အမှတ်(၄)</mp>ဟုတ်ပါပြီ။ အဲဒါကြောင့် မို့လို့ ကျွန်တော်(၃)ခု(၅)ခုကို ကျွန်တော် အကြံပေးရင်း နိဂုံးချုပ်ပါတယ်။</speech>
<speech type="speaker">ဆက်လက်ပြီး ရှမ်းပြည်နယ် မဲဆန္ဒနယ်အမှတ် (၉)မှ ဦးနေဝင်းထွန်း ဆွေးနွေးနိုင်ပါပြီ။</speech>
<speech><mp id="153">ဦးနေဝင်းထွန်း၊ ရှမ်းပြည်နယ် မဲဆန္ဒနယ်အမှတ် (၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပြီး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုမွန်ကောင်း တောင်းရင်း နှုတ်ခွန်းဆက်သ အပ်ပါတယ် ခင်ဗျား။ ကျွန်တော်က တော့ အမျိုးသားလွှတ်တော် ကိုယ်စားလှယ် ရှမ်း ပြည်နယ် မဲဆန္ဒနယ်အမှတ် (၉) ပအိုဝ်း ကိုယ်ပိုင်အုပ်ချုပ်ခွင့်ရဒေသမှ ဦးနေဝင်းထွန်း ဖြစ်ပြီး အမျိုးသားလွှတ်တော်သတ္တု နှင့် သ ယံဇာတရေးရာကော်မတီ ဥက္ကဋ္ဌ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အမျိုးသားလွှတ်တော် အမျိုးသားစီမံကိန်း ရေးရာကော်မတီအနေဖြင့် အမျိုးသားဖွံ့ဖြိုးတိုးတက်ရေး စီမံကိန်း ဆိုင်ရာ အကြံပြု ချက်များကို အခန်း(၁၈)ခန်းခွဲပြီး အသေးစိတ်လေ့လာတင်ပြ သုံးသပ် အကြံပြု ထားတာဟာဖြင့် အတိုင်းမသိကောင်းမွန်ပြည့်စုံလှ ပါတယ်။ ကျွန် တော့်အနေဖြင့် အမျိုးသားစီမံကိန်း ရေးရာကော်မတီ၏ အကြံပြုချက် တစ်ရပ်လုံးကို အားပေးထောက်ခံခြင်း ဖြစ်ပါသော်လည်း လွှတ်တော်၏ အချိန်ကို လေးစားသော အားဖြင့် အခန်း (၁၄) သယံဇာတအရင်းအမြစ်များထိန်းသိမ်းရေးအပိုင်းကိုသာ ထောက်ခံ အကြံပြု ဆွေးနွေး တင်ပြ သွားမှာ ဖြစ်ပါတယ်ခင်ဗျား။ ဥက္ကဋ္ဌ ကြီးခင်ဗျား။ အချိန်ကို လေးစားတဲ့အနေနဲ့ ဖတ်ကြားဆွေးနွေးခွင့်ပြုပါ။ ကျွန်တော်တို့ နိုင်ငံမှာ မြေပေါ်မြေအောက် ၊ ရေပေါ်ရေအောက် သယံ ဇာတများ ပေါကြွယ်ဝစွာ ရှိတဲ့အတွက် မြေသယံဇာတ၊ ရေသယံဇာတများကို နိုင်ငံတော်ဖွံ့ဖြိုးတိုးတက်ရေး အတွက် အားထား ရာ အရင်းအမြစ်များ အဖြစ် ထုတ်လုပ်ပြီး တိုင်းရင်းသား ပြည်သူများရဲ့ လူနေမှုဘဝမြှင့်တင်ရာဖြစ်သော ပညာရေး၊ ကျန်းမာရေး၊ ယဉ်ကျေးမှုနှင့် ထုံးတမ်းဓလေ့များ ထိန်းသိမ်းမြှင့်တင်ပေးရေး၊ ရုပ်ပိုင်း၊ စိတ်ပိုင်း၊ သာယာချမ်းမြေ့မှုကို ဖန်တီးဖော်ဆောင်ရေးတို့မှာ စနစ်တကျ သုံးစွဲသွားနိုင်မှာ ဖြစ်ပါတယ်။ ကျွန်တော်တင်ပြလိုတာက နိုင်ငံတိုင်း ၊ လူသားတိုင်းမှာ ကမ္ဘာနဲ့ချီပြီး ပြောရရင် ကမ္ဘာပေါ်ရှိလူသားတိုင်းအတွက် စားဝတ်နေရေးဆိုတဲ့ အခြေခံလိုအပ် ချက် ရှိပါတယ်။ ဒါကြောင့် ပြည်သူလူထုရဲ့ အစားအစာနှင့်အာဟာရ ဖွံ့ဖြိုးရေးအတွက် ရေအောက်၊ မြေအောက် သယံဇာတ တွေကို လူတွေ ထုတ်လုပ်နေကြရတာ ဖြစ်ပါတယ်။ ကျန်းမာရေးအတွက် ထုတ်လုပ်တဲ့ ဆေးဝါး များအနေဖြင့် မဂ္ဂနီဆီယမ်၊ ဇင့်၊ ဆီလီနီယံ၊ ကော့ပါး၊ မင်းဂနီးစ်၊ ခရိုမီယမ်၊ မိုလစ်(ဘ)ဒီနမ်၊ ကလိုရိုက်၊ ပိုတက်ဆီယမ်၊ ကယ်လ်စီယံ၊ ဘိုရွန်၊ နီကယ်၊ တင်း၊ စီလီကွန်၊ ဗနေဒီယမ်၊ ဖော့ (စ)ဖော့ရပ်၊ အိုင်အိုဒင်း စတာတွေ ပါ ပါတယ်။ ဒါတွေ အားလုံး တွင်းထွက် သယံဇာတတွေ ဖြစ်ပါတယ်။ အသက်ရှင်သန် ရေး၊ ကျန်းမာရေး အတွက် အသုံးပြုနေရတဲ့ ဒီလို တွင်းထွက် သယံဇာတတွေကို ကမ္ဘာနဲ့အဝန်း လူသားအရင်း အမြစ်များက လိုအပ်ချက်အဖြစ် ထုတ်လုပ်သုံးစွဲနေရတာ ဖြစ်ပါတယ်။ နေ့စဉ်လူ တွေ သုံးစွဲနေကြ တဲ့ ပစ္စည်းများလည်း သတ္တုတွေကို သုံးစွဲထားတာ အမြောက်အမြား ဖြစ်ပါတယ်။ ဥပမာ လက်ချုပ်အပ်၊ မျက်မှန်၊ ကွန်ပျူတာ၊ တယ်လီဖုန်း၊ မော်တော်ယာဉ်၊ ဂြို ဟ်တု၊ လေယာဉ်၊ အာကာသယာဉ်များအထိ သတ္တု တွေနဲ့ ထုတ်လုပ်ထားတာ ဖြစ်ပါတယ်။ ဖွံ့ဖြိုးပြီး တိုးတက် ခေတ်မီတဲ့ ကမ္ဘာမှာ သတ္တုတွေဟာ စက်မှုကဏ္ဍအတွက် ကုန်ကြမ်းအဖြစ် လိုပြီးရင်း လိုအပ်နေ ပါတယ်။ ကျွန်တော်တို့ နိုင်ငံက သတ္တု အမျိုးပေါင်း(၄၀)ကျော်ထွက်ရှိပါတယ်။ ၄င်း သတ္တုမျိုးစုံ တို့ကို စက်မှုပစ္စည်းအဖြစ် ထုတ်လုပ်နိုင်ရန် ရှားပါးသတ္တု ကိုလည်း အချိုးအစားလိုက် ရောစပ်၍ ထုတ်လုပ်နိုင်ပါတယ်။ ကျွန်တော်တို့နိုင်ငံက သတ္တုသယံာတတွေကို ခေတ်အဆက်ဆက် အစိုးရက ထိန်းသိမ်းကာကွယ်စောင့်ရှောက်ပေးခဲ့လို့ ယခုအချိန်မှာ တိုင်းပြည်ချမ်းသာ ဖို့ ထုတ်လုပ်သုံး စွဲ ရန် အဆင်သင့် ရှိနေတာ ဖြစ်ပါတယ်။ ဒါကိုလည်း ကျေးဇူးတင်ရမှာ ဖြစ်ပါတယ်။ ကျွန်တော်တို့ နိုင်ငံသည် အခြားနိုင်ငံများနည်းတူ ဖွံ့ဖြိုးတိုးတက်စေချင်ပါတယ်။ လယ်ယာကဏ္ဍကို စက်မှု လယ်ယာကဏ္ဍသို့ ကူးပြောင်းဆောင်ရွက်နေသကဲ့သို့ စက်မှုကဏ္ဍဖွံ့ဖြိုးဖို့ကိုလည်း ရည်မှန်းချက် ထားရှိတယ်ဆိုတဲ့အတွက် သတ္တုသယံဇာတကို ထူးဖော်ထုတ်လုပ် သုံးစွဲမှုနဲ့ ထိန်းသိမ်း ကာကွယ်စောင့်ရှောက်မှုကို မျှမျှတတလုပ်ပြီး ထုတ်လုပ်ရရှိသော သတ္တုများကိုလည်း ထိုက်ထိုက် တန်တန် ဈေးကွက်ရရှိအောင် ဆောင်ရွက်သင့်တဲ့ အခါသမယဖြစ်တယ်လို့ ကျွန်တော်ဆွေးနွေး တင်ပြလိုပါတယ်။ ကျွန်တော်တို့လို စိုက်ပျိုးရေးအဓိကထားတဲ့ နိုင်ငံတွေမှာဆိုရင် စိုက်ပျိုးဖို့ ပေါက်တူး၊ ပေါက်ပြား က အစ ထွန်သွား၊ ထယ်သွားတွေ၊ လယ်ထွန် စက်တွေ၊ ရိတ်သိမ်းခြွေလေ့စက် တွေဟာ သတ္တုနဲ့ လုပ်ရတာပါပဲ။ သတ္တုတွေနဲ့ ပြုလုပ်သုံးစွဲရတာ ဖြစ်လို့ စိုက်ပျိုးရေးကဏ္ဍ အတွက်လည်း သတ္တု ဟာ လိုအပ်ချက်တစ်ရပ် ဖြစ်ပြီး ထုတ်လုပ်သုံးစွဲနေရပါတယ်။ ရွှေတို့ ၊ ငွေတို့ဆိုတာ တစ်ချိန်က ကမ္ဘာမှာ ငွေကြေးအဖြစ် သုံးစွဲခဲ့ကြတဲ့ တွင်းထွက် သယံဇာ တများ ဖြစ်ပါတယ်။ အခုခေတ်မှာလည်း ကမ္ဘာ့ ဘဏ်လုပ်ငန်းမှာ ရွှေ ကို ခိုင်မာသော အာမခံ ပစ္စည်း အဖြစ် ထားရှိပြီး ရွှေစံချိန်စ နစ် ကို သုံးစွဲလျက်ရှိပါတယ်။ အဲ ဒီစနစ်အရ ငွေကြေးတိုင်းမှာ ပုံသေ ရွှေလဲနှုန်း သတ်မှတ်ထားရှိပြီး နိုင်ငံချင်းပေးချေမှု အဝဝကို ရွှေဖြင့် ပေးချေခြင်းကို ကျင့်သုံး လျက် ရှိပါတယ်။ နိုင်ငံတကာက ထုတ်ဝေသုံးစွဲတဲ့ ငွေကြေး စနစ်မှာ ရွှေနဲ့ အာမခံထားပြီး ငွေစက္ကူများကိုထုတ်လုပ်ကြရတာဟာ ယနေ့ကျင့်သုံးနေတဲ့ကျင့်စဉ် ဖြစ်ပါတယ်။ ရွှေဆိုတာ ဟာလည်း သဘာဝ သယံဇာတကနေ ထုတ်ယူသုံးစွဲနေကြတာ ဖြစ်ပါတယ်။ လူတွေရဲ့ နေရေး လို အပ်ချက်ဖြစ်တဲ့ အဆောက်အအုံများ ဆောက်လုပ်ရာမှာ သွပ်တွေ၊ သံတွေ၊ မီးခံပြားတွေ၊ အုတ်တွေ၊ သစ်တွေ၊ ဝါးတွေ၊ ဓနိတွေ၊ သက်ကယ်တွေနဲ့ ဆောက်လုပ်နေထိုင်ကြရာမှာ အားလုံးပဲ သဘာဝပတ်ဝန်းကျင်ကပေးတဲ့ သဘာဝသယံဇာတများ ဖြစ်တာကြောင့် လူတို့အတွက် မရှိမဖြစ် နေရေးလိုအပ်ချက်ကိုလဲ သဘာဝပတ်ဝန်းကျင်က ဖြည့်ဆည်းပေးနေတာ ဖြစ်ပါတယ်။ ကြေးနီ (ကော့ပါး) ဆိုရင်လဲ လျှပ်စစ်ကဏ္ဍမှာ မရှိမဖြစ် သတ္တုအမျိုးအစားဖြစ်ပြီး မီးကြိုး၊ မီးလိုင်း ဆက်သွယ်ပြီး လျှပ်စစ်မီး အသုံးပြုဖို့အတွက် အဓိက သုံးစွဲရပါတယ်။ လျှပ်စစ်စွမ်းအားကိုအသုံးပြုပြီး ကုန်ထုတ်လုပ် မှုတွေအတွက် အရေးပါ လှတဲ့ သတ္တုအမျိုးအစားလည်း ဖြစ်ပါတယ်။ ကျောက်မီးသွေးဆိုရင်လည်း စက်မှုကဏ္ဍဖွံ့ဖြိုးဖို့ အတွက်လောင်စာ အနေဖြင့် ထုတ်လုပ်သုံးစွဲနေရတဲ့ သယံဇာတ ဖြစ်ပါတယ်။ အချို့သော ဒေသ များမှာ လျှပ်စစ်ဓာတ်အားရရှိရေးအတွက် ကျောက်မီးသွေးကို အသုံးပြု နေ ကြရတာ ဖြစ်ပါတယ်။ လမ်းတံတားများအတွက် သံ သတ္တု ဆိုတာလည်း မရှိ မဖြစ်ပါ။ သတ္တုများရဲ့ အသုံးဝင် ပုံကို အဓိကပြောချင်၍ မဟုတ်ပါ။ ဘာကြောင့် သတ္တုများကို တူးဖော်ရပါသလဲဆိုတာကို တင်ပြချင်လို့ ပြောခြင်းဖြစ်ပါတယ်။ မြေလွှာအောက်မှာရှိတဲ့ သတ္တုသယံဇာတများကို တူးဖော်ထုတ်လုပ်မယ်ဆို ရင် မြေမျက်နှာပြင်နဲ့ မြေပေါ်မှာရှိတဲ့ သစ်ပင်၊ ဝါးပင် အနည်းနဲ့အများ ထိခိုက်မှုရှိမှာ ဖြစ်ပါတယ်။ အဲဒီလိုဘဲ နိုင်ငံဖွံ့ဖြိုးဖို့ လမ်းတွေဖောက်ရင်လည်း သစ်တောဆိုင်ရာ သစ်ပင်၊ ဝါးပင် ၊ စိုက်ပျိုး ဧရိယာများ ဆုံးရှုံးရတာ ဖြစ်ပါတယ်။ ကျွန်တော်တို့နိုင်ငံက ဖွံ့ဖြိုးတိုးတက်ဖို့ တာဆူနေတဲ့ အချိန်ဖြစ်လို့ သယံဇာတများ ကုန် ဆုံးသွားမှာကို စိုးရိမ် စိတ်တစ်ခုတည်းနဲ့ သတ္တုကဏ္ဍကို ထိန်းချုပ်ကန့်သတ်ထားမယ်ဆိုရင် ဖွံ့ဖြိုးမှုမှာကဏ္ဍတစ်ခု ဖြင့် နောက်ကျနေပါလိမ့်မယ်။ ချမ်းသာပြီးသား နိုင်ငံဖြစ်ရင်တော့ မိမိတို့ရဲ့ မြေအောက် သယံဇာတများကို ပိတ်ပင်ကန့်သတ်ပြီး အခြားနိုင်ငံထွက်သတ္တုများကို ဝယ်ယူသုံးစွဲကောင်းသုံးစွဲ နိုင်မည် ဖြစ်ပါတယ်။ အကြံပြု တင်ပြချက် အပိုဒ် ၄၂ နဲ့ ပတ်သက်လို့ ဆွေးနွေးတင်ပြ လိုသည်မှာ သယံဇာတများကို ထုတ်လုပ်သုံးစွဲပါက သဘာဝပတ်ဝန်းကျင်ကို အနည်းနဲ့အများထိခိုက်မှုရှိမည်ဖြစ်ရာ၂၀၁၂ ခုနှစ် ၊ သဘာဝပတ်ဝန်းကျင်ထိန်းသိမ်းရေး ဥပဒေကိုလည်း ပြဋ္ဌာန်းပြီးပြီ ဖြစ်၍ ယင်းဥပဒေကို လိုက်နာပြီး သဘာဝပတ်ဝန်းကျင်ထိခိုက် မှုကို အနည်းဆုံး ဖြစ်အောင် စနစ်တကျ တူးဖော် လုပ်ကိုင်ခြင်းဖြင့် နိုင်ငံတော်စက် မှုကဏ္ဍဖွံ့ဖြိုးရေးအတွက် တစ်တပ် တစ်အား အထောက်အပံ့ ဖြစ်စေမယ်လို့ ယုံကြည်ပါတယ်။ အကြံပြု တင်ပြချက်အပိုဒ်(၄၃)နဲ့ပတ်သက်လို့ဆွေးနွေးတင်ပြလိုသည်မှာ စိုက်ပျိုးရေး၊ မွေးမြူရေး တိုးချဲ့ရခြင်းသည် တစ်နေ့တစ်ခြားတိုးပွားလာသော လူဦးရေ ၏ စားသုံးဖို့အတွက် ဖြစ်တာကြောင့် ရှောင်လွှဲ၍ မရနိုင်ပါ။ ဥယျာဉ်ခြံမြေများ ရွာမြေအဖြစ်၊ ရွာမြေများ မြို့မြေအဖြစ် တစ်ဆင့်ဆင့်နဲ့ လူနေထိုင်ဖို့ အတွက် တိုးချဲ့ကြရစမြဲဖြစ်ရာ ၎င်းတို့ကို လုံးဝထိန်းချုပ်ထားရန် မဖြစ်နိုင်ဘဲ စနစ်တကျ၊ စီမံကိန်းတကျ ဆောင်ရွက်ရမှာသာဖြစ်ပါတယ်။ ထိုနည်းတူစွာ သတ္တုလုပ်ငန်းရဲ့ တိုးချဲ့လုပ်ကိုင်ခြင်းသည်လည်း နိုင်ငံတော်၏စီးပွားရေးဖွံ့ဖြိုးမှုအတွက် တိုင်းရင်းသား ပြည် သူတစ်ရပ်လုံး တိုးတက်ချမ်းသာကြစေရန်အတွက်ဖြစ်၍ သတ္တု တူး ဖော်ပြီးသော မြေဧရိယာများကိုလည်း စိုက်ပျိုးမြေများ ၊ သစ်တောမြေများ အဖြစ် ပြန်လည်တည်ထောင်ခြင်း၊ သတ္တုများ ထုတ်ယူပြီးသော ခဲ၊ ကျောက်များကိုလည်း လမ်းခင်းခြင်းဖြင့် လမ်းပန်း ဆက်သွယ်မှု ကောင်းမွန်အောင်ပြုလုပ်၍ ဖွံ့ဖြိုးရေးဆောင်ရွက်ပေးနိုင်ခြင်း အကျိုးတရားများကို တစ်ဆက်တည်း ရရှိနိုင်ပါကြောင်း ဆွေးနွေးတင်ပြ လိုပါတယ်။ အကြံပြု တင်ပြချက်အပိုဒ် ၄၄ နဲ့စပ်လျဉ်း၍ မှန်ကန်လျက်ရှိပါသဖြင့် အစိုးရနှင့် ပြည်သူတို့ လက်တွဲတူညီစွာ ပူးပေါင်းခြင်းဖြင့် ထိရောက်အောင်မြင်အောင် ဆောင် ရွက်နိုင်မည် ဖြစ်ကြောင်းဖြည့်စွက် ဆွေးနွေးအကြံပြု လိုပါတယ်။ အကြံပြုချက် အပိုဒ် ၄၅ နှင့်စပ်လျဉ်း၍ အကြွင်း မရှိ ထောက်ခံလိုပါတယ်။ အကြံပြုချက် ၄၆ နှင့်ပတ်သက်၍ ရှေ့တွင်ဆွေးနွေး တင်ပြပြီး ဖြစ်သကဲ့သို့ သတ္တု တူးလျှင်၊ သတ္တုထုတ်လုပ်လျှင် သဘာဝပတ်ဝန်းကျင်ကို အနည်းနဲ့ အများ ထိခိုက်မှုရှိမည်သာဖြစ်ပြီး ထိခိုက်ပျက်စီးမှုများကို ပြန်လည်အစားထိုး ဆောင်ရွက်ခြင်း လုပ်ဆောင်စေရမည်စသည့် သင့်တော်သည့်စနစ်များဖြင့် ကွ ပ်ကဲ၊ ကြပ်မတ်၊ ချမှတ် သင့်ပါ သည်။ ချမှတ်ထားသည့် နည်းစနစ်များကို၊ ဥပဒေများကို မလိုက်နာပါက သက်ဆိုင်ရာ တာဝန်ရှိသူကို ဥပဒေနဲ့အညီ အရေးယူဆောင်ရွက်သွားခြင်းဖြင့် ထိန်းချုပ်နိုင်ပါသည်။ သစ်တောထုတ်လုပ်သူများအနေဖြင့် သစ်တောပြန်လည်ထူထောင် အစားထိုး စိုက်ပျိုးရသည့် စည်းမျဉ်း၊ စည်းကမ်းများလည်း ရှိပါသည်။ သတ္တုထုတ်လု���်သူများ တူးဖော်နေ သည့် လုပ်ကွက် မဟုတ်ဘဲ အခြားနေရာတွင် သစ်တောပြန်လည်ထူ ထောင်ခြင်း၊ စိုက်ခင်းထူထောင်စေခြင်း ကဲ့သို့ ဆော���်ရွက်စေမည်ဆိုပါကလည်း နို င်ငံတော်အတွက် အကျိုးများစွာ ရှိစေပါမည်။ ယခု အခါမှာ သတ္တုတွင်းဝန်ကြီးဌာနမှ သတ္တု ပါဝင်ရာခိုင်နှုန်း နည်း ပါးသော သတ္တုများကို နိုင်ငံခြား သို့ ရောင်းချခွင့်မပေးခြင်းကြောင့် သတ္တုလုပ်ငန်းရှင်များ သည် သတ္တု စက်ရုံများကို တည်ဆောက်ကာ သန့်စင်မှုပြုလုပ်၍ ရောင်းချရန်ကြိုးပမ်း အားထုတ်လျက်ရှိကြသဖြင့် သတ္တုကဏ္ဍသည် နိုင်ငံတော်အတွက် မုချအကျိုးရှိစေမည့် အခြေအနေဟု တွက်ဆ နိုင်ပါသည်။ ဖွံ့ဖြိုးတိုးတက်စေလိုလျှင် ကန့်သတ်မှုများကိုလည်း ပြုလုပ်ရန် မသင့်ပါ။ ကန့်သတ် ချက်များကို အတတ်နိုင်ဆုံးဖြေလျှော့ပေးပြီး အမျိုးသားစီမံကိန်းချမှတ်၍ ဥပဒေကိုလိုက်နာစေ ပြီး စည်းကမ်းတကျထုတ်လုပ်ခြင်းကို အားပေးသင့်ပါကြောင်း ဖြည့်စွက် ဆွေးနွေးအကြံပြုလို ပါသည်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်တို့ လူသားမျိုးနွယ်ရဲ့ ရှင်သန်မှုဟာ သဘာဝပတ်ဝန်းကျင်ကို မှီခိုအားထားနေရတာဖြစ်လို့ ဒီသဘာဝပတ်ဝန်းကျင်ကပေးတာတွေကို ထုတ်ယူသုံးစားပြီး ဒီသဘာဝပတ်ဝန်းကျင်ကိုလည်း တစ်ပြိုင်နက်တည်းမှာပဲ အစားထိုးစိုက်ပျိုး ထိန်းသိမ်းကာကွယ်စောင့်ရှောက်ရမှာပဲ ဖြစ်ပါတယ်။ သဘာဝသယံဇာတများကတော့သစ်တောများနဲ့ သဘောသဘာဝခြားနားမှုရှိပါတယ်။ သစ်တောများကို ပြန်လည်စိုက်ပျိုးထူထောင်နိုင်သကဲ့သို့ သတ္တုများကတော့ ဆောင်ရွက်နိုင်ခြင်း မရှိပါ။ သို့သော်လည်း ကမ္ဘာကြီးမှာ လူသားတို့ရဲ့ ကျန်းမာရေး၊ ဆေးဝါးက အစ စားနပ်ရိက္ခာများ စိုက်ပျိုးထုတ်လုပ်မှု ကဏ္ဍ၊ အိမ်ယာဆောက်လုပ်ရေး ကဏ္ဍ ၊ စက်မှု လက်မှု ကဏ္ဍ၊ ထွက်ကုန် ထုတ်ကုန် ကဏ္ဍ၊ စက်ရုံ အလုပ်ရုံများ စက်ပစ္စည်းများ ကဏ္ဍတွေ၊ တွင်းထွက် သတ္တု တွေကို မလွဲမသွေသုံးစွဲရမှာဖြစ်ပါတယ်။ သတ္တ သည် ပြန်လည်ဖြစ်စမြဲ သဘာဝမရှိ သော သဘာဝ သယံဇာတ ဖြစ်သော်လည်း တစ်ခါတူး ထာဝရသုံး လို့ ဆိုနိုင်ရလောက်အောင် ထပ်ကာတလဲလဲ (Recycle) ပြုလုပ်ပြီးတော့ သုံးစွဲနိုင်တဲ့ သဘောသဘာဝရှိပါတယ်။ သတ္တုနှင့်စက်ပစ္စည်း၊ အသုံးအဆောင်ပစ္စည်းများကို ထုတ်လုပ်ပြီး ပျက်စီးဟောင်းနွမ်းသွားရင် ဖြစ်စေ၊ ပုံစံများခေတ်မမီတော့သည့်အခါဖြစ်စေ၊ အရည်ကျိုပြီး အသစ်ပြန်လည် ထုတ်လုပ်နိုင်ပါတယ်။ သတ္တုဆိုတာအမှုံအမွှားလေးများအထိ အသုံးဝင်ပြီး တန်ဘိုးရှိပြီး ၊ ဘယ်သောအခါမှ တန်ဘိုး မဆုံးသော သယံဇာတဖြစ်လို့ တစ်ခါထုတ်လုပ်ပြီးတာနဲ့ နှစ်ပေါင်းများစွာ အကျိုးရှိစွာ သုံးစွဲနိုင် ပါတယ်။ ဆက်လက်ပြီး ကျွန်တော်အကြံပြု ဆွေးနွေးလိုတာက သတ္တု ကဏ္ဍနဲ့ပတ်သက်ရင် လိုအပ်မှုအပေါ်မူတည်ပြီး မျှတစွာထုတ်လုပ်သုံးစွဲဖို့၊ အဆင့်မြင့်ထုတ်လုပ်နည်းပညာ များနဲ့ လေလွင့်ဆုံးရှုံးမှု နည်းနိုင်သမျှ နည်းပါးအောင် စနစ်တကျထုတ်လုပ်မှု၊ စီမံကိန်းတကျ ထုတ်လုပ်ပြီး သတ္တု သယံဇာတများကို ထုတ်လုပ်ရင်း ထိန်းသိမ်းကာကွယ်သွားရန် ဖြစ်ပါတယ်။ ကျွန်တော်တို့ နိုင်ငံအနေနဲ့ ခေတ် မီစက်မှုနိုင်ငံအဖြစ် ထူထောင်ရေးကို ရည်ရွယ်ချက်ထားရှိတဲ့ အတွက် သတ္တု ထုတ်လုပ်တဲ့နေရာမှာ နိုင်ငံတော်ကလည်း အားပေးစေချင်ပါတယ်။ သတ္တု တူးဖော်ထုတ်လုပ်ရေးလုပ်ငန်းတွင် နိုင်ငံခြားသားများကို အကြီးစားထုတ်လုပ်မှု၌သာ ငှားရမ်းခြင်း၊ ပေါင်းစပ်ခြင်း ခွင့်ပြုထားပါတယ်။ ဒါကို လည်း ပြန်လည်ပြီးတော့ သုံးသပ်ပေး စေလိုပါတယ်။ အသေးစား လုပ်ငန်းများကိုလည်း နိုင်ငံခြားသားများ ငှားရမ်းခွင့်ပြု စေခြင်း၊ ရင်းနှီးမြှုပ်နှံမှု ပေါင်းစပ်စေခြင်း အားဖြင့် လုပ်ငန်းများပိုမိုတိုးတက်ဖြစ်ပေါ်လာနိုင်ပါတယ်။ သဘာဝပတ်ဝန်းကျင်ကို ထိန်းသိမ်းရေးနှင့် သတ္တု ကဏ္ဍကို အကျိုးစီးပွားဖြစ်ထွန်းရေး တို့ကို နှစ်ဘက်မျှတစွာ ဟန်ချက်ညီညီဖြစ်စေဖို့ သတ္တုတွင်းဝန်ကြီးဌာန၊ သဘာဝပတ်ဝန်းကျင် ထိန်းသိမ်းရေးနှင့် သစ်တောရေးရာဝန်ကြီးဌာန၊ လျှပ်စစ်ဝန်ကြီးဌာန၊ လယ်ယာနှင့် စိုက်ပျိုးရေး ဝန်ကြီးဌာန များနဲ့အတူ ပြည်နယ်အစိုးရများ ပူးပေါင်းကာ စီ မံခန့်ခွဲ၊ ကြီးကြပ်ကွပ်ကဲသွားမယ် ဆိုရင် သဘာဝပတ်ဝန်းကျင်ထိန်းသိမ်းကာကွယ်စောင့်ရှောက်ရေးဆိုတာ မုချမသွေ အောင်မြင် ရမယ်လို့ ကျွန်တော်တို့ ယုံကြည်ပါတယ်။ ကျွန်တော့်အနေဖြင့် ကျွန်တော်တို့နေထိုင်တဲ့ ၊ ပြည်ထောင်စုကြီးဖွံ့ဖြိုးတိုးတက်မှုကိုဆောင်ရွက်ရန် သဘာဝသယံဇာတ အရင်း အမြစ်များကို အကျိုးရှိစွာအသုံးချ၍ အကျိုးစီးပွားလုပ်ငန်းများကို မျှတစွာဆောင်ရွက်ရင်း၊ ကျွန်တော်တို့ နေတဲ့ကမ္ဘာကြီးကို ကာကွယ်စောင့်ရှောက်ဖို့ အရေးကြီးဆုံးဖြစ်တဲ့ သဘာဝပတ်ဝန်းကျင် ထိန်းသိမ်းရေးကို တစ်ပြိုင်နက်အလေးအနက်ထားဆောင်ရွက်သွားသင့်ပါကြောင်း အကြံပြုရင်း အမျိုးသားလွှတ်တော် အမျိုးသားစီမံကိန်းရေးရာကော်မတီ၏ အမျိုးသားဖွံ့ဖြိုးရေး စီမံကိန်းဆိုင်ရာ အကြံပြုချက်များကို ဖြည့်စွက်ဆွေးနွေးအကြံပြု ထောက်ခံရင်း နိဂုံးချုပ် အပ်ပါတယ် ခင်ဗျား။ (ဩဘာသံများ)</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ ပတ်သက်ပြီးတော့ အမျိုးသားစီမံကိန်း ရေးရာကော်မတီက ပြန်လည်သုံးသပ်ပြင်ဆင်ဖြည့်စွက်သင့်သည်တို့ကို ပြန်လည် ဆောင်ရွက်ပြီး မှ ပြန်လည်တင်သွင်းဖို့ ဆုံးဖြတ်ပါတယ်။ (ဩဘာသံများ)</speech>
</report>
</section>
<section value="Motion">	
<motion>
<title>ဦးသိန်းဝင်း၊စစ်ကိုင်တိုင်းဒေသကြီးမဲဆန္ဒနယ်အတ်(၉)၏ငွေကြေးနှင့် အရင်းအနှီးဈေးကွက် ဖွံ့ဖြိုးရေးလုပ်ငန်းများ ဆောင်ရွက်ရာတွင် ငွေကြေးနှင့် အရင်းအနှီးဈေး ကွက်ဥပဒေကြမ်း ရေးဆွဲနေစဉ်ကာလအတွင်း ဘဏ္ဍာရေးနှင့် ဥပဒေရေးရာအခြေခံ အဆောက်အအုံများ ဖွံ့ဖြိုးရေးအတွက် ပြုပြင်ဖွဲ့စည်းမှုများ ဆောင်ရွက်ရန် ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော်ကိုယ်စားလှယ်များက ဆွေးနွေးခြင်း၊ ပြည်ထောင်စုအဆင့် အဖွဲ့အစည်းဝင်က ပြန်လည်ဖြေရှင်ဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၆) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ ဦးသိန်းဝင်း တင်သွင်းထားသည့် ငွေကြေးနှင့်အရင်းအနှီး ဈေး ကွက်ဖွံ့ဖြိုးရေးလုပ်ငန်းများ ဆောင်ရွက် ရာတွင် ငွေကြေးနှင့် အရင်းအနှီးဈေးကွက် ဥပဒေကြမ်းရေးဆွဲနေစဉ် ကာလအတွင်း ဘဏ္ဍာရေးနှင့် ဥပဒေရေးရာ အခြေခံအဆောက်အအုံများ ဖွံ့ဖြိုးရေးအတွက် ပြုပြင်ဖွဲ့စည်းမှုများ ဆောင်ရွက်ရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးဖို့ လွှတ်တော် ကိုယ်စားလှယ် (၅)ဦးက အမည်စာရင်း တင်သွင်းထားပါတယ်။</speech>
<speech type="speaker">ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ် (၉)မှ ဒေါက်တာခင်ရွှေ ဆွေးနွေးနိုင်ပါပြီ</speech>
<speech><mp id="141">ဒေါက်တာခင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှ၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် တကွ အမျိုးသား လွှတ်တော် ကိုယ်စားလှယ်များ ခင်ဗျား။ မင်္ဂလာပါလို့ ဂါရဝပြု နှုတ်ခွန်းဆက်သအပ်ပါသည်။ ကျွန်တော်ကတော့ ရန်ကုန်တိုင်း ဒေသကြီး မဲဆန္ဒနယ်အမှတ် (၉) မှ အမျိုးသားလွှတ်တော် ကိုယ်စားလှယ် ဒေါက်တာခင်ရွှေ ဖြစ်ပါတယ်။ ဦးသိန်းဝင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ် (၉) မှ အမျိုးသားလွှတ်တော် ကိုယ်စားလှယ် ရဲ့ ငွေကြေးနှင့် အရင်းအနှီးဈေးကွက် ဖွံ့ဖြိုးရေးလုပ်ငန်းများ ဆောင်ရွက်ရာတွင် ငွေကြေးနှင့် အရင်းအနှီးဈေး ကွက်ဥပဒေကြမ်း ရေးဆွဲနေစဉ်ကာလအတွင်း ဘဏ္ဍာရေးနှင့် ဥပဒေရေးရာအခြေခံ အဆောက်အအုံများ ဖွံ့ဖြိုးရေးအတွက် ပြုပြင်ဖွဲ့စည်းမှုများ ဆောင်ရွက်ရန် ပြည်ထောင်စုအစိုးရအား တိုက်တွန်းကြောင်း အဆိုကို ထောက်ခံဆွေးနွေးသွားမှာ ဖြစ်ပါတယ်။ ဖတ်ကြားတင်ပြခွင့်ပြုပါရန် မေတ္တာရပ်ခံအပ်ပါတယ်။ နိုင်ငံတော်မှာလက်တွေ့ကျတဲ့ အပြောင်းအလဲ (Change) ကို လိုလားနေတဲ့ ကာလ ဖြစ်ပါတယ်။ ပြောင်းလဲတဲ့နေရာမှာလည်း ပြုပြင်ပြောင်းလဲမှုအားလုံးဟာ ကဏ္ဍတစ်ရပ်နဲ့ တစ်ရပ် ဆက်စပ်နေတဲ့အတွက် အဲဒီပြောင်းလဲမှုလုပ်ငန်းစဉ်အားလုံးဟာလည်း စနစ်သစ်ဖြင့် နိုင်ငံတော်ကို တည်ဆောက်တဲ့နေရာမှာ ထည့်သွင်းဆောင်ရွက် သွားရန် လိုလားလျက်ရှိတာကို လည်း တွေ့ရမှာဖြစ်ပါတယ်။ အမျိုးသားလွှတ်တော်ကိုယ်စားလှယ်ကြီး ဦးသိန်းဝင်းရဲ့ အဆိုပြု တင်ပြချက်မှ ကောက်နုတ်ချက်ဖော်ပြရရင် ဈေးကွက်စီးပွားရေးကျင့်သုံးမှုအတွက် အခြေခံ သဘောတရားဖြစ်တဲ့ စွမ်းရည်ပြည့်ဝတဲ့ အုပ်ချုပ်ရေးမှ စီးပွားရေးနဲ့ ငွေကြေး ပေါ်လစီ ဆက်စပ်တဲ့ အဖွဲ့အစည်းများဖွံ့ဖြိုးတိုးတက်ရေး၊ တရားဥပဒေစိုးမိုးရေးစတဲ့အပေါ် မူဘောင်များ ချမှတ်ထားရန် လိုအပ်ကြောင်း၊ ဘဏ္ဍာရေးအဆောက်အအုံ ဖွံ့ဖြိုးတိုးတက်ရန်အတွက် ပြုပြင်ပြောင်းလဲ တည်ဆောက်ရန်များ လိုအပ်သလို ဥပဒေအဆောက်အအုံများ ပြုပြင်ပြောင်းလဲ ရေးမှာလည်း ဘဏ္ဍာရေးကဏ္ဍအတွင်းမှာ FDI ရင်းနှီးမြှုပ်နှံမှုများရဲ့ ရပိုင်ခွင့်နဲ့ ပေးရန် တာဝန်များ လုပ်ဆောင်မှုအကျိုးဆက်များမှ ရရှိလာမယ်ဖြစ်တဲ့ ခံစားမှုများကိုလည်း ဥပဒေဘောင်အတွင်းမှ ခံစားရရှိစေဖို့အတွက် ပြဋ္ဌာန်းပေးရန်လိုကြောင်းများကို ထည့်သွင်း အဆိုပြု ထားတာကို တွေ့ရှိရမှာဖြစ်ပါတယ်။ ငွေပေးချေမှုစနစ်၊ စာရင်းရှင်းလင်းမှုစနစ် များအပြင် ဘဏ်အချင်းချင်း ဆက်သွယ် ဆောင်ရွက်မှုစနစ်၊ အပြည်ပြည်ဆိုင်ရာ စာရင်းကိုင်၊ စာရင်းစစ် စံနှုန်းများနဲ့အညီ ပြဋ္ဌာန်းပေးရန်လည်း လိုအပ်မှာဖြစ်ပါတယ်။ ဈေးကွက်စီးပွားရေးကို ဦးတည်တဲ့ Public Private Partnership ပုဂ္ဂလိကနဲ့ ပူးပေါင်းဆောင်ရွက်တဲ့ နိုင်ငံပိုင် စီးပွားရေးကဏ္ဍအပြင် ပြည်သူနဲ့ ပုဂ္ဂလိကပိုင်ကဏ္ဍနှစ်ရပ်စလုံးအတွက် စွမ်းရည်ပြည့်ဝသော လူ့စွမ်းအားအရင်းအမြစ်လေ့ကျင့် ပျိုးထောင်ပေးရန်များအတွက်လည်း လိုအပ်မည်ဖြစ်ပါတယ်။ ငွေကြေးနှင့် ရင်းနှီးမြှုပ်နှံမှု ဈေးကွက်ဖွံ့ဖြိုးရေး အစီအမံများ ဆောင်ရွက်တဲ့နေရာမှာလည်း ငွေကြေးနှင့် အရင်းအနှီး ဈေးကွ က်ဥပဒေကြမ်းရေးဆွဲစဉ် ကာလမှာပဲ ဘဏ္ဍာရေးဆိုင်ရာ အခြေခံအဆောက်အဦများ တိုးတက်ခိုင်မာလာဖို့အတွက်ကို နိုင်ငံတကာမှ လာရောက်ရင်းနှီး မြှုပ်နှံမှုကို ဖိတ်ခေါ်တဲ့ ပြုပြင် ဖွဲ့စည်းမှုများဆောင်ရွက်ရန် ကိုယ်စားလှယ်ကြီး ဦးသိန်းဝင်း က ပြည်ထောင်စုအစိုးရကို တိုက်တွန်းထားပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ နိုင်ငံတကာနှင့် ကုန်သွယ်ရင်းနှီးမြှုပ်နှံခြင်းများ ဆောင်ရွက်ရာမှာ စီးပွားရေးဖွံ့ဖြိုးမှု၊ ဆက်သွယ်ဆောင်ရွက်မှု အဆင်ပြေစေရန်အတွက် မိမိနိုင်ငံရဲ့ ပြည်တွင်းအခြေအနေနဲ့ ကိုက်ညီစွာစီမံဆောင်ရွက် ထားရှိမှုဖြစ်တဲ့ Domestic employment ပြုပြင်ပြောင်းလဲဖော်ဆောင်ရေးသည် ကုန်သွယ် စီးပွားဖွံ့ဖြိုးတိုးတက်မှုအတွက်ကို လျော်ကန်သင့်မြတ်လိုအပ်သည့် ဆောင်ရွက်မှုများဖြစ်ပါတယ် ခင်ဗျား။ ကုန်သွယ်မှုချောမွေ့ပြေပြစ်စေရေးအတွက် လိုအပ်တဲ့ ဖွဲ့စည်းဆောင်ရွက်မှု အဆောက်အအုံများဖွံ့ဖြိုးရန်အတွက်ကုန်သွယ်ရင်းနှီးမှုဆိုင်ရာငွေကြေးကိစ္စ(Trade Finance) နဲ့ပတ်သက်ပြီး မြန်မာနိုင်ငံကဲ့သို့ ဖွံ့ဖြိုးဆဲနိုင်ငံ များမှာ ကြားကာလ စီးပွားရေးကိစ္စ အနေနဲ့ဆောင်ရွက်နေတဲ့ အသေးစား၊ အလတ်စား စက်မှုလုပ်ငန်းများ (SME) နဲ့ စီးပွားရေး လုပ်ငန်းသစ် များသည်လည်း စိန်ခေါ်မှု များနဲ့ တွေ့ကြုံနေရဦးမှာဖြစ်ပါတယ်ခင်ဗျား။ ငွေကြေးအရင်းအနှီး ရရှိမှုသည်လည်း နိုင်ငံတကာနှင့် စီးပွားရေးလုပ်ငန်းမှာ အရေးပါတဲ့ကိစ္စ ဖြစ်ပြီးတော့ ပို့ကုန်လုပ်ငန်းတွင်သာမက ကုန်စည်ထုတ်လုပ်မှုနှင့် ပို့ကုန်အတွက် ဝန်ဆောင်မှု လုပ်ငန်းများပါ အရေးတကြီး လိုအပ်ချက် တစ်ရပ်ဖြစ်ပါတယ်ခင်ဗျား။ ငွေကြေးရရှိမှု အခက်အခဲ ရှိတာနဲ့အမျှ ကုန်စည်ထုတ်လုပ်မှုနှင့် ကုန်စည်ပို့ဆောင်ရေးလုပ်ငန်းစဉ်များ အကောင်အထည်ဖော်ရန် အခက်အခဲပေါ်လာမည် ဖြစ်ပါတယ်ခင်ဗျား။ နိုင်ငံတကာနဲ့ ကုန်သွယ်စီးပွားရေးလုပ်ငန်းများ ထိရောက်စွာ ဆက်သွယ် ဆောင်ရွက်နိုင်ရေးအတွက် Rule of Law အခြေခံလျက် ခိုင်မာတဲ့ငွေကြေးနဲ့ ဘဏ်လုပ်ငန်းပေါ်လစီများ ထင်သာမြင်သာရှိတဲ့ငွေကြေးနဲ့ ဘဏ္ဍာရေးစီမံဆောင်ရွက်မှုစနစ်၊ ငွေကြေး အရင်းအနှီး၊ ဈေးကွက်နှင့်အာမခံလုပ်ငန်းများလည်း လိုအပ်တဲ့အတွက်ကြောင့် ဌာနဆိုင်ရာ များမှ ဖော်ပြပါကဏ္ဍများကို ပြုပြင်ပြော င်းလဲမှုများ ဆောင်ရွက်နေသည်ကိုလည်း ကြိုဆို လိုပါတယ်ခင်ဗျား။ နိုင်ငံရပ်ခြားများနဲ့ ငွေပေးချေဆောင်ရွက်ရာမှာလည်း ငွေပေးချေမှုကို လက်ခံရရှိပြီးမှသာလျှင် လုပ်ငန်းပြီးပြည့်စုံတဲ့အတွက်ကြောင့် နယ်ခြားဖြတ်ကျော် ငွေပေးချေမှုဆောင်ရွက်မှုစနစ် (Cross Border Payment) သည် ဘဏ်လုပ်ငန်းနှင့် ငွေကြေးဆိုင်ရာ စနစ်အားလုံးရဲ့ အရေးကြီးကဏ္ဍတစ်ရပ်ဖြစ်တဲ့အပြင်ကို နိုင်ငံတကာငွေကြေးပို့ဆောင် ပြီးမြောက်အောင် ဆောင်ရွက်ပေးခြင်းသည်လည်း လိုအပ်ချက်တစ်ရပ်ဖြစ်ပါတဲ့အတွက်ကြောင့် ဥပဒေပြဋ္ဌာန်း လုပ်ထုံးလုပ်နည်းများ လိုအပ်နေမှာဖြစ်ပါတယ်။ နိုင်ငံတကာ ကုန်သွယ်ရေးဆောင်ရွက်ရာမှာလည်း မူဆယ် (၁၀၅)မိုင် ကဲ့သို့ မြန်မာ -တရုတ် နယ်စပ်ဖြတ် ကျော် ကုန်သွယ်မှုနှင့် ကုန်စည်လဲလှယ်ဝန်ဆောင်မှု စီးပွားရေးလုပ်ငန်းများလည်း စီးပွားရှင်သန်မှု saozni səcq:uloongos (important A gent of Growth) salgs 8:93:69: အရောင်းအဝယ်များ ဆောင်ရွက်မှုဖွံ့ဖြိုးတိုးတက်လာရေးအတွက် ကြိုးပမ်းနေတဲ့ ဖွံ့ဖြိုးဆဲနိုင်ငံ များမှ လက်ခံထားကြပါတယ် ခင်ဗျား။ အာရှဖွံ့ဖြိုးရေးဘဏ်(ADB)နှင့် ဖွံ့ဖြိုးဆဲ နိုင်ငံများကို အထောက်အကူပြု ရန်ပုံငွေ (ODA)နှင့်ဖောက်လုပ်လျက်ရှိတဲ့ မြန်မာနိုင်ငံရဲ့ ဖြတ်သန်းလျက်ရှိတဲ့ အရှေ့ အနောက် စီးပွားရေး of Bod: 063: (East West economic corridorli səqsəli v: 063: (Asia Highway)၊ စင်ကာပူ-ကူမင်း မီးရထားလမ်းမကြီး (SKRL) စသည်များနှင့် ရေနက်ဆိပ်ကမ်းများ၊ အထူးစီးပွားရေးဇုန်များ၊ တည်ဆောက်ပြီးစီးလို့ရှိရင် အိမ်နီးချင်းနိုင်ငံများသာမက နယ်ခြားမခြား၊ နယ်စည်းမခြား ကုန်သွယ်မှုလုပ်ငန်းများတိုးမြှင့် ဆောင်ရွက်လာကြရမှာဖြစ်ပါတယ်။ အဲဒီအခါမှာ နယ်စပ်ဖြတ်ကျော်ကုန်သွယ်မှု (Cross Border Trade) ကို တိုးချဲ့ဆောင်ရွက် ရမှာဖြစ်ပြီးတော့ နိုင်ငံတကာနဲ့ ကုန်သွယ်မှုကိစ္စများ၊ နိုင်ငံခြားရင်းနှီးမှုကိစ္စများနှင့် စပ်လျဉ်းပြီးတော့ ငွေကြေး အရင်းအနှီး၊ ဈေးကွက်ဆိုင်ရာ ဥပဒေ၊ နိုင်ငံတကာမှဘဏ်များ လာရောက်ဖွင့်လှစ်မည် ဖြစ်ပြီးတော့ နိုင်ငံရပ်ခြားငွေပေးချေရေး ဆောင်ရွက်မှုများဆိုင်ရာ လုပ်ထုံးလုပ်နည်းများ လိုအပ်လာမှာ ဖြစ်ပါတယ်ခင်ဗျား။ စီးပွားရေး လုပ်ငန်းလုပ်ဆောင်တဲ့ နေရာမှာလည်း ငွေပေးချေတဲ့ စနစ်ဟာ ဝယ်ယူသူမှ ငွေပေးချေခြင်းနဲ့ ရောင်းသူမှ ငွေလက်ခံရ ခြင်းများကို ဥပဒေ၊ နည်းဥပဒေများဘောင်အတွင်းမှ အဆင်ပြေစွာ စီမံဆောင်ရွက်နိုင်ရန်အတွက် အရေးကြီးလိုအပ်တဲ့ ယန္တရား တစ်ရပ်လည်း ဖြစ်ပါတယ် ခင်ဗျား။ ပို့ကုန်၊ သွင်းကုန်လုပ်ငန်းများမှာ ငွေပေးချေ ရေးစနစ်က တိကျမှန်ကန်မှု၊ လုံခြုံမှု၊ အာမခံရှိမှု၊ ကျွမ်းကျင်သွက်လက်မှုနှင့် နိုင်ငံတကာငွေပေးချေမှုစနစ်ကို ဝန်ဆောင်ပေးနိုင်စွမ်း ရှိရန်လည်း လိုအပ်ပါတယ်ခင်ဗျား။ ၎င်းအပြင် စီးပွားရေးလုပ်ငန်းဆောင်ရွက်သူများအနေနဲ့ နိုင်ငံတကာကုန်သွယ်လုပ်ငန်းနဲ့ ဒွန်တွဲတွေ့ကြုံ ရလေ့ရှိတဲ့ ဘေးအန္တရာယ်များကိုလည်း ထိန်းသိမ်းပေးနိုင်တဲ့ ကုန်သွယ်မှုစနစ်ကို ဥပဒေများ ပြဋ္ဌာန်းချမှတ်ထားရန်လည်း လိုအပ် ပါတယ်။ စီးပွားရေးပူးတွဲဆောင်ရွက်ရန်အတွက် ဖက်စပ်လုပ်ငန်း (JV) စသည်များကဲ့သို့ ကန်ထရိုက် စာချုပ်များ ချုပ်ဆိုရာမှာလည်း ငွေပေးချေမှုသတ် မှတ်ပြဋ္ဌာန်းချက်များ (Term of Payment Up) စီးပွားရေးပြိုင်ဆိုင်မှုများကို ကြိုဆိုဆွဲဆောင်နိုင်တဲ့ လက်နက်ကိရိယာ တစ်ခုအဖြစ် အသုံးချရန် လိုအပ်ပါတယ်ခင်ဗျား။ ကုန်သွယ်စီးပွားရေးမှာလည်း အဝယ်သမား များဟာ အများအားဖြင့် ဆွဲဆောင်မှုနဲ့ လုပ်ငန်းသေချာခြင်း၊ ယုံကြည်စိတ်ချရမှု ပေးစွမ်းနိုင်ခြင်း စသည်များ ထည့်သွင်းဖော်ပြထားတဲ့ အသုံးအနှုန်းပြဋ္ဌာန်းချက်များ (Credit term) များကို လည်း လိုလားနှစ်သက်ကြပါတယ် ခင်ဗျား။ မကြာမီရက်ပိုင်းအတွင်းက မြန်မာကျပ်နှင့် ဒေါ်လာဈေး တရားဝင်ပြောင်းလဲပေးခြင်းများ၊ ၂၀၁၂ ဇူလိုင်လက ပေါ်ပေါက်ခဲ့တဲ့ လာဘ်ပေးလာဘ်ယူ ပပျောက်ရေးဥပဒေကြမ်းနှင့် တရားမဥပဒေကျင့်ထုံးများကို ပြုပြင်ခြင်းများ၊ နိုင်ငံခြားရင်းနှီး မြှုပ်နှံမှုဥပဒေကြမ်းရေးဆွဲခြင်း စသည်တို့ကိုလည်း ကြိုဆိုပါတယ် ခင်ဗျား။ နိဂုံးချုပ်အနေဖြင့် အာဆီယံနိုင်ငံအတွင်းမှာ စီးပွားရေး ပေါင်းစည်းနိုင်ရေး (economic Integration) og Gospeaogošeşupsep:oi saup:3goos:8:good အလျောက် အာဆီယံလွတ်လပ်စွာကုန်သွယ်မှု (AFTA) နဲ့ အာဆီယံစီးပွားရေးအသိုက်အဝန်း (AEC) စသည်တို့ကို ထူထောင်ရာမှာလည်း အာဆီယံအဖွဲ့ဝင်နိုင်ငံဖြစ်တဲ့ မြန်မာနိုင်ငံအနေနဲ့ အခြားအဖွဲ့ဝင်နိုင်ငံများနှင့်အတူ ပါဝင်ပူးပေါင်းဆောင်ရွက်သွားရန်ရှိပါတယ်။ ကုန်သွယ်ရေးနှင့် ရင်းနှီးမြှုပ်နှံမှုဆိုင်ရာ တင်းကြပ်ထားမှုများ ဖြေလျှော့ နိုင်ရေး၊ နောက်စည်း မျဉ်းစည်းကမ်း အခြေခံဥပဒေ (Rule Base System) နှင့် စီးပွားရေးလုပ်ငန်းများပြိုင်ဆိုင်မှု လုပ်ငန်းစဉ်များ မြှင့်တင်ပြီးတော့ ဥပဒေ စည်းကမ်းစည်းမျဉ်းများကို နိုင်ငံတကာမှ လက်ခံတဲ့ (Credit term)များဆွဲဆောင်မှုများနှင့် ချမှတ်ဆောင်ရွက်သွားရေး လိုအပ်သည့်ကိစ္စများလည်းဖြစ်ပါတယ် ခင်ဗျား။ မြန်မာနိုင်ငံကို မကြာခင်ကာလမှာ ဖွံ့ဖြိုးဆဲနိုင်ငံများအတွက် တရားဝင်ဖွံ့ ဖြိုးရေး အကူအညီ ထောက်ပံ့ငွေ (ODA) များ ပြန်လည်ရရှိရန်လည်း မြင်တွေ့နေရပြီဖြစ်ပါတယ်။ ဒါကြောင့် ကုန်သွယ်စီးပွားရင်းနှီးမြှုပ်နှံမှုများ ဆောင်ရွက်ရာမှာ အဓိကလိုအပ်တဲ့ ငွေကြေး အရင်းအနှီးများ ဝင်ရောက်လာရေးနှင့်စီးပွားရေးလုပ်ငန်းများထူထောင်ရာမှာ ပြိုင်ဆိုင်မှု များကို နိုင်ငံတကာလုပ်ငန်းရှင်များမှ လက်ဝါးကြီးအုပ်ခြင်းမရှိစေဘဲ တရားမျှတသည့် ပြိုင်ဆိုင် မှုများ ရရှိလာစေရန် လိုအပ်ပါတယ်ခင်ဗျား။ ဘဏ္ဍာရေးနှင့် ဥပဒေ ဆိုင်ရာစီမံခန့်ခွဲမှု အဆောက် အအုံများ တိုးတက်ဖွံ့ဖြိုးရေးအတွက် ငွေကြေးနှင့် အရင်းအနှီးဈေးကွက်ဥပဒေကြမ်းရေးဆွဲစဉ် ကာလပြုပြင်ဖွဲ့စည်းမှုများ ဆောင် ရွက်သွားရန်များလည်း ဈေးကွက်အခြေခံ ငွေကြေး ပေါ်လစီ ဘောင်၊ မူဘောင် တိုးတက်ဖွံ့ဖြိုးရေးအပါအဝင် အမှန်တကယ် လိုအပ်သည်များ ဖြစ်ပါကြောင်း ထောက်ခံဆွေးနွေး တင်ပြအပ်ပါသည်။ ကျေးဇူးတင်ပါသည် ခင်ဗျား။</speech>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ဦးသိန်းလှိုင် ဆွေးနွေးနိုင်ပါပြီ</speech>
<speech><mp id="56">ဦးသိန်းလှိုင်၊ စစ်ကိုင်းတိုင်းဒေသကြီး မဲဆန္ဒနယ်အမှ၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ် အမှတ်(၈)မှ အမျိုးသား လွှတ်တော်ကိုယ်စားလှယ် ဦးသိန်းလှိုင် ဖြစ်ပါတယ်။ ကျွန်တော့်အနေနဲ့ စစ်ကိုင်းတိုင်းဒေသကြီး မဲဆန္ဒနယ်အမှတ် (၉)မှ ဦးသိန်းဝင်း ရဲ့ အဆိုကို ထောက်ခံဆွေးနွေး သွားမှာဖြစ်ပါတယ်။ အချိန်ကို ငဲ့ညှာသောအားဖြင့် ဖတ်ကြားဆွေးနွေးခွင့်ပြုပါ ခင်ဗျား။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ဦးသိန်းဝင်း ရဲ့ အဆိုမှာ ဘဏ္ဍာရေးကဏ္ဍဖွံ့ဖြိုးရေး၊ တရားစီရင်ရေး၊ အုပ်ချုပ်ရေး စသည်တို့ကို ကြိုတင်ပြုပြင် ဖွဲ့စည်းရေး ထောက်ပြထားတာတွေ့ရပါတယ်။ ဘဏ္ဍာရေးကဏ္ဍဖွံ့ဖြိုးရေးကို အထောက်အကူ ပြုရန် ရင်ဆိုင်ကိုင်တွယ်ဖြေရှင်းလာရမည့် လိုအပ်ချက်များ ကို ဘဏ္ဍာရေးအခြေခံအုတ်မြစ်ဆိုင်ရာ အသွင်အပြင်နယ်ပယ်များကို ရွေးထုတ်ဆွေးနွေးသွားမှာဖြစ်ပါတယ်။ ဘဏ္ဍာရေးကဏ္ဍ တိုးတက်ဖွံ့ဖြိုးမှုနဲ့ စီးပွားရေးတိုးတက်မှုအတွက် မရှိမဖြစ်လိုအပ်ချက်များ၊ ဘဏ္ဍာရေးကို ကျောထောက်နောက်ခံပြု သော အဖွဲ့အစည်းဆိုင်ရာများ၊ ဘဏ္ဍာရေးဈေးကွက်အခြေခံ အဆောက်အဦ စတဲ့ နယ်ပယ် (၃)ခုရွေးချယ်ပြီး ဈေးကွက်လုပ်ထုံးလုပ်နည်းများနဲ့ ဘဏ္ဍာရေး ကဏ္ဍ ချိတ်ဆက်သွားရမှာဖြစ်ပါတယ်။ ဘဏ်နဲ့ micro ဘဏ္ဍာရေး၊ အာမခံလုပ်ငန်း၊ ဘဏ္ဍာရေး ဈေးကွက်တွင် ပါဝင်သော ဘဏ်မဟုတ်သောဘဏ္ဍာရေးအဖွဲ့အစည်းများ ဖြေလျော့မှုနှင့် ယှဉ်ပြိုင်မှုရစေရေး တည်ဆောက်ထားရန်လည်း လိုအပ်မှာဖြစ်ပါတယ်။ ဘဏ္ဍာရေးအရင်းအမြစ်များကို ပေါင်းစည်းရန်အလို့ငှာ ကုမ္ပဏီများအတွက် ပြည့်စုံကျယ်ပြန့်သော ဥပဒေဆိုင်ရာမူဘောင် ထူထောင်ရေးနဲ့ ဥပဒေသက်ရောက် မှုစွမ်းအား မြင့်မားစေရေးအတွက်ခေတ်မမီတော့သော ကုမ္ပဏီဥပဒေကို ပြင်ဆင်ရေးဆွဲပြဌာန်းထားရမှာ ဖြစ်ပါတယ်။ ကူးသန်းရောင်းဝယ်ရေးလုပ်ငန်းများနဲ့ ကုမ္ပဏီမှတ်ပုံတင်စနစ် ဥပဒေပြဋ္ဌာန်းမှုနဲ့ အတူ လူမွဲခံယူမှု၊ ဘဏ္ဍာရေးသတင်း အချက်အလက်ရရှိမှု၊ ကုမ္ပဏီများပေါင်းစည်းမှု၊ အရင်းအမြစ်များ ရွှေ့ပြောင်းမှု၊ အသေးစားကုမ္ပဏီများ၊ အခြားပုဂ္ဂလိကကု မ္ပဏီများ၊ အများပိုင် ကုမ္ပဏီများ၊ စာရင်းသွင်းကုမ္ပဏီများ စသည်တို့ ဖွဲ့စည်းခွင့်ပြုမှု၊ အမြဲရှင်သန်သော ဘဏ္ဍာရေး မူဝါဒနှင့် အခွန်ကောက်ခံမှုဝါဒ စသည်တို့ကို မျှော်မှန်းချမှတ်ဆောင်ရွက်ထားရန် လိုအပ်မှာ ဖြစ်ပါတယ်။ ကူးသန်းရောင်းဝယ်မှုကဏ္ဍမှာ ပဋိဉာဉ်စာချုပ် ချုပ် ဆိုခြင်း၊ ချုပ်ဆိုသော ပဋိဉာဉ် စာချုပ် များ ဥပဒေသက်ရောက်မှုရှိရေး ဆောင်ရွက်ခြင်း၊ ကူးသန်းရောင်းဝယ်မှုဆိုင်ရာ အငြင်းပွားမှုများကို ဖြေရှင်းခြင်း၊ ပိုင်ဆိုင်မှုများ ကာကွယ်ပေးခြင်း စသည်တို့ရှိလာပြီဖြစ်၍ ဥပဒေမူဘောင်များ ပြဋ္ဌာန်းပေးထားရန်လိုအပ်မည် ဖြစ်ပါတယ်။ ကူးသန်းရောင်းဝယ်မှုဆိုင်ရာ လုပ်ငန်းများတွင် တရားမရင်ဆိုင်ရမှုများ ရှိလာပြီ ဖြစ်သဖြင့် လက်ရှိတရား မ ကျင့်ထုံးများနှင့် တရားမတရားရုံးများသည် အချိန် နှင့်တပြေးညီ ဖြေရှင်းနိုင်သည့် ဥပဒေ လုပ်ထုံးလုပ်နည်းများ အဖြစ် ရပ်တည်နိုင်ခြင်း ရှိ/မရှိ၊ သီးသန့်တရားရုံးများ သတ်မှတ်ပြဋ္ဌာန်းရန် လို/မလို၊ ဆောင်ရွက် ခဲ့တဲ့ နိုင်ငံများရဲ့ အတွေ့အကြုံများအပေါ် လေ့လာဆောင်ရွက်သွားရမှာဖြစ်ပါတယ်။ အစိုးရ ချေးငွေသက်သေခံလက်မှတ်များသည် ငွေကြေးဈေးကွက်ဖွံ့ဖြိုးမှုအတွက် အရေးပါသော အခန်းကဏ္ဍအဖြစ် ပါဝင်လာသကဲ့သို့ ယှဉ်ပြိုင်မှုများဖြင့် ငွေလွှဲစာချုပ်ထု တ် ပေးမှုနှင့် ဈေးကွက်ဖော်ဆောင်ကြမည့် ကိုယ်စားလှယ်များ အခန်းကဏ္ဍသည်လည်း ပါဝင်လာမှာ ဖြစ်ပါတယ်။ ဖြစ်လာမှ တုံ့ပြန်ခြင်းထက် ဖြစ်ပေါ်ခဲ့လျှင် ဖန်တီးဆောင်ရွက်မှုနှင့် ဖြစ်လာအောင် အခြေအနေကို ဖန်တီးရယူမှုများ၊ စီမံကွပ်ကဲမှုများ ကြိုတင်ချမှတ်ထားရန်လည်း လိုအပ်မှာ ဖြစ်ပါတယ်။ ပြုပြင်ဖွဲစည်းမှုဆိုင်ရာ ကြိုးပမ်းအားထုတ်မှုမှာ လွတ်လပ်သော ဗဟိုဘဏ် ထူထောင် နိုင်ရန်လည်း အရေးတကြီးလိုအပ်လာမှာ ဖြစ်ပါတယ်။ လူသားအရင်းအမြစ် စွမ်းရည်အားနည်း မှုဟာ ဘဏ္ဍာရေးကဏ္ဍ ဖွံ့ဖြိုးမှုကို အဓိကအဟန့်အတားဖြစ်စေတဲ့အတွက် စီးပွားရေးရဲ့ စွမ်းရည် ပြည့်ဝသော လုပ်ဆောင်မှုများအတွက် စနစ်တကျလေ့ကျင့်ရေးဟာ အထူးလိုအပ်လာ ပါတယ်။ လူသားအရင်းအမြစ်ဖွံ့ဖြိုးရေးဟာ ချက်ချင်းတုံ့ပြန်မှုရရှိနိုင်တဲ့ အခြေအနေမျိုး မဟုတ်တဲ့အတွက် စွမ်းရည်ပြည့်ဝတဲ့ လူ့စွမ်းအားအရင်းအမြစ်ရရှိရေးအတွက် ကြိုတင်မျှော်မှန်း လုပ်ဆောင်ရမှာ ဖြစ်ပါတယ်။ တချိန်တည်းမှာပဲ လူမွဲခံယူမှုဥပဒေပြဋ္ဌာန်းခြင်း၊ ငွေချေးသက်သေခံ လက်မှတ်များရောင်းဝယ်ရေးနဲ့ ငွေလွှဲစာချုပ်များ ရောင်းချခြင်း၊ ပြန်လည်ဝယ်ယူခြင်း၊ ဥပဒေများ ပြဋ္ဌာန်းခြင်း၊ ပြည်သူများနိုးကြားမှုရှိအောင် စွမ်းဆောင်ခြင်း၊ ကျောထောက် နောက်ခံပြုမယ့် အဖွဲ့အစည်းများထူထောင်ခြင်း၊ စာရင်းကိုင်စာရင်းစစ်စနစ်များတိုးတက်အောင်ဆောင်ရွက်ခြင်း၊ လိုအပ်သော ဥပဒေများပြဌာန်းခြင်း စသည်တို့ကို ဆောင်ရွက် ထားရမှာ ဖြစ်ပါတယ်။ ခိုင်မာသော ဘဏ္ဍာရေးကဏ္ဍဖွံ့ဖြိုးရေး တွင် ခိုင်မာ၍ အမြဲ ရှင်သန်သော micro စီးပွားရေးဝန်းကျင်၊ ဥပဒေဆိုင်ရာနဲ့ စာ ရင်းကိုင်ဆိုင်ရာ အခြေခံ အဆောက်အဦ ပါဝင်သော အုပ်ချုပ်ရေး၊ စွမ်းရည် ပြည် ဝသော လူသားအရင်းအမြစ်နှင့် စွမ်းဆောင်ရည် လုံလောက်တဲ့ ခေတ်မီနည်းပညာရရှိနိုင်မှု စသည်တို့ကို လိုအပ်မည်ဖြစ်ရာ လိုအပ်ချက်များနှင့် အညီမျှော်မှန်းတည်ဆောက် ပြုပြင်ဖွဲ့စည်းခြင်းများကို လုပ်ဆောင် သွားကြရမှာ ဖြစ်ပါတယ်။ ဒါကြောင့်မို့လို့ စစ် ကိုင်းတိုင်းဒေသကြီး၊ မဲဆန္ဒနယ် အမှတ်(၉)မှ ဦးသိန်းဝင်း ရဲ့ ငွေကြေးနဲ့ အရင်းအနှီးဈေးကွက် ဖွံ့ဖြိုးရေး လုပ်ငန်းများဆောင်ရွက်ရာမှာ ငွေကြေးနဲ့အရင်းအနှီး ဈေးကွက်ဥပဒေကြမ်း ရေးဆွဲနေစဉ် ကာလအတွင်း ဘဏ္ဍာရေးနှင့် ဥပဒေရေးရာ အခြေခဆောက်အအုံ များ ဖွံ့ဖြိုးရေးအတွက် ပြုပြင်ဖွဲ့စည်းမှုများ ဆောင်ရွက်ရန် ပြည်ထောင်စု အစိုးရအား တိုက်တွန်းကြောင်းအဆိုကို လေးလေးနက်နက် ထောက်ခံဆွေးနွေး အပ်ပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၄)မှ ဦးရဲမြင့် ဆွေးနွေးနိုင်ပါပြီ</speech>
<speech><mp id="76">ဦးရဲမြင့်၊ ပဲခူးတိုင်းဒေသကြီး မဲဆန္ဒနယ်အမှတ် (၄)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီး၊ အမျိုးသားလွှတ်တော်ကိုယ်စားလှယ်ကြီးများနှင့် ဖိတ်ကြားထား သော ဧည့်သည်တော်ကြီးများ ခင်ဗျား။ မင်္ဂလာပါလို့ ကျွန်တော်မှ နှုတ်ခွန်းဆက်သအပ်ပါတယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဦးရဲမြင့် ပဲ ဖြစ်ပါတယ်။ ကျွန်တော့် အနေနဲ့အရင်းအနှီးဈေးကွက်နဲ့ ပတ်သက် ပြီးတော့ ဘဏ္ဍာရေးနှင့်ဥပဒေရေးရာ အခြားဖွဲ့စည်းမှုတွေကို ကျွန်တော်တို့ ပြင်ဆင်ဖွဲ့စည်းဖို့ အတွက် ထောက်ခံဆွေးနွေးသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဈေးကွက်စီးပွားရေးစနစ်ကို ကျင့်သုံးတဲ့ နိုင်ငံတစ်နိုင်ငံမှာ အရင်းအနှီးဈေးကွက်ဆိုတာ ရှိကိုရှိရမယ့် အင်္ဂါရပ်တစ်ခုပဲဖြစ်ပါတယ်။ ဘာကြောင့်လည်းဆိုတော့ နိုင်ငံတစ်နိုင်ငံဟာ စီးပွားရေးဖွံ့ဖြိုးမှုဆောင်ရွက်မယ်ဆိုရင် အရင်းအနှီး လိုအပ်လာပြီ ဖြစ်ပါတယ်။ လိုအပ်တဲ့ အရင်းအနှီးကိုတော့ ရနိုင်တဲ့နည်းလမ်း (၂)လမ်း ရှိပါတယ်။ တစ်နည်းက အစိုးရဆီက ထုတ်ပေးခြင်းနဲ့ နောက်တစ်နည်းက အများပိုင် အရင်းအနှီး ရယူရေး ပဲ ဖြစ်ပါတယ်။ ဈေးကွက်စီးပွားရေးစနစ် ကျင့်သုံးတဲ့ နိုင်ငံတွေမှာ ဒုတိယ နည်းလမ်းဟာ အလွန်အရေးကြီးတဲ့ စုဆောင်းနည်းတစ်ခုလည်းဖြစ်ပါတယ်။ အရင်းအနှီး ဈေးကွက် ဖွံ့ဖြိုးနေရန် ပြည်တွင်းရော ပြည်ပအရင်းအနှီးများပါ ပေါင်းစပ်မိဖို့လည်း လိုအပ် ပါတယ် ခင်ဗျား။ တိုင်းပြည်စီးပွားရေးတည်ငြိမ်ဖို့ micro စီးပွားရေးတည်ငြိမ်ရမှာ ဖြစ်ပါတယ်။ micro 8:93:69: Ospreso cgem:ce:opos (Money Market) . saqrsak:coj: ကွက် (Capital Market)တို့ ဖွံ့ဖြိုးမှုအပေါ်မှာ မူတည်နေပါတယ်။ မြန်မာနိုင်ငံ အနေဖြင့်Stock Share ဈေးကွက်ဖွံ့ဖြိုးမှုမရှိသေးတာကြောင်စီးပွားရေးဖွံ့ဖြိုးမှု နှေးကွေးနေတာကိုလည်း တွေ့ရဦးမှာ ဖြစ်ပါတယ်။ ဒါကြောင့် မြန်မာနိုင်ငံဟာ stock share ဈေးကွက်အတွင်း ကျယ်ပြန့်စွာ ပါဝင်ကူးလူးဆက်ဆံရောင်းဝယ်နိုင်ရန် လိုအပ်တဲ့ ပြင်ဆင်မှု၊ စီမံဆောင်ရွက်မှု တွေကို အမြန်ဆုံး ပြုလုပ်နေ ပြီလည်းဖြစ်ပါတယ်။ ဆက်လက်ပြီး မနားမနေ ပြု လုပ်သွားဦးမှာ လည်း ဖြစ်ပါတယ်။ ကျွန်တော်ရရှိတဲ့ စာရင်းဇယားတွေအရ ကျွန်တော်တို့ ဆီမှာ ကုမ္ပဏီပေါင်း (၁၅၀၀၀)ကျော်ရှိတဲ့ အနက် အများပိုင်ကုမ္ပဏီ (၁၈)ခုပဲ ရှိသေးတာကြောင့် အရင်းအနှီး ဈေးကွက်ကြီး ဖွံ့ဖြိုးဖို့ ဆိုတာ ကျွန်တော်တို့ မနည်းရုန်းကန်ရဦးမှာ ဖြစ်ပါတယ်။ နိုင်ငံတော်အစိုးရနဲ့ အစိုးရရဲ့ ဦးဆာင်မှုနဲ့ လိုအပ်တဲ့ဆွဲဆောင်မှုတွေကို ပေးပြီး ပုဂ္ဂလိကပိုင်ကနေ အများပိုင်ပြုလုပ်ခြင်း၊ အစိုးရပိုင်ကော်ပိုရေးရှင်းတွေကို အများပိုင် ပြု လုပ်ခြင်းဖြင့် ဆောင်ရွက်ရယူနိုင်မှာ ဖြစ်ပါတယ်။ ဒီအတွက် ဥပဒေပြု နေစဉ်ကာလမှာကို မူဝါဒတွေ ချမှတ်ပြီးတော့ ဒီကိစ္စတွေကို ကြိုတင်အကောင်အထည်ဖော် ဆောင်ရွက်ရဦးမှာ ဖြစ်ပါတယ်။ မြန်မာပြည်သူလူထုကို အရင်းအနှီးဈေးကွက်ရဲ့ သဘောသဘာဝတွေ၊ လုပ်ထုံးလုပ်နည်း၊ စည်းမျဉ်းစည်းကမ်းဥပဒေ တွေကို ရင်းနှီးကျွမ်းဝင်လာဖို့ ထုတ်ပြန်ပေးရမှာ၊ ပညာပေးရမှာ၊ သင်ကြားပေးရမှာ၊ လေ့ကျင့် ပေးရမှာ၊ ဝါဒသဘောထားတွေ ဖြန့်ဝေပေးရမှာ ပြုလုပ်ပေးဖို့ လိုအပ်နေပါသေးတယ်။ ပြည်သူလူထုက ယုံကြည်စိတ်ချစွာ ရင်းနှီးမြှုပ်နှံနိုင်ဖို့ အကာအကွယ်ဖြစ်တဲ့ ဥပဒေစည်းမျဉ်းစည်းကမ်းတွေကို ရေးဆွဲပြဋ္ဌာန်းနေစဉ် ကာလအတွင်း မှာပဲ ကော်မရှင် ဖွဲ့စည်းခြင်းကိစ္စနဲ့ ဥပဒေပြဋ္ဌာန်းခြင်းကိစ္စတို့ကို တစ်ဆင့်ပြီးတစ်ဆင့် ဆက်တိုက်ဆောင်ရွက် ပေးဖို့လည်း လိုအပ်နေပါတယ်။ ယခုအချို့အဆင့်တွေကို ဆောင်ရွ က်နေပြီလည်း ဖြစ်ပါတယ်။ ဒီကနေ့ Stock Share ဈေးကွက်တွေဟာ တစ်နိုင်ငံတည်း မဟုတ်ဘဲနဲ့ နိုင်ငံ အချင်းချင်း၊ Exchange အချင်းချင်း ချိတ်ဆက်ရောင်းဝယ်နေကြတာဖြစ်လို့ မိမိနိုင်ငံရဲ့ Stock Share ဈေးကွက်ပေါ်ပေါက်လာတာနဲ့ တစ်ပြိုင်တည်း မရှေးမနှောင်းမှာ နိုင်ငံတကာဈေးကွက်နဲ့ ချိတ်ဆက်နိုင်ဖို့ လိုအပ်တဲ့ ဘဏ္ဍာရေးဆိုင်ရာ ၊ ဥပဒေရေးရာဆိုင်ရာတို့ကို အဆက်မပြတ် စီစဉ်နေဖို့လည်း လိုအပ်မှာ ဖြစ်ပါတယ်။ stock share ဈေးကွက် တည်ထောင်မယ် ဆိုတာနဲ့ အခု ကျွန်တော်တင်ပြမယ့်အောက်ပါအချက်တွေဟာ ဆောင်ရွက်ရတော့မယ်ဆိုတာ အကြမ်းဖျင်း မြင်လာရမှာဖြစ်ပါတယ်။ (က) အများပိုင်ကုမ္ပဏီများရဲ့ ရင်းနှီးငွေသတ်မှတ်ချက်၊ (ခ) စာရင်းဝင်ကုမ္ပဏီများရဲ့ ရင်းနှီးငွေသတ်မှတ်ချက်၊ (ဂ) အစုရှယ်ယာရှင်အခြေအနေ၊ (ဃ) အများပြည်သူသို့ ကမ်းလှမ်းရောင်းချရေး၊ (င) ရှယ်ယာရောင်းချပြီးစီးမှု စံနှုန်းအနေအထား၊ (စ)လုပ်ငန်းရာဇဝင် နှင့် ဈေးကွက်တန်ဖိုး (ဆ) ဘဏ္ဍာရေးပိုင်ဆိုင်မှုအခြေအနေ၊ (ဇ) စီမံခန့်ခွဲမှု အဖွဲ့အစည်း စည်းကမ်းသတ်မှတ်ချက်များနှင့် တာဝန်ဝတ္တရားများ၊ (ဈ) စာရင်းစစ်ဆေးမှုစနစ်၊ (ည) အကျိုးအမြတ်သတ်မှတ်ချက်၊ (ဋ)သင်းဖွဲ့စည်းမျဉ်း (ဌ) ဘဏ္ဍာရေးအစီရင်ခံစာနဲ့ စာရင်းစစ်များ (၃) ဝန်ထမ်းထောက်ပံ့ရေး အစီအစဉ်တို့ မဖြစ်မနေလိုအပ်တော့မှာ ဖြစ်ပါတယ်။ ဒီကိစ္စတွေအတွက်ဘဏ္ဍာရေးနှင့် ဥပဒေပြဋ္ဌာန်းချက်တွေ၊ စည်းမျဉ်းစည်းကမ်းတွေ လည်း တစ်ဆက်တည်းလိုအပ်လာမှာ ဖြစ်ပါတယ်။ အခြားနိုင်ငံတွေမှာတော့ အရင်းအနှီး ဈေးကွက်ကို ထိန်းချုပ်ကြပ်မတ်ကွပ်ကဲနိုင်ဖို့အတွက် ငွေချေးသက်သေခံစာချုပ် ကော်မရှင်ကို တတ်နိုင်ရင် ဝန်ကြီးချုပ် သို့မ���ုတ် အစိုးရကခန့်ထားသူတစ်ဦးဦးကို ဥက္ကဋ္ဌ အဖြစ် ခန့်အပ်ပြီး လိုအပ်တဲ့ဥပဒေ၊ စည်းမျဉ်းတွေ ထုတ်ပြန်ရပါတယ်။ ဒီအတွက် အခြေခံလိုအပ်ချက်တွေဖြစ်တဲ့ ဥပဒေရေးရာနဲ့ ဘဏ���ဍာရေးရာကိစ္စတွေ ကျွန်တော်တို့ဆီမှာ ကြိုတင်ပြင်ဆင်ပေးဖို့လိုပါတယ်။ အချို့ ကိုလည်း ပြင်ဆင်နေပြီဖြစ်ပါတယ်။ မြန်မာနိုင်ငံစီးပွားရေး ဖွံ့ဖြိုးတိုးတက်ဖို့ အရှိန်အဟုန်နဲ့ ဆောင်ရွက်မယ်ဆိုရင် ပြည်တွင်းအရင်းအနှီးနဲ့ မလုံလောက်နိုင်တာမို့ နိုင်ငံခြားကအရင်းအနှီးတွေ စီးဝင်ဖို့ လိုအပ်ပါတယ်။ နိုင်ငံခြားအရင်းအနှီးတွေ စီးဝင်ဖို့ stock share ဈေးကွက်ကို နိုင်ငံခြားမှ ရင်းနှီးမြှုပ်နှံသူတွေအတွက် ဆွဲဆောင်နိုင်မယ့်ဥပဒေတွေ အပြည့်အစုံ စွန့်စွန့်စားစား ထုတ်ပြန် ပေးရမှာလည်း ဖြစ်ပါတယ်။ အရင်းအနှီးဈေးကွက် တည်ထောင်ရခြင်းရဲ့ အခြားသော အကြောင်းအရင်း တစ်ရပ်ကတော့ နိုင်ငံပိုင်စီးပွားရေး လုပ်ငန်းတွေကို ပုဂ္ဂလိကပိုင်ပြုလုပ်ရာမှာ အများပြည်သူရဲ့ ရှယ်ယာတွေကို ကမ်းလှမ်းရောင်းချတဲ့နည်းနဲ့ စနစ်တကျ လွှဲပြောင်းပေးနိုင်ဖို့ ဖြစ်တယ်ဆိုတာ တွေ့ရမှာဖြစ်ပါတယ်။ ဒါကြောင့်ဒီလို လိုအပ်ချက်နဲ့ဆိုင်တဲ့ ဘဏ္ဍာရေးနဲ့ဥပဒေ ရေးရာ ကိစ္စတွေကို စဉ်ဆက်မပြတ် ပြင်ဆင်သွားရမှာ ဖြစ်ပါတယ်။ အရင်းအနှီးဈေးကွက်ကြီးထူထောင်ခြင်းဟာ ပြည်သူလူထုကြီး ပါဝင်တဲ့ စုဆောင်းမှု စနစ်ကြီးတစ်ခု ဖြစ်တည်လာဖို့နဲ့ အဲဒီ စုဆောင်းမှုကနေတစ်ဆင့် ရင်းနှီးမြှုပ်နှံမှုဆီသို့ ပြောင်းလဲ ပြဋ္ဌာန်း ပေးရေးပဲဖြစ်တယ်လို့လည်း တစ်နည်းအားဖြင့် အဓိပ္ပာယ် သတ်မှတ်နိုင်ပါတယ်။ ဒီကိစ္စအတွက် ဆက်စပ်နေတဲ့ အခြားဥပဒေ၊ ပြဌာန်းချက်တွေကို ပြင်ဆင်ဖို့ လိုအပ်တာတွေ ပြင်ဆင်ပေးဖို့လည်း တစ်ဆက်တည်းဆောင်ရွက်ပေးရမှာ ဖြစ်ပါတယ်။ ဈေးကွက်အခြေအနေနဲ့ လျော်ညီတဲ့ ဥပဒေ၊ စည်းမျဉ်းတွေကို အနာဂတ်အတွက် လိုအပ်လာမယ်ဆိုပါက ပြောင်းလဲ ကျင့်သုံးဖို့လဲ ကျွန်တော်တို့ အသင့်ဖြစ်နေ ရမှာ ဖြစ်ပါတယ်။ ကျွန်တော်လေ့လာရသလောက် အကြမ်းဖျင်းအား ဖြင့် အဆင့်သုံးဆင့်နဲ့ ပြင်ဆင်ဆောင်ရွက်ဖို့ လိုအပ်မှာဖြစ်ပါတယ်။ ပထမအဆင့်မှာ မြန်မာငွေချေးသက်သေခံလက်မှတ် ရောင်းဝယ်ရေးကုမ္ပဏီ တည်ထောင်ခြင်း၊ ငွေချေးသက်သေခံလက်မှတ်များနဲ့ ငွေချေးသက်သေခံလက်မှတ် အကြောင်းအရာများရဲ့ အခြေခံဗဟုသုတတွေကို ပြည်သူလူထုကို အကျွမ်းတဝင်ဖြစ်အောင် နည်းမျိုးစုံနဲ့ဆောင်ရွက်ရန်၊ ကောင်တာစုရောင်းဝယ်ခြင်း နည်းစနစ်မှာ ရောင်းဝယ်နိုင်တဲ့ အရည်အချင်းနဲ့ ပြည့်စုံတဲ့ အများနဲ့သက်ဆိုင်တဲ့ ကုမ္ပဏီများဈေးကွက်ကို ဝင်ရောက်လာရေးဆောင်ရွက်ရန်၊ ဈေးကွက်လှုပ်ရှား မှုများကို သတင်းမီဒီယာများတွင် ထုတ်ပြန်ပေးရန်၊ ငွေချေး သက်သေခံလက်မှတ်လုပ်ငန်းတွင် မြန်မာ အမှုထမ်းများ ပထမအဆင့်မှာတော့ လိုအပ်တဲ့ အရေအတွက် တစ်ခုအတွက်သာပါပဲ။ မြန်မာ အမှုထမ်းများ အတတ်ပညာရှင်များ ဖြစ်လာစေရန် လေ့ကျင့်ပြုစုပျိုးထောင်ပေးရန်၊ နောက် ငွေချေးသက်သေခံ လက်မှတ်ဥပဒေ၊ လုပ်ထုံးလုပ်နည်း များနှင့် နည်းဥပဒေများကို တိုးချဲ့ပြဋ္ဌာန်းပေးနိုင်ရေး ဆောင်ရွက်ရန် ၊ ငွေချေးသက်သေခံ လက်မှတ် ရောင်းဝယ်ရေးကော်မတီကို ဖွဲ့စည်းပြီး လုပ်ငန်းများစတင်ရန် ၊ မြန်မာနိုင်ငံမှာ အဖွဲ့အစည်းဆိုင်ရာ ရင်းနှီးမြှုပ်နှံသူများကို စူးစမ်းရှာဖွေရန် ၊ ငွေချေးသက်သေခံလက်မှတ် ဈေးကွက်မှတစ်ဆင့် နိုင်ငံခြားရင်းနှီးမြှုပ်နှံမှုများကို ဆွဲဆောင်ရန်ဆိုပြီးတော့ အချက် (၁၀)ချက် ပထမအဆင့်မှာ ဆောင်ရွက်ဖို့လိုအပ်မှာဖြစ်ပါတယ်။ ဒုတိယအဆင့်အနေနဲ့ကတော့ ကျွန်တော်တို့ အချက် (၇)ချက် လိုအပ်ပါတယ်။ မြန်မာနိုင်ငံသားများ (၁၀၀)ရာနှုန်းပြည့် မြန်မာရင်းနှီးငွေပါဝင်တဲ့ ငွေချေးသက်သေခံ လက်မှတ်ကုမ္ပဏီတွေကို ဖွဲ့စည်းတည်ထောင်ဖို့ပဲ ဖြစ်ပါတယ်။ မြန်မာ့စီးပွားရေး ဘဏ်ကို Stock Share ဈေးကွက်များ အပ်နှံမှုလက်ခံခြင်းနဲ့ စာရင်းရှင်းခြင်း ဗဟိုအဖွဲ့အစည်း လုပ်ငန်းများကိုဆောင်ရွက်စေရေးအတွက် ဆောင်ရွက်ပေးဖို့ လိုပါတယ်။ နိုင်ငံခြားငွေထိန်းချုပ်ကြီးကြပ်မှု စနစ်ကိုလျော့ပေါ့ခြင်းကို ဒီထက်ပိုပြီး တိုးတက်လာအောင်ဆောင်ရွက်ဖို့ လိုပါတယ်။ ကောင်တာစုဈေးကွက်မှာ ရောင်းဝယ်မယ့် ကုမ္ပဏီအရေအတွက်ကို ဒုတိယအဆင့်မှာ တိုးမြှင့်ပေးဖို့လိုပါတယ်။ အခြားသော ငွေချေးသက်သေခံလက်မှတ် ကုမ္ပဏီများ လုပ်ငန်းများကို ကူညီရန်နှင့် ပူးပေါင်းဆောင်ရွက်ပေးဖို့လိုပါတယ်။ တရားဝင်စတော့ဒိုင်တစ်ခု တည်ထောင်ရန် အသင်းအဖွဲ့စည်းမျဉ်းနဲ့ နည်းဥပဒေများကို ဆွေးနွေးပြဋ္ဌာန်းရန် အနည်းဆုံး ရန်ကုန် စတော့ဒိုင် တစ်ခုကို တည်ထောင်ဖို့လိုအပ်ပါတယ်။ ငွေချေးသက်သေခံလက်မှတ် ကုမ္ပဏီများအသင်းကို ဖွဲ့စည်းဖို့ လိုအပ်ပါတယ်။ တတိယအဆင့်မှာတော့ (၄)ချက် လိုမယ်လို့ ယူဆပါတယ်။ မြန်မာနိုင်ငံ၏ တကယ်သီးသန့် အခြေအနေနှင့် လိုက်ဖက်တဲ့ဥပဒေနှင့် စည်းမျဉ်းဥပဒေပြင်ဆင်ဖို့ စိစစ် တည်းဖြတ်ခြင်းများကို လက်စသတ်ရမယ့်အချိန် ဖြစ်ပါတယ်။ နိုင်ငံခြားငွေထိန်းချုပ်မှုစနစ်လျော့ပေါ့စေခြင်းကို ဒါထက်ပိုပြီး တိုးတက်ဖြစ်ပေါ်စေဖို့ ဆက်လက်ပြီး ဆောင်ရွက် ရမှာ ဖြစ်ပါတယ်။ မြန်မာ့ကုန်ထုတ်လုပ်ငန်းများ ဖြစ်ထွန်းမှု တည်ငြိမ်စေဖို့ လိုအပ်လာပြီဖြစ်ပါတယ်။ ငွေကြေးဖောင်းပွမှုနှုန်းကို အတတ်နိုင်ဆုံး လျှော့ချဖို့လိုအပ်လာပြီ ဖြစ်ပါတယ်။ နောက်ဆုံးအဆင့်မှာတော့ စတော့ဒိုင်နှင့် ငွေချေးသက်သေခံလက်မှတ် ကုမ္ပဏီအသင်း တွေဟာ မိမိကိုယ်တိုင် တာဝန်ခံတဲ့အဖွဲ့အစည်းများအဖြစ် ချောမွေ့စွာဆောင်ရွက်နိုင်ပြီးတော့ စတော့ဒိုင်ဟာ တရားမဝင်သော ကုမ္ပဏီများဖြင့် ကောင်တာစုဈေးကွက်ပြန်လည်ထူထောင်ဖို့ လိုအပ်မှာဖြစ်ပါတယ်။ ဒီနေရာမှာ ကောင်တာစုဈေးကွက်ဆိုတာကတော့ Stock Exchange မှာ စာရင်းတင်သွင်းရောင်းဝယ်ခြင်း အရည်အချင်း မပြည့်မီခြင်း၊ ပြည့်မီခြင်းမရှိသေးတဲ့ Share တွေကို ရောင်းဝယ်တဲ့ ဈေးကွက်ကို ဆိုလိုတာ ဖြစ်ပါတယ်။ ဒီဈေးကွက်မှာ Share များကို ငွေချေးသက်သေခံ လက်မှတ်ကု မ္ပဏီ (Securities Companies) အချင်းချင်းသော် လည်းကောင်း ၊ ရင်းနှီးမြှုပ်နှံ မှုဘဏ်များအချင်းချင်းသော်လည်းကောင်း၊ တယ်လီဖုန်း၊ ကွန်ပျူတာကွန်ရက်များ နဲ့ ချိတ်ဆက်အသုံးပြုပြီး ရောင်းဝယ်လေ့ရှိတဲ့ ဈေးကွက်ပဲ ဖြစ်ပါတယ်။ သို့သော် ဒီဈေးကွက်ကို ထိန်းကျောင်းတဲ့အဖွဲ့များ ဖွဲ့စည်းပြီးတော့ ရောင်းဝယ်ဖို့ ကြီးကြပ်ခြင်း၊ သတင်းအချက်အလက်များ ထုတ်ပြန်ခြင်းတို့ကိုတော့ ပြုလုပ်ပေးရပါတယ်။ ဒါကတော့ ကျွန်တော်တို့ ကောင်တာဈေးကွက်ရဲ့ သဘောထား ဖြစ်ပါတယ် ခင်ဗျား။ ဒါကြောင့်မို့လို့ အခုနေမှာ ဥပဒေကြမ်းကို ရေးဆွဲနေတာနဲ့ သတ်မှတ်နေတာနဲ့ တစ်ချိန်တည်းမှာပဲ ယခု ကျွန်တော် တင်ပြခဲ့တဲ့အချက်တွေ အပါအဝင်၊ ရှေ့က ကိုယ်စားလှယ်တော်ကြီးများတင်ပြသွားတဲ့ အချက်တွေကိုလည်း အချိန်နဲ့တစ်ပြေးညီ ပြုစုပျိုးထောင်သွားဖို့ လိုအပ်ကြောင်း ထောက်ခံဆွေးနွေးရင်း နဲ့ နိဂုံးချုပ်အပ်ပါတယ် ခင်ဗျား။ အားလုံးကို ကျေးဇူးတင်ပါတယ် ခင်ဗျား။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၈)မှ ဒေါက်တာမြင့်ကြည် ဆွေးနွေးနိုင်ပါပြီ</speech>
<speech><mp id="140">ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်၈))</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့် တကွ အမျိုးသားလွှတ်တော် ကိုယ်စားလှယ်တော်ကြီးများခင်ဗျား။ ကျွန်တော်ကတော့ ရန်ကုန်တိုင်းဒေသကြီး အမှတ် (၈) မဲဆန္ဒနယ်မြေမှ ဒေါက်တာမြင့်ကြည် ဖြစ်ပါတယ်။ ကျွန်တော့်အနေနဲ့ စစ်ကိုင်းတိုင်းဒေသကြီး ၊ မဲဆန္ဒနယ်အမှတ်(၉)မှ ဦးသိန်းဝင်း ရဲ့ ငွေကြေးနှင့် အရင်းအနှီးဈေးကွက် ဖွံ့ဖြိုးရေးလုပ်ငန်းများဆောင်ရွက်ရာတွင် ငွေကြေးနှင့် အရင်းအနှီးဈေးကွက် ဥပဒေကြမ်း ရေးဆွဲနေစဉ်ကာ လအတွင်း ဘဏ္ဍာရေးနှင့် ဥပဒေရေးရာ အခြေခံအဆောက်အအုံ များ ဖွံ့ဖြိုးရေးအတွက် ပြုပြင်ဖွဲ့စည်းမှု များ ဆောင်ရွက်ရန်ဆိုတဲ့ အဆိုကို ထောက်ခံဆွေးနွေးတင်ပြသွား မှာဖြစ်ပါတယ်။ ကျွန်တော့် အရှေ့က ကိုယ်စားလှယ်တော်ကြီးများ၊ အချို့လည်းပဲ စာတမ်းဖတ်သလို၊ ဖတ်သွားပြီးတော့ ကျွန်တော်တို့ ဒီဈေးကွက်စီးပွားရေးစနစ်ကို တင်ပြသွားတာတွေ တော်တော်လေးပြည့်စုံပါတယ်။ အဲဒီတော့ ကျွန်တော့်အနေနဲ့ကတော့ တိုတိုနဲ့လိုရင်းလေးပဲ ကျွန်တော်ရဲ့ သိမြ င်တဲ့ အတွေ့အကြုံ လေးလောက်နဲ့ ကျွန်တော် တင်ပြဆွေးနွေးသွားပါမယ် ခင်ဗျား။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ငွေကြေးဈေးကွက် နှင့် အရင်းအနှီးဈေးကွက်၊ ဟိုတစ်နေ့တုန်းက ကျွန်တော်တို့ လွှတ်တော်ကိုယ်စားလှယ်ကြီး ဦးသိန်းဝင်း ဆွေးနွေးသွားတဲ့ အထဲမှာလည်းပဲ Stock and Share ၊ ကျွန်တော် တချို့စကားလုံးတွေ အင်္ဂလိပ်လို သုံးခွင့်ပြုပါရန် ကြိုတင်လေးစားစွာ မေတ္တာရပ်ခံအပ်ပါတယ်။ အဲဒီဘက်ကို မူတည်ပြီးတော့ ဆွေးနွေးသွားတဲ့သဘော ကျွန်တော့်အနေနဲ့ ခြုံငုံသုံးသပ်မိပါတယ်။ အဓိကကတော့ ကျွန်တော်တို့ ငွေကြေးဈေးကွက်က Stock and Share ၊ အဲဒီ အစုရှယ်ယာ တွေကို မူတည်ပြီး တည်ထောင်တဲ့ဈေးကွက်တစ်ခု ဖြစ်ပါတယ်။ ကျွန်တော်တို့ အာရှနိုင်ငံ Gopcòøs Malaysia, Indonesia Thailand owpssor: philippine obopsas:go ဒီနိုင်ငံတွေအစ Stock Exchange ဈေးကွက်တွေကို ဆောင်ရွက်လျက်ရှိပါတယ်။ ကျွန်တော်တို့နိုင်ငံမှာလည်း ဒီ Stock Exchange ဈေးကွက်ကို ဆောင်ရွက်ဖို့ အချိန်ကျရောက်နေပြီလို့ ကျွန်တော့်အနေနဲ့ ဦးသိန်းဝင်း ရဲ့ အဆိုကို ထောက်ခံရင်း ဆွေးနွေးရင်း တင်ပြအပ်ပါတယ်။ ဒီ Stock Exchange ဈေးကွက်ကို ဖြစ်ဖို့အတွက် ဦးသိန်းဝင်း တင်ပြထားတဲ့အတိုင်း ကျွန်တော်တို့ ဥပဒေရေးရာကိစ္စရပ်တွေ အများကြီး ဆောင်ရွက်ရပါမယ်။ ကျွန်တော်တို့ ဒီမှာ အရင်းအနှီးဈေးကွက်ဥပဒေကြမ်းကို ရေးဆွဲနေတယ် လို့တော့ ဒီမှာ တင်ပြထားတာ တွေ့ပါတယ်။ နိုင်ငံတကာမှာတော့ ဒီလိုဈေးကွက်ကို လုပ်တော့မယ်ဆိုရင် ကျွန်တော်တို့ ဒီကော်မရှင်တွေ သပ်သပ်ဖွဲ့စည်းပါတယ်။ အဲဒီတော့ ဥပမာ ကျွန်တော်တို့ဆီမှာ Myanmar Security and Exchange Commission 18 @ GMdogecoil: maięcossos ဖွဲ့စည်းသင့်ပါတယ်။ ဒီကော်မရှင်တွေထဲမှာ Underwriters ဆိုတဲ့ ဒီ ကျွန်တော်တို့ သက်သေခံ၊ ခုနတုန်းက ထုတ်ရောင်းမယ့် Stock တွေ၊ Share တွေကို ရေးနိုင်တဲ့ပုဂ္ဂိုလ်တွေ၊ နောက် Security Blockers တွေ၊ နောက်ကျွန်တော်တို့ ကြွယ်ဝချမ်းသာတဲ့ လုပ်ငန်းရှင်ကြီးတွေ၊ နောက်ကျွန်တော်တို့ အစိုးရအဖွဲ့က ပုဂ္ဂိုလ်ကြီးတွေ၊ ဒါတွေနဲ့ဖွဲ့စည်းပြီး တော့ ကျွန်တော်တို့ ရေးဆွဲကြရ ပါတယ်။ ဒါမှသာလျှင် ထွက်ပေါ်လာမယ့်ဥပဒေ၊ ထွက်ပေါ်လာမယ့်စည်းမျဉ်းတွေ၊ Laws တွေ Reguction တွေဟာ လက်တွေ့အသုံးတည့်ပြီးတော့ သူတို့ရဲ့ အတွေ့အကြုံတွေနဲ့ ဆောင်ရွက် ထားတဲ့အတွက်ကြောင့်၊ နိုင်ငံတကာအတွေ့အကြုံ တွေနဲ့ ဆောင်ရွက်ထားတဲ့အတွက်ကြော င့် ချက်ချင်း ကျွန်တော်တို့က အသုံးတည့်မှာ ဖြစ်ပါတယ်။ နောက် ကျွန် တော်တို့ တစ်ချိန်တည်းမှာပဲ Foreign Direct Investment နိုင်ငံခြားရင်းနှီးမြှုပ်နှံမှု နှင့် Direct Foreign Investment တိုက်ရိုက်နိုင်ငံခြားရင်းနှီးမြှုပ်နှံမှု၊ ဆိုလိုတာကတော့ နိုင်ငံခြားကလာတဲ့ပုဂ္ဂိုလ်ကို တစ်ခါတည်းပဲ ကျွန်တော်တို့ ဒီ ရင်းနှီးမှုကို ငွေလုံးငွေရင်းမတည်ပြီးတော့ ဆောင်ရွက်ခွင့် ပေးမလား၊ ဒါမှမဟုတ် Particlly တစ်စိတ်တစ်ပိုင်းပဲ ကျွန်တော်တို့ ဆောင်ရွက်ခွင့် ပေးမလား၊ ဒီဟာတွေကအစ ထည့်ပြီးစဉ်းစားထားရမှာပါ။ ဒီဈေးကွက်ကို ဆောင်ရွက်တဲ့အခါ မှာ ခုနတုန်းက ကိုယ်စားလှယ်တော်ကြီးလည်းပဲ တင်ပြသွားသလို လူ၊ ကျွန်တော်တို့ Share တစ်ထောင်နဲ့ စဉ်းစားမလား။ တစ်ရာနဲ့ပဲ စဉ်းစားမလား။ လူတစ်ရာနဲ့ ပုဂ္ဂိုလ် တစ်ရာနဲ့၊ အခုဒေါ်လာတစ်ယောက်ကို၊ အခုဆိုလို့ရှိရင် ဒေါ်လာ တစ်ယောက်ကို တစ်သိန်းပေါ့။ ဒါ တစ်သိန်းဆိုတာ အနည်းဆုံးပါ။ တစ်သိန်းဆိုရင် တစ်ရာဆိုရင် ကျွန်တော်တို့က ဘယ်လောက်လောက်ရမလဲ။ အဲဒီအပေါ်မှာမူတည်ပြီးတော့ ဒီသက်ဆိုင်ရာဈေးကွက်အတွက် တချို့ကိစ္စရပ်တွေကို ဆောင်ရွက် သွားရပါမယ်။ ဥပဒေတွေလည်းပဲ ကျွန်တော်တို့ ရေးဆွဲရင်းနဲ့ ဒါတွေဆောင်ရွက် ရမှာပါ။ ကျွန်တော်တို့က ခုနတုန်းက ကိုယ်စားလှယ်တော်ကြီး တင်ပြသွားတဲ့အတိုင်း ရန်ကုန် Stock Exchange cojomsə që quos saamascossos. 8:2003:g&gt;$m$fo: ရန်ကုန်မှာ ကျွန်တော်တို့ ပြေးဆွဲနေတဲ့ လိုကယ်ရထား၊ ဒီဟာကို လိုကယ်ရထား၊ မီးရထား အသစ်တွေဝယ်မယ်။ ဒီဟာတွေကို ကျွန်တော်တို့က ပြန်လည်ပြင်ဆင် မယ်ဆိုရင် Private Sector နဲ့ချိတ်ပြီးတော့ ၊ Private Sector လို ပုဂ္ဂလိကပိုင်လိုလုပ်ပြီး၊ အဲဒီ Exchange ဈေးကွက်မှာ သွားရောက်ပြီး ညှိနှိုင်းပြီး Share တွေ၊ Stock တွေ ကျွန်တော်တို့ ရောင်းလို့ ရပါတယ်။ ဒါ ဟိုမှာရှိနေတဲ့ ခုန Underwriters စသည်အားဖြင့် ဒီပုဂ္ဂိုလ်တွေနဲ့ ကျွမ်းကျင်တဲ့ ပုဂ္ဂိုလ်တွေနဲ့ ရေးပြီးတော့ အဲဒီလိုဆိုရင် ကျွန်တော်တို့က ဝင်ငွေတွေ ရလာမှာပါ။ အဲဒီတော့ ဒီဝင်ငွေတွေပေါ်မှာလည်းပဲ အမြတ်ခွဲဝေမှုတွေ ရှိပါတယ်။ ခွဲဝေတဲ့ အမြတ်ကလည်းပဲ နည်းမှာပါ။ အဲဒီတော့ ဒီအမြတ်တွေ ခွဲဝေမယ်။ ဒါ ကျွန်တော်တို့ Share ဝယ်တဲ့သူတွေက အမြတ်တွေ ခွဲဝေမယ်။ ကျွန်တော်တို့ Share ရောင်းလို့ရတဲ့ ငွေတွေနဲ့ ပြန်ပြီးဒီမှာ Investment တွေလုပ်တဲ့အခါမှာ နိုင်ငံတော်ကလည်းပဲ အများကြီးသက်သာပါတယ်။ အများကြီး သက်သာသွားမယ်။ ခုနတုန်းက Exchange က ဒီ Share တွေကို တစ်ခါ ပြန်ပြန်ရောင်းတဲ့ အခါမှာ ရနေတဲ့ငွေကလည်း ပဲ Exchange ရဲ့တိုးတက်လာမှုနဲ့ ပတ်သက်ပြီးတော့ ရောင်းတဲ့ ဒီဈေးကွက်နဲ့ တိုးတက်လာမှုနဲ့ ပတ်သက်ပြီးတော့ ဝင်ငွေဟာလည်းပဲ အများကြီး ရပါတယ်။ ကျွန်တော်တို့ အနီးအနားမှာရှိနေတဲ့ ထိုင်းနိုင်ငံတို့ဆိုလို့ရှိရင် ဘယ်ကမှ ချေးငွေ မယူတော့ပါဘူး။ ကျွန်တော် လေ့လာသိရှိသလောက်။ ODA တို့၊ ဘာတို့လည်း မယူတော့ပါဘူး။ တချို့နိုင်ငံတွေဟာ အရင်တုန်းက ကျွန်တော်တို့ အခုဒီမှာ လိုငွေပြနေတဲ့ ဘတ်ဂျက် လိုငွေတွေလည်းပဲ ဖြည့်ဆည်းသွားပါပြီ။ ဒါကြောင့်မို့လို့ ကျွန်တော့်အနေနဲ့တော့ ဒီငွေကြေး ဈေးကွက်ဆိုတာက Stock နဲ့ Share ဈေးကွက်ကို ဆောင်ရွက်ဖို့မူ တည်ပြီးတော့ ရေးဆွဲနေ တယ်လို့ ကျွန်တော့်အနေနဲ့တော့ သုံးသပ်ပါတယ်။ ဒါကြောင့်မို့လို့ ဒီရေးဆွဲတဲ့အခါက စပြီး လိုအပ်တဲ့ ကော်မရှင်တွေ၊ ကော်မတီတွေ၊ ပညာ ရှင်တွေနဲ့ ဖွဲ့စည်းဆောင်ရွက်သင် ပါတယ်။ ဘာကြောင့်လဲဆိုတော့ ဒီမှာက ကျွန်တော်တို့ Security Act သိပ်အရေးကြီးပါတယ်။ ဒီဟာတွေ၊ Banking Acti Security Banking Act oppsausg¢ Bud?epos$:33:08. 192 နောင်မှ ကျွန်တော်တို့ ပြန်ပြင်လို့လည်း မရပါဘူး။ နောက် ခုနတုန်းက ကျွန်တော်တင်ပြခဲ့သလို ကျွန်တော်တို့ ဒီ Stock Share မှာ နိုင်ငံခြားက ရင်းနှီးမြှုပ်နှံမှု လူတွေကို၊ ပုဂ္ဂိုလ်တွေကိုလည်းပဲ ဆွဲဆောင်ပြီးတော့ လုပ်လာ မယ်ဆိုရင် သူတို့လည်းပဲ ဝင်လာနိုင်ပါတယ်။ ဒီဥပဒေတွေအပေါ်မှာ မူတည်ပြီးတော့၊ ဒီအခါကျ ကျွန်တော်တို့ပြည်တွင်းက ပုဂ္ဂိုလ် (၅၀)၊ ဟိုက (၅၀)၊ တစ်နည်းအားဖြင်. Fifty, Fifty, ဒါမှမဟုတ်လို့ရှိရင် Seventy Five, Twenty Five အချိုးနဲ့ ကျွန်တော်တို့ ဘယ်လိုလက်ခံမလဲ။ တစ်ခါတည်းကျွန်တော်တို့ share ဆောင်ရွက်သင့်ပါတယ်။ ဒါကျွန်တော်တို့ ဒီလိုစီစဉ် ဆောင်ရွက်ထားမှ ဒီငွေရေးကြေးရေးဈေးကွက်က ခိုင်မာ တောင့်တင်းပြီးတော့ ဖွံ့ဖြိုးလာမယ်လို့ ကျွန်တော့်အနေနဲ့ ဆွေးနွေးတင်ပြလိုပါတယ်။ နောက် ကျွန်တော်တို့ အရှေ့တောင် အာဆီယံမှာလည်းပဲ ဒီငွေရေးကြေးရေးဈေးကွက်က ကျွန်တော်တို့ ဖြစ်လာဖို့ အကုန်လုံး မူတည်နေပါပြီ။ ဆောင်လည်း ဆောင်ရွက်နေကြပါပြီ။ ဒါ အာဆီယံရဲ့ Vision မှာလည်းပဲ ပါပါတယ်။ ခုနတုန်းက ကမ္ဘာ့ကုန်သွယ်ရေးမှာလည်းပဲ ဒီဟာတွေနဲ့ပဲ ကျွန်တော်တို့ သွားကြဖို့ များပါတယ်။ အခုကတော့ တစ်ခုနဲ့တစ်ခု၊ တစ်ဦးနဲ့တစ်ဦး၊ တစ်နိုင်ငံနဲ့ တစ်နိုင်ငံ (By Literd)ပေါ့၊ ဒါမှမဟုတ်လို့ရှိရင် လည်း(Multi Literd)၊ ဒီ အကုန်လုံး နောက်ကျရင်တော့Integrated၊ အကုန်လုံးက စုပေါင်း ပြီးတော့ ကျွန်တော်တို့ ဖြစ်သွားဖို့ ကမ္ဘာကြီးရဲ့ ဒီစီးပွားရေးအသွင်၊ ဒီငွေရေးကြေးရေးအသွင် တွေဟာ ပြောင်းလဲနေပါတယ်။ ဒါကြောင့် ကျွန်တော့်အနေနဲ့ကတော့ စစ်ကိုင်းတိုင်း၊ ဦးသိန်းဝင်း ရဲ့ အဆိုမှာ ဘဏ္ဍာရေးဥပဒေရေးရာ အခြေခံအဆောက်အအုံများ ဖွံ့ဖြိုးရေးအတွက် ပြုပြင် ဖွဲ့စည်းမှုများကိုဆောင်ရွက်ရန်ဆိုတဲ့ အဆိုကို လေးလေးနက်နက်ထောက်ခံရင်း နိဂုံး ချုပ်ပါတယ်။ ကျေးဇူးတင် ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အခု အစည်းအဝေးကို (၁၅)မိနစ် ခေတ္တရပ်နားမှာဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>အစည်းအဝေးကို(၁၄၂၀)နာရီအချိန်တွင် ခေတ္တရပ်နားပြီး (၁၄၃၅) နာရီအချိန်တွင်ပြန်လည်ကျင်းပပါသည်။</p>
<speech type="mc">အမျိုးသားလွှတ်တော်ကိုယ်စားလှယ်ခင်ဗျား။ အစည်း အဝေး ပြန်လည် စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ဆက်လက်ပြီး ရှမ်းပြည်နယ် မဲဆန္ဒနယ်အမှတ်(၉)မှ ဦးနေဝင်းထွန်း ဆွေးနွေးနိုင်ပါပြီ</speech>
<speech><mp id="153">ဦးနေဝင်းထွန်း၊ ရှမ်းပြည်နယ် မဲဆန္ဒနယ်အမှတ်၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော် ကိုယ်စားလှယ်များ၊ ဧည့် သည်တော်များအားလုံး မင်္ဂလာအပေါင်းနှင့် ပြည့်စုံပြီး ကိုယ်စိတ်နှစ်ဖြာ ကျန်းမာ၊ ချမ်းသာ ကြပါစေကြောင်း ဆုတောင်း မေတ္တာပို့ နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ ရှမ်းပြည်နယ် မဲဆန္ဒနယ် အမှတ် (၉) ပအိုဝ်း ကိုယ်ပိုင်အုပ်ချုပ်ခွင့် ရဒေသမှ အမျိုးသားလွှတ်တော် ကို ယ်စားလှယ် ဦးနေဝင်းထွန်း ဖြစ်ပါတယ်။ ဥက္ကဋ္ဌကြီးခင်ဗျား။ အချိန်ကို လေးစားတဲ့အနေဖြင့် ဖတ်ကြားဆွေးနွေးခွင့်ပြုပါ ခင်ဗျား။ ကျွန်တော့်အနေဖြင့် စစ်ကိုင်းတိုင်းဒေသကြီး မဲဆန္ဒနယ်အမှတ် (၉)မှ အမျိုးသားလွှတ်တော်ကိုယ်စားလှယ် ဦးသိန်းဝင်း ၏ ငွေကြေးနှင့်အရင်းအနှီးဈေးကွက် ဖွံ့ဖြိုးရေး လုပ်ငန်းများတွင် ဆောင်ရွက်ရာ ငွေကြေးနှင့် အရင်းအနှီးဈေးကွက် ဥပဒေကြမ်း ရေးဆွဲနေစဉ် အတွင်း ဘဏ္ဍာရေးနှင့် ဥပဒေရေးရာ အခြေခံအဆောက်အအုံများ ဖွံ့ဖြိုးရေးအတွက် ပြုပြင် ဖွဲ့စည်းဆောင်ရွက်ရန် ပြည်ထောင်စုအစိုးရအား တိုက်တွန်းကြောင်း အဆိုကို ထောက်ခံဆွေးနွေး သွားမှာ ဖြစ်ပါတယ်။ ကျွန်တော့်အနေဖြင့် ဥပဒေရေးရာ အပိုင်းကို ကြိုတင်ပြင်ဆင်ထားရှိခြင်း၊ လူ့စွမ်းအားအရင်းအမြစ်များအပိုင်း ပြင်ဆင်ထားရှိခြင်း၊ ဘဏ်စနစ်များပြင်ဆင်ထားရှိခြင်း ဟူ၍ အပိုင်း(၃)ပိုင်း တင်ပြဆွေးနွေး ထောက်ခံသွားပါမယ်။ ဥပဒေရေးရာတွင် ကြိုတင်ပြင်ဆင်မှုများ ပြုလုပ်ထားရှိခြင်းနှင့် စပ်လျဉ်း၍ တင်ပြရပါလျှင် ငွေကြေးနှင့် အရင်းအနှီး ဈေးကွက် ဖွံ့ဖြိုးရေး လုပ်ကိုင်မည်ဆိုပါက ငွေကြေးနှင့် အရင်းအနှီးဈေးကွက်ကို ကာကွယ်စောင့်ရှောက်ပေးမည့် ဥပဒေများ၊ နည်းဥပဒေများ ကြိုတင်ရေးဆွဲပြဌာန်းခြင်း၊ မိမိမျှော်မှန်းသည့် ဖွံ့ဖြိုးမှု အဆင့်အတန်းနှင့် လျော်ညီသည့် အခြေခံအဆောက်အအုံများအပြင် အခြေခံ အဆောက်အအုံများ ပြင်ဆင်ဖွဲ့စည်းထားခြင်းကို ကြိုတင်တွက်ချက်၍ ဖြည့်ဆည်း ဆောင်ရွက်ထားရန် မလွဲမသွေ လိုအပ်မှာ ဖြစ်ပါတယ်။ ရင်းနှီးမြှုပ်နှံမှုကိုအကာအကွယ်ပေးရန်၊ စီးပွားရေး လုပ်ငန်းရှင်သန်မှုကို အထောက် အပံ့ဖြစ်စေရန်၊ လုပ်ငန်းလည်ပတ်မှု ချောမွေ့စေရန်၊ စနစ်ကောင်းများကိုလည်း ကြံဆဆောင်ရွက်၊ ပြောင်းလဲထားရန် လိုအပ်ပါတယ်။ စီးပွားရေးဖွံ့ဖြိုးတိုးတက်မှု အတွက် ဈေးကွက်စီးပွားရေးကို အခြေခံလိုအပ်ချက်များကို ပြုပြင်ပြောင်းလဲရမည်ဖြစ်ရာ ပြုပြင် ပြောင်းလဲရာတွင် စွမ်းဆောင်နိုင်မည့် အခြေခံသဘောတရားများဖြစ်သည့် စွမ်းရည်ပြည့်ဝသော အုပ်ချုပ်ရေး၊ မူပိုင်ခွင့်၊ မူပိုင်ခွင့်ကို ကာကွယ်ပေးမှု၊ ပဋိညာဉ်စာချုပ်များ ချုပ်ဆိုခြင်းနှင့် ဝါဏိဇ္ဇ အငြင်းပွားမှုများ ဖြေရှင်းခြင်းဆိုင်ရာ ဥပဒေများကို ကု န်သွယ်ဖက်နိုင်ငံများနှင့် တန်းတူရည်တူ ရှိစေရန် လေ့လာပြင်ဆင်ဖြည့်ဆည်း ထားရမှာလည်း မလွဲမသွေ လိုအပ်ချက်တစ်ရပ် ဖြစ်ပါတယ်။ ဥပမာအားဖြင့် တီထွင်ထုတ်လုပ်မှုအပိုင်းတွင် ထုတ်လုပ်သူ၏ ပိုင်ဆိုင်မှုကို ကာကွယ်ပေးမည့် အသိဉာဏ်ဆိုင်ရာ ပစ္စည်းများနှင့် ပတ်သက်ပြီး တိတိကျကျ ဥ ပဒေရေးဆွဲ ကာကွယ်ပေးရန် အချိန်ကျရောက်နေပြီ ဖြစ်ပါတယ်။ ယင်းကိစ္စအလို့ငှာ ၁၉၁၄ ခုနှစ်၊ မြန်မာနိုင်ငံမူပိုင်ခွင့် အက်ဥပဒေသည် ခေတ်နှင့် မလျော်ညီတော့သည့်အတွက် ယင်းဥပဒေကို ပယ်ဖျက်ပြီး ခေတ်နှင့် လျော်ညီစွာ တီထွင်မှုမူပိုင်ခွင့် ကုန်အမှတ်တံဆိပ်၊ စက်မှုဆိုင်ရာဒီဇိုင်း ၊ အသိဉာဏ်ဆိုင်ရာ ပစ္စည်းတို့ကို ကာကွယ်ပေးမယ့် နိုင်ငံတကာမှာ လက်ရှိ ကျင့်သုံးလျက်ရှိတဲ့ ဥပဒေများနှင့် လိုက်လျော ညီထွေသော ဥပဒေများ ရေးဆွဲပေးရန် လိုအပ်ပါမယ်။ အဲဒီ ဥပဒေအကာအကွယ်များနှင့်သာ ရင်းနှီးမြှုပ်နှံမှုဈေးကွက် ဖွံ့ဖြိုးနိုင်မှာ ဖြစ်ကြောင်းကိုသာ ထင်ရှားလျက်ရှိပါတယ်။ လူသားအရင်းအမြစ်များဆိုင်ရာ ပြုပြင်ဖွဲ့စည်းထားရန် လိုအပ်ချက်နှင့် စပ်လျဉ်း၍ အခြေခံ အဆောက်အအုံများ ဖွံ့ဖြိုးတိုးတက် ရေးအတွက် ပြုပြင်ပြောင်းလဲဖွဲ့စည်းမှုများဆောင်ရွက်ရာတွင် လူသားအရင်းအမြစ်များ ရင်းနှီးမြှုပ်နှံမှုများကို အဓိကထား၍ စတင် အကောင်အထည် ဖော်သင့်ပါသည်။ မျိုးဆက်သစ်လူငယ်များ ပညာသင်ကြားရေးကို ခေတ်စနစ်နှင့်တောင်းဆိုချက် နှင့်အညီ ပြုပြင်ပြောင်းလဲပေးရန် ကျွန်တော်တို့ မျှော်မှန်း ထားပါသည်။ သင်ရိုးညွှန်းတမ်းများ နှင့်တကွ သင်ကြားနည်းစနစ် များကိုပါ ပြုပြင်ပြောင်းလဲ မှု ပြုလုပ်ပြီး၊ ကျောင်းသင်အတတ် ပညာကို လောကကြီးနှင့် သက်ဆိုင်သည့် ပညာ၊ စီးပွားရေးများ နှင့် ဆက်စပ်နိုင်အောင် လေ့ကျင့်သင်ကြားပေးရန် လိုအပ်လာပါတယ်။ မိမိတို့ မှီတင်းနေထိုင်သော နိုင်ငံရဲ့ သဘာဝပေါက်ပင်များမှထွက်ရှိတဲ့ သယံဇာတများ၊ သစ်တောရေးရာများကို မူလတန်းအဆင့်မှ စ၍ သင်ကြားစေရာတွင် နောက်ဆုံး သတင်း အချက် အလက်များ သင်ကြားပေးရန်နှင့် နိုင်ငံကု ချစ်သည့်စိတ်၊ နိုင်ငံကို ကာကွယ်သည့် စိတ်ဓာတ်၊ နိုင်ငံနှင့် တိုင်းရင်းသား လူမျိုးများအရေးကို ဦးထိပ်ပန်ဆင်သည့် စိတ်ဓာတ်များ ရှင်သန်အောင် ပျိုးထောင်ပေးရန် ဖွံ့ဖြိုးမှုနည်းဗျူဟာအရ လိုအပ်သော ပြုပြင်မှုများကို ပြု လုပ် ၍ ကြို တင် ပြင်ဆင်ထားရှိသင့်ပါတယ်။ မိမိတို့နိုင်ငံ၏ ပညာရေးတွင် ကျောင်းသူ / ကျောင်းသား များသည် ခေတ်မီသည့် နည်းပညာများနှင့် စက်မှုဆိုင်ရာနည်းပညာများကို သင်ယူခွင့်မရရှိကြ၍ ၎င်းတို့၏ စွမ်းဆောင်နိုင်မှု အရည်အချင်း ပြသနိုင်ရေးနှင့် တီထွင်ဖန်တီးမှု စွမ်းရည်များ ဖော်ထုတ်ပြသ ခွင့်လည်း မရရှိခဲ့ကြပါ။ ပုဂ္ဂလိက ပညာ သင်ကျောင်းများ၌ ယင်းအခွင့်အရေး များကို ပေးနေပြီ ဖြစ်၍ နိုင်ငံပိုင်ကျောင်းများမှလည်း ရင်ဘောင်တန်းနိုင်အောင် ပြုပြင် ပြောင်းလဲမှုများ ပြုလုပ် သင့်ပါတယ်။ စာသင်ခန်းထဲက စာတွေကို စာတွေ့တွေကို ထိရောက်မှု ရှိစေဖို့၊ လက် တွေ့နှင့် ပေါင်းစပ်ပြီး၊ မျက်မြင်နဲ့ပါ အသိပညာ ဖွံ့ဖြိုးကြစေဖို့ ပြင်ပရှိ အ စိုးရစက်ရုံ၊ အလုပ်ရုံ၊ ပုဂ္ဂလိကစက်ရုံ၊ အလုပ်ရုံများသို့ လေ့လာ စေခြင်း၊ ဒေသန္တရ ဗဟုသုတရစေဖို့ လေ့လာရေး ခရီးများ စီစဉ်ပေးစေခြင်း၊ အသက်အရွယ်နှင့် ပညာရေး အဆင့်အလိုက် စိုက်ပျိုးရေး မှအစ၊ စက်ကိရိယာပစ္စည်းများ တီထွင်ထုတ်လုပ်မှုအထိ လက်တွေ့လုပ်ကိုင်ခွင့်များ သင်ရိုးညွှန်းတမ်းည့်သွင်းလေ့ကျင့်ပေးခြင်း၊ လူငယ် လူရွယ်များ၏ အရည်အသွေးကို ပျိုးထောင် ပြုလုပ် ထားပေးရန်သင့်ပါသည်။ တိုင်းရင်းသားပြည်သူများ အနေဖြင့် မိမိတို့ နိုင်ငံရှိ သ ယံဇာတ အရင်းအမြစ်များ ၊ မြေသယံဇာတ အရင်းအမြစ်များကို ထိုက်ထိုက်တန်တန် အကျိုး ခံစား ခွင့် ရရှိကြစေရန် ဖွံ့ဖြိုးပြီး ကမ္ဘာနှင့် ရင်ဘောင်တန်းနိုင်စေရန် ထားရှိသင့်သော ကြီးပွားလိုစိတ် ထားရှိမွေးမြူ၍ နိုင်ငံတကာနှင့် ရင်းနှီးမြှုပ်နှံမှုများကို ကြိုဆိုရန်၊ အသင့်ပြင်ဆင်ထားရှိရန် သင့်ပါတယ်။ အဆိုပါ သဘောထားကို တိုင်းရင်းသားပြည်သူတို့ သဘောပေါက်နားလည်စေရန်လည်း နိုင်ငံပိုင် မီဒီယာများ၊ ပုဂ္ဂလိကပိုင် မီဒီယာများ မှတစ်ဆင့် အသိပညာပေးမှုများ ပြုလုပ်ပေးထား သင့်ပါသည်။ ဒီလိုပြုလုပ်ပေးထားမယ်ဆိုရင် နိုင်ငံဖွံ့ဖြိုးတိုးတက်ဖို့ နိုင်ငံတကာနှင့် ရင်းနှီး မြှုပ်နှံမှု ပူးပေါင်းလုပ်ကိုင်ရာမှာ ပြည်သူတို့က ကြိုဆိုပြီး သဘောပေါက်လွဲမှား မှုများကြောင့် မလိုလားအပ်သော တုံ့ပြန်မှုများကို ကာကွယ်ပေး သွားနိုင်မှာ ဖြစ်ပါတယ်။ ဒီလိုရင်းနှီးမြှုပ်နှံမှု ဈေးကွက်ဖွံ့ဖြိုးတိုးတက်စေတဲ့ နေရာမှာလည်း မြန်မာနိုင်ငံမှ တိုင်းရင်းသားပြည် သူများဟာ နိုင်ငံခြားစီးပွားရေး လုပ်ငန်းရှများရဲ့ အလုပ်သမားများ(Labour) များအဆင့်နှင့်သာကျေနပ်ရပြီး ကိုလိုနီနိုင်ငံဘဝ တစ်ဖန်ပြန်ရောက် ရသလို မဖြစ်စေရန် တိုင်းရင်းသား ပြည်သူတို့ အသီးသီး ကြိုးစားကြဖို့ လေ့လာဆည်းပူး စရာရှိတာကို လေ့လာ ဆည်းပူးကြဖို့ လိုအပ်မှာ ဖြစ်ပါတယ်။ ဒီလိုအခြေအနေမှာ နိုင်ငံတော်က ကိုယ့်တိုင်းပြည်၊ ကိုယ့်လူမျိုးရဲ့ အရည်အသွေးများ မြှင့်တင်ပေးရေး၊ စိတ်ဓာတ်များ ပြုပြင်ပြောင်းလဲရေး ပြုလုပ်ပေးရေးကို လိုအပ်သလို ကူညီဆောင်ရွက်ပေးခြင်း၊ အခွင့်အရေးများ ဖန်တီးပေးခြင်းများ ပြုလုပ်ပေးစေလိုပါတယ်။ ဥပမာ သင်တန်းများ၊ ဟောပြောပွဲများပြုလုပ်ပြီး အလုပ်ရုံဆွေးနွေးပွဲများပြုလုပ်ပေးဖို့ အစီအစဉ်များလည်း ရေးဆွဲပေးသင့်ပါတယ်။ ငွေကြေးနှင့် ရင်းနှီးမြှုပ်နှံမှု ဈေးကွက်ဖွံ့ဖြိုးရေး အတွက် ဘဏ်စနစ် များ ကြိုတင်ပြင်ဆင်မှုနှင့် စပ်လျဉ်း၍ လက်ရှိဘဏ်စနစ်ကို ပြန်လည် သုံးသပ်ပြီး ငွေကြေးနှင့်စပ်လျဉ်း၍ စိတ်ချလက်ချ လည်ပတ်ရန်လည်းကောင်း၊ ပြည်တွင်းသို့ ရင်းနှီးမြှုပ်နှံမှုများ ပြည်ပမှ ယူဆောင်လာသည့် နိုင် ငံ ခြားရင်းနှီးမြှုပ်နှံမှုများအတွက်ကောင်းမွန်သော ဘဏ်စနစ်၊ ပို့ကုန်/သွင်းကုန်အတွက်လည်း ငွေလွှဲ စာတမ်း LC ဖွင့်လှစ်ခြင်း၊ လွယ်ကူ ချောမွေ့မည့် စနစ် ပြည်တွင်း၌ အစိုးရဘဏ်များသာမက ပုဂ္ဂလိက ဘဏ်များမှ လည်း ပြည်ပဘဏ်များနှင့် ချိတ်ဆက်၍ စီးပွားကုန်သွယ်မှုအတွက် ငွေကြေးနှင့် ဘဏ်လုပ်ငန်း ဝန်ဆောင်မှု ကဏ္ဍတွင် တွင်ကျယ် ဖွံ့ဖြိုးစေပြီး ကောင်းမွန်ဖွံ့ဖြိုးသောစနစ်ကို ကြိုတင်စီမံထား ရှိရန်လည်း သင့်ပါတယ်။ သို့မှသာ ရင်းနှီးမြှုပ်နှံမှုကဏ္ဍကို ဖွံ့ဖြိုးစေမည် ဖြစ်ပါတယ်။ အထက်တင်ပြပါ ခေတ်စနစ်နှင့် လျော်ညီစွာ ငွေကြေးနှင့် ရင်းနှီးမြှုပ်နှံမှု ဈေးကွက် ဖွံ့ဖြိုးရေး ကြိုတင်ပြင်ဆင်မှုများ ပြုလုပ်ထားရှိရန် သင့်ပါသဖြင့် စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုး သားလွှတ်တော် ကိုယ်စားလှယ် ဦးသိန်းဝင်း ၏ ငွေကြေးနှင့် အရင်းအနှီးဈေးကွက် ဖွံ့ဖြိုးရေးလုပ်ငန်းများ ဆောင်ရွက်ရာတွင် ငွေကြေးနှင့် အရင်းအနှီးဈေး ကွက် ဥပဒေကြမ်း ရေးဆွဲနေစဉ်အတွင်း ဘဏ္ဍာရေးနှ့် ဥပဒေရေးရာ အခြေခံအဆောက်အအုံ များ ဖွံ့ဖြိုးရေးအတွက် ပြုပြင်ဖွဲ့စည်း ဆောင်ရွက်ရန် ပြည်ထောင်စုအစိုးရအား တိုက်တွန်းကြောင်း အဆိုကို ထောက်ခံရင်းနှင့် နိဂုံးချုပ်အပ်ပါတယ်ခင်ဗျား။</speech>
<speech type="speaker">အဆိုနှင့် စပ်လျဉ်း ပြီး ဘဏ္ဍာရေးနှင့်အခွန်ဝန်ကြီးဌာန၊ ဒုတိယဝန်ကြီး က ပြန်လည် ဖြေရှင်း ဆွေးနွေးရန်ရှိက ဆွေးနွေးဖို့ ဖြစ်ပါတယ်</speech>
<speech><agency id="87">ဦးဝင်းရှိန် (ဒုတိယဝန်ကြီး၊ ဘဏ္ဍာရေးနှင့်အခွန်ဝန်ကြီးဌာန)</agency>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ၊ လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာ ၊ ချမ်းသာပြီး မင်္ဂလာအပေါင်းနှင့် ပြည့်စုံကြပါစေကြောင်း ဦးစွာ ဂါရဝပြု နှုတ်ခွန်းဆက်သအပ်ပါတယ်။ စစ်ကိုင်းတိုင်းဒေသကြီး မဲဆန္ဒနယ်အမှတ် (၉) အမျိုးသား လွှတ်တော် ကိုယ်စားလှယ် ဦးသိန်းဝင်း ရဲ့ အဆိုနှင့်ပတ်သက်ပြီး ကျွန်တော် ဘဏ္ဍာ ရေးနှင့် အခွန်ဝန်ကြီးဌာန၊ ဒုတိယဝန်ကြီး ဦးဝင်းရှိန် ကနေ ရှင်းလင်းဆွေးနွေးသွားမှာ ဖြစ်ပါတယ်။ ကျွန်တော့်အနေနဲ့ ငွေကြေးနှင့် အရင်းအနှီးဈေးကွက် ဖွံ့ဖြိုးရေးလုပ်ငန်းများ နဲ့ ပြုပြင်ပြောင်းလဲ ရေးလုပ်ငန်းများအား ဘဏ္ဍာရေးနှင့် အခွန်ဝန်ကြီးဌာနက ဆောင်ရွက်ခဲ့မှုနှင့် ဆောင်ရွက်လျက် ရှိတဲ့ အခြေအနေများကို ရှင်းလင်းတင်ပြသွားမှာ ဖြစ်ပါတယ်။ မြန်မာနိုင်ငံမှာ အရင်းအနှီးဈေးကွက်ဖွံ့ဖြိုးရေးနှင့် ပတ်သက်ပြီး တင်ပြရမယ်ဆို လို့ ရှိရင် ဈေးကွက်စီးပွားရေးစနစ်ကို ကူးပြောင်းခဲ့ပြီးနောက် ၁၉၉၀ ခုနှစ်မှ စတင်ပြီးတော့စီမံကိန်းနှင့် ဘဏ္ဍာရေး ဝန်ကြီးဌာန၊ မြန်မာနိုင်ငံတော် ဗဟိုဘဏ်တို့ ပူးပေါင်းပြီးတော့ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ ခွင့်ပြုချက်ဖြင့်စတင် ဆောင်ရွက်ခဲ့ပါတယ်။ မြန်မာ့ စီးပွားရေးဘဏ်နှင့် ဂျပန်နိုင်ငံ၊ ဒိုင်ဝါသုတေသနအဖွဲ့ လီမိတက်တို့ ဟာ ၁၉၉၆ ခုနှစ်၊ ဇွန်လ ရ ရက်နေ့မှာ မြန်မာငွေချေး သက်သေခံလက်မှတ်များ လဲလှယ်ရောင်းဝယ်ရေး ကုမ္ပဏီလီမိတက်၊ (Myanmar Security Exchange Centre Company Limited – MSEC og (90) ရာခိုင်နှုန်းစီ ပိုင်ဆိုင်တဲ့ ဖက်စပ်ကုမ္ပဏီအဖြစ် ဖွဲ့စည်းတည်ထောင်ခဲ့ပါတယ်။ နိုင်ငံတော်အတွင်း အရင်းအနှီးဈေးကွက်မှတစ်ဆင့် စီးပွားရေးဖွံ့ဖြိုးတိုးတက်မှုကို အထောက်အကူပြုနိုင်ရန်နှင့် မြန်မာနိုင်ငံဟာ အာဆီယံအဖွဲ့ဝင် နိုင်ငံတစ်နိုင်ငံ ဖြစ်တာနှင့်အညီ အာဆီယံ အရင်းအနှီးဈေးကွက်ဆိုင်ရာ Forum ၏ သတ်မှတ်ထားတဲ့ အချိန်ကာလ (Time Frome) အတိုင်း မြန်မာနိုင်ငံမှ ပါဝင်ဆောင်ရွက်နိုင်ရန် ရည်ရွယ်ပြီးတော့ ဘဏ္ဍာရေးနှင့် အခွန်ဝန်ကြီးဌာန၊ ပြည်ထောင်စုဝန်ကြီး ဦးဆောင်တဲ့ အရင်းအနှီးဈေးကွက် ဖွံ့ဖြိုးတိုးတက်ရေး ကော်မတီကို ၁-၇-၂၀၀၈ ရက်နေ့မှာ စတင်ဖွဲ့စည်းခဲ့ပြီး အဆိုပါ ကော်မတီကို အထောက်အကူ ပြုဖို့အတွက် ၁၇-၉-၂၀၀၈ ရက်နေ့မှာ ဆပ်ကော်မတီ (၆)ရပ်ကို ဖွဲ့စည်းခဲ့ပါတယ်။ ဒီ ဆပ်ကော်မတီတာတော့ ပြည်တွင်းငွေချေးစာချုပ် ဈေးကွက်ဖွံ့ဖြိုးတိုးတက်ရေး ဆပ်ကော်မတီ၊ အများနှင့်သက်ဆိုင်သော ကုမ္ပဏီများ ဖွံ့ဖြိုးတိုးတက်ရေး ဆပ်ကော်မတီ၊ ငွေချေးသက်သေခံ လက်မှတ်များလဲလှယ်ရောင်းဝယ်ရေး ဥပဒေ၊ စည်းမျဉ်းစည်းကမ်းများ ပြုစုရေးဆပ်ကော်မတီ၊ ငွေချေး သက်သေခံ လက်မှတ်လုပ်ငန်းဆိုင်ရာ အဖွဲ့အစည်းများ ဖွဲ့စည်းရေးဆပ်ကော်မတီ၊ လေ့ကျင့် ပညာပေးရေးနှင့် ပြန်ကြားရေးဆပ်ကော်မတီနဲ့ စာရင်းကိုင်နှင့် စာရင်းစစ်စံများဆိုင်ရာ ဆပ်ကော်မတီတို့ ဖြစ်ပါတယ်။ ဆက်လက်၍ အဆင့် (၃)ဆင့်ပါတဲ့ အရင်းအနှီးဈေးကွက်ထူထောင်ရေး လမ်းပြ မြေပုံကို နိုင်ငံတကာအခြေအနေများ၊ အာဆ���ယံနိုင်ငံများ၏ အခြေအနေများနှင့် လိုက်လျော ညီထွေဖြစ်စေရန် နှိုင်းယှဉ်လေ့လာသုံးသပ်ပြီး ရေးဆွဲခဲ့ပါတယ်။ ပထမအဆင့် ၂၀၀၈ ခုနှစ်မှ ၂၀၀၉ ခုနှစ်အထိ ကာလအတွင်း ဆောင်ရွက်ရမည့် လုပ်င���်းများ ၊ ဒုတိယအဆင့် ၂၀၁၀ ခုနှစ်မှ ၂၀၁၂ခုနှစ်အထိ ကာလအတွင်း ဆောင်ရွက်ရမည့် လုပ်ငန်းများနှင့် တတိယအဆင့် ၂၀၁၃ ခုနှစ်မှ ၂၀၁၅ ခုနှစ်အထိ ကာလအတွင်း ဆောင်ရွက်ရမည့် လုပ်ငန်းများကို သတ်မှတ်ပြီး အရင်းအနှီးဈေးကွက် ထူ ထောင်ရေးလမ်းပြမြေပုံကို အာဆီယံ အရင်းအနှီးဈေးကွက်ဆိုင်ရာ Forum en Time Frame sooje: 69:@saamsaco pocos saogocje golosušေးစားအပ်ပါသော လွှတ်တော်ဥက္ကဋ္ဌကြီးနှင့် လွှတ်တော်ကိုယ်စား လှယ်များခင်ဗျား။ ဆက်လက်ပြီး အရင်းအနှီးဈေးကွက်ဖွံ့ဖြိုးရေးကော်မတီရဲ့ အထောက်အကူပြု ဆပ်ကော်မတီ (၆)ရပ်ရဲ့ လုပ်ငန်းဆောင်ရွက်ချက်များကို ရှင်းလင်းတင်ပြပါမယ်။ ပြည်တွင်းငွေချေးစာချုပ် ဖွံ့ဖြိုးတိုးတက်ရေးဆပ်ကော်မတီအနေနဲ့ အစိုးရငွေတိုက်စာချုပ်များကို လက်ရှိထုတ်ဝေလျ က် ရှိတဲ့ (၃)နှစ်နှင့် (၅)နှစ် အစိုးရငွေတိုက်စာချုပ် အမျိုးအစားများအပြင် ၁-၁-၂၀၁၀ ရက်နေ့မှ စတင်ပြီးတော့ (၂)နှစ်သက်တမ်းရှိတဲ့ အစိုးရငွေတိုက်စာချုပ် အမျိုးအစားကို တိုးချဲ့၍ လည်းကောင်း၊ လက်ရှိထုတ်ဝေလျက်ရှိတဲ့ ကျပ် (၁)သောင်း၊ ကျပ် (၁)သိန်း၊ ကျပ် (၁) သန်း တန် များအပြင် ကျပ် (၁၀)သန်းတန်ကို အမျိုးအစားတိုးချဲ့၍လည်းကောင်း ထုတ်ဝေခဲ့ပါတယ်။ ၎င်းအပြင် ငွေတိုက်စာချုပ်များကို ဗဟိုဘဏ်မှ ပြည်သူလူထုသို့ တိုက်ရိုက်မရောင်းချတော့ဘဲ မြန်မာ့ စီးပွားရေးဘဏ်နှင့် မြန်မာ့ငွေချေးသက်သေခံလက်မှတ်များ လဲလှယ် ရောင်းဝယ်ရေး ကုမ္ပဏီ လီမိတက် တို့အား ကိုယ်စားလှယ်များ (Under Writers) များအဖြစ် ခန့်အပ်ပြီးတော့ရောင်းချစေခဲ့ ပါတယ်။ အများနှင့်သက်ဆိုင်သော ကုမ္ပဏီများ ဖွံ့ဖြိုးတိုးတက်ရေးဆပ်ကော်မတီ အနေဖြင့် လည်း အများပိုင်ကုမ္ပဏီများ ဖွံ့ဖြိုးတိုးတက်ရေးအတွက် အမျိုးသားစီမံကိန်းနှင့် စီးပွားရေး ဖွံ့ဖြိုးတိုးတက်မှု ဝန်ကြီးဌာနရဲ့ လမ်းညွှန်ချက်နှင့်အညီ ဆောင်ရွက်လျက်ရှိပါတယ်။ ငွေချေးသက်သေခံလက်မှတ်များ လဲလှယ်ရောင်းဝယ်ရေး ဥပဒေ၊ စည်းမျဉ်း စည်းကမ်းများ ပြုစုရေးဆပ်ကော်မတီအနေဖြင့် အရင်းအနှီးဈေးကွက်ဖွံ့ဖြိုး တိုးတက်ရေး အတွက် အဓိက အရေးကြီးတဲ့ ငွေချေးသက်သေခံလက်မှတ်များ လဲလှယ်ရောင်းဝယ်ရေး ဥပဒေမူကြမ်းကို ရေးဆွဲဆောင်ရွက်ခဲ့ပြီး အဆိုပါ မူကြမ်းကို ပြည်ထောင်စုအစိုးရအဖွဲ့မှတစ်ဆင့် ယခုကျင်းပနေတဲ့ လွှတ်တော်သို့ တင်သွင်းနိုင်ရေး စီစဉ်ဆောင်ရွက် ထားပြီး ဖြစ်ပါတယ်။ ဒီ မူကြမ်းကို ၁၅-၇-၂၀၁၂ နေ့ထုတ်နေ့စဉ် သတင်းစာများမှာ အများပြည်သူ သိရှိ လေ့လာ အကြံပြုနိုင်ရန် ဖော်ပြထားပါတယ်။ ဂျပန်နိုင်ငံ ဘဏ္ဍာရေးဝန်ကြီး ဌာန၊ Policy Research Institute(PR) ကနေပြီးတော့ မြန်မာနိုင်ငံမှာ ငွေချေးသက်သေခံလက်မှတ်များ လဲလှယ် ရောင်းဝယ်ရေးဥပဒေ ပေါ်ပေါက်လာပြီးပါက လိုအပ်သော စည်းမျဉ်းများ ပေါ်ပေါက်လာရေးအတွက် နည်းပညာ ပူး ပေါင်းဆောင်ရွက်နိုင်ရန် အကူအညီပေးရေးဆိုင်ရာ နားလည်မှု စာချွန်လွှာကို မကြာမီကာလအတွင်း လက်မှတ်ရေးထိုးနိုင်ရန် စီစဉ်ဆောင်ရွက်လျက်ရှိပါတယ်။ ငွေချေးသက်သေခံလက်မှတ် လုပ်ငန်းဆိုင်ရာ အဖွဲ့အစည်းများ ဖွဲ့စည်းရေး ဆပ်ကော်မတီ အနေဖြင့်လည်း ငွေချေး သက်သေခံလက်မှတ်များ လဲလှယ်ရောင်းဝယ်ရေး ဥပဒေပေါ်ပေါက်ပြီးပါက ငွေချေးသက်သေခံလက်မှတ်လုပ်ငန်း ကြီးကြပ်ရေး ကော်မရှင်နှင့် Stock Exchage soleuloseqsoon and anscao?£ gesêcq:sapos masဆောင်ရွက်နိုင်ရန် လေ့လာချက်စာတမ်းများ ပြုစု ၊ ရေးသား ဆောင်ရွက်လျက်ရှိပါတယ်။ လေ့ကျင့်ပညာပေးရေး ဆပ်ကော်မတီအနေဖြင့် အရင်းအနှီးဈေးကွက် ဖွံ့ဖြိုးတိုးတက်စေရန် အတွက် သက်ဆိုင်ရာနယ်ပယ်များ၌ ကျွမ်းကျင်သူများ ပေါ်ပေါက်လာစေရန် ပြည်တွင်း ပြည်ပ သင်တန်းများ၊ အလုပ်ရုံဆွေးနွေးပွဲများကို စဉ်ဆက်မပြတ် ဆောင်ရွက်ပေးလျက်ရှိပါတယ်။ နိုင်ငံတကာနဲ့ ပူးပေါင်းဆောင်ရွက်မှုများအနေနဲ့ မြန်မာနိုင်ငံ မှာ အရင်းအနှီးဈေးကွက် ဖွံ့ဖြိုး တိုးတက်စေရန်အတွက် နည်းပညာအကူအညီများ ရရှိရန်နှင့် လိုအပ်တဲ့ လူ့စွမ်းအားအရင်း အမြစ် ဖွံ့ဖြိုးတိုးတက်စေရန် တို့အတွက် Tokyo Stock Exchage ၊ ဒိုင်ဝါသုတေသနအဖွဲ့နှင့် မြန်မာနိုင်ငံတော် ဗဟိုဘဏ်တို့အကြား နားလည်မှု စာချွန်လွှာကို ၂၀၁၂ ခုနှစ်၊ မေလ ၂၉ ရက်နေ့မှာ နေပြည်တော်မှာ လက်မှတ်ရေးထိုးပြီး ဖြစ်ပါတယ်။ စာရင်းကိုင်နှင့် စာရင်းစစ်စံများဆိုင်ရာ ဆပ်ကော်မတီအနေနဲ့ မြန်မာနိုင်ငံ၏ စာရင်းကိုင်နှင့် စာရင်းစစ်စံများ (Myanmar Accounting Standards) များကို နိုင်ငံတကာ စည်းမျဉ်းများနှင့်အညီ ကျင့်သုံးနိုင်ရေးအတွက် ဆွေးနွေးဆောင်ရွက်လျက်ရှိပါတယ်။ ဆက်လက်ပြီး ဘဏ္ဍာရေးဆိုင်ရာ အခြေခံအဆောက်အအုံများ ဖွံ့ဖြိုးရေးအတွက် ပြုပြင်ပြောင်းလဲမှုများနှင့် ပတ်သက်၍ ရှင်းလင်းတင်ပြမှာ ဖြစ်ပါတယ်။ နိုင်ငံခြားရင်းနှီး မြှုပ်နှံများ ပိုမိုအဆင်ပြေစေရန် မြန်မာနိုင်ငံတော်ဗဟိုဘဏ်မှ ပုံသေ နိုင်ငံခြားငွေလဲလှယ်နှုန်း oşog ofsempê:qgod egongwab:oso (Managed Floating Exchange Rate Regime) ကို ၁-၄-၂၀၁၂ ရက်နေ့မှ စတင်ပြောင်းလဲဆောင်ရွက်ခဲ့ပြီး မြန်မာနိုင်ငံတော် ဗဟိုဘဏ်မှ နေ့စဉ် ရည်ညွှန်း နိုင်ငံခြား ငွေလဲလှယ်နှုန်း (Daily Reference Rate) ကို ထုတ်ပြန်ပေးလျက် ရှိပါတယ်။ မြန်မာနိုင်ငံအတွင်း နိုင်ငံခြားသားများ၊ ကမ္ဘာလှည့် ခရီးသည်များ၊ ပြည်တွင်းနေ နိုင်ငံသားများ အနေနဲ့ တရားဝင်နိုင်ငံခြားသုံးငွေများ လွယ်ကူအဆင်ပြေစွာ စနစ်တကျ လဲလှယ် သုံးစွဲနိုင်ရန် နိုင်ငံခြား ငွေများ ဝယ်ယူရောင်းချလဲလှယ်ပေးတဲ့ကောင်တာ (Money Changer Counter) များ ဖွင့်လှစ်ဆောင်ရွက်နိုင်ရေးအတွက် ပုဂ္ဂလိကဘဏ် (၁၇)ဘဏ်ကို နိုင်ငံခြားငွေများ ဝယ်ယူ ရောင်းချ လဲလှယ်ပေးခွင့်လိုင်စင် (Money Changer Licence)ထုတ်ပေးခဲ့ပြီး ဖြစ်ပါတယ်။ နိုင်ငံခြားဘဏ်လုပ်ငန်းလုပ်ကိုင်ရန်အတွက် ၂၅-၁၁-၂၀၁၁ ရက်နေ့တွင် ပုဂ္ဂလိကဘဏ် (၁၁)ဘဏ်အား နိုင်ငံခြားသုံးငွေများ ရောင်းဝယ် ဖောက်ကားတဲ့ လုပ်ငန်းလိုင်စင်များ ထုတ်ပေးခဲ့ပြီး နိုင်ငံခြား ငွေစာရင်းပိုင်ရှင်များအနေနဲ့ မိမိတို့စာရင်းရှိ နိုင်ငံခြားငွေများကို ဘဏ်စာရင်း ပြောင်းနည်း (Account Transfer) ဖြင့် ရောင်းဝယ်ခွင့်ကို ၉-၂-၂၀၁၂ ရက်နေ့မှ စတင်ခွင့်ပြု ခဲ့ပါတယ်။ မြန်မာနိုင်ငံရဲ့ ငွေပေးချေမှုစနစ် အဆင့်မြှင့်တင်ရေး ကြိုးပမ်းဆောင်ရွက်ချက်များနှင့် ပတ်သက်၍ လက်ရှိငွေသားဖြင့် ပေးချေမှုများ လျော့ကျ နိုင်ရေးနှင့် အသေးစားနှင့် အလတ်စား ငွေပေးချေမှုများအတွက် နိုင်ငံတကာငွေပေးချေမှု နည်းစနစ်များနှင့် အညီ ဆောင်ရွက်နိုင်ရန် အတွက် မြန်မာနိုင်ငံမှာရှိတဲ့ ဘဏ်များအားလုံးမှာ ပြည်တွင်းသုံးငွေကြေးဖြင့် သုံးစွဲနိုင်မည့် Myanmar Payment Union Card (MPU- Debit Card 10 Basozê:07 စတင်အသုံးပြု နိုင်ရန် စီစဉ်ဆောင်ရွက်လျက်ရှိပြီး နောင်တွင် အာဆီယံနိုင်ငံများတွင်ပါ သုံးစွဲနိုင် ရန်အတွက် လမ်းပြမြေပုံရေးဆွဲ အကောင်အထည်ဖော် ဆောင်ရွက်လျက်ရှိပါတယ်။ MPU National Switch aç sago oe oocos (n)omo o Own Switch op:3262: Certification Online Testing ကို ၂၀၁၂ ခုနှစ်၊ ဇူလိုင်လအတွင်း စတင်ဆောင်ရွက်နေပြီ ဖြစ်ပါတယ်။ ဒါ့အပြင် ငွေပေးချေမှု လွယ်ကူလျင်မြန်စေရန်အတွက် မြန်မာနိုင်ငံရဲ့ ငွေရေး ကြေးရေး အဖွဲ့အစည်းများမှာ ATM စက်များ စမ်းသပ်သုံးစွဲနိုင်ရန်လည်း ခွင့်ပြုခဲ့ပြီး ဖြစ်ပါတယ်။ ယခုကဲ့သို့ ပြည်သူများအကြား အသေးစားငွေပေးချေမှုများ (Retail Payments) အတွက် နိုင်ငံတကာအဆင့်မီ ကတ် စနစ်များဖြင့် ပေးချေအသုံးပြုနိုင်ရေး စီမံဆောင်ရွက်လျက် ရှိသလို ကုန်ထုတ်လုပ်မှု၊ ဝန်ဆောင်မှုနှင့် ကုန်သွယ်မှုလုပ်ငန်းများအတွက် ပမာဏကြီးမားသော ငွေပေးချေမှုများ (Large Value Payments)များအား ချက်လက်မှတ်များဖြင့် ပေးချေမှုများကို ဘဏ်များက ဝန်ဆောင်မှုများ ပြုလုပ်ပေးလျက်ရှိရာ ဘဏ်များအကြား စာရင်းရှင်းလင်းပေးချေမှုများအား မြန်မာနိုင်ငံတော်ဗဟိုဘဏ်ရဲ့ Clearing House များတွင် ရှင်းလင်းဆောင်ရွက်ပေးခြင်း၊ Electronic Fund Transfer (EFTS) များဖြင့်လည်း လုံခြုံ၊ စိ တ်ချ။ မြန်ဆန်စွာ စာရင်းရှင်းလင်းဆောင်ရွက်ပေးလျက်ရှိပါတယ်။ လေးစားအပ်ပါသော လွှတ်တော်ဥက္ကဋ္ဌကြီးနဲ့ လွှတ်တော်ကိုယ်စားလှယ်များခင်ဗျား။ ငွေချေးသက်သေခံလက်မှတ် လဲလှယ်ရောင်းဝယ်ရေးဥပဒေ ပြဋ္ဌာန်းနိုင်ရန်အတွက်လည်း ဥပဒေကြမ်းအား လွှတ်တော်သို့ ပေးပို့ထားပြီးဖြစ်တဲ့အတွက် မကြာခင်မှာ ဥပဒေအဖြစ် ထွက်ပေါ်လာတော့မှာ ဖြစ်ပါတယ်။ ဒါကြောင့် မြန်မာနိုင်ငံတွင် ငွေချေးသက်သေခံလက်မှတ် လဲလှယ်ရောင်းဝယ်ရေး ဥပဒေကြမ်း (မူကြမ်း) ရေးဆွဲနေစဉ်ကာလအတွင်း အရင်းအနှီး ဈေးကွက်ဖွံ့ဖြိုးတိုးတက်စေရန်အတွက် ငွေရေးကြေးရေးကဏ္ဍတွင် ပြု ပြင်ပြောင်းလဲမှုများကို ဘဏ္ဍာရေးနှင့်အခွန်ဝန်ကြီးဌာနအနေနဲ့ အရှိန်အဟုန်နဲ့ ဆောင်ရွက်ခဲ့သလို ဆက်လက်ပြီးဆောင်ရွက်လျက် ရှိပါတယ်။ ဘဏ္ဍာရေးဆိုင်ရာဥပဒေလုပ်ထုံးလုပ်နည်း အခြေခံအဆောက် အအုံများ ပြုပြင်ပြောင်းလဲရေးဆိုင်ရာ ကိစ္စရပ်များအတွက် ကမ္ဘာ့ ဘဏ် (World Bank) ၊ အာရှဖွံ့ဖြိုးရေးဘဏ် (ADB)၊ အပြည်ပြည်ဆိုင်ရာငွေကြေးရန်ပုံငွေအဖွဲ့ (IMF) စတဲ့ အဖွဲ့ အစည်းများရဲ့ အတွေ့အကြုံ၊ အကြံပြုချက်အကူအညီများရယူပြီး နိုင်ငံတော်ရဲ့ လိုအပ်ချက်၊ နိုင်ငံတကာလုပ်ထုံးလုပ်နည်းများနဲ့ လိုက်လျောညီထွေစွာ ဆောင်ရွက်နိုင်အောင် ကြိုးပမ်းဆောင်ရွက်လျက်ရှိပါတယ်။ သို့ဖြစ်ပါ၍ အမျိုးသားလွှတ်တော် ကိုယ်စားလှယ်ကြီး ဦးသိန်းဝင်း တင်သွင်းတဲ့အဆိုကို မှတ်တမ်းတင်ထားရှိပေးနိုင်ပါရန် လေးစားစွာ မေတ္တာရပ်ခံ တင်ပြအပ် ပါတယ်။ ကျေးဇူးတင်ပါတယ် ခင်ဗျား။</speech>
<speech type="speaker">ဖြေရှင်းချက်နဲ့ ပတ်သက်ပြီး ဦးသိန်းဝင်း ရဲ့ သဘောထား တင်ပြဖို့ ဖြစ်ပါတယ်။</speech>
<speech><mp id="57">ဦးသိန်းဝင်း၊ စစ်ကိုင်းတိုင်းဒေသကြီးမဲဆန္ဒနယ်အမှတ်(၉)</mp>လွှတ်တော်ဥက္ကဋ္ဌကြီး ခင်ဗျား။ တိုက်တွန်းတယ်ဆိုတာ ဆောင်ရွက်နေစဉ်ကာလအတွင်း မဆောင်ရွက်သေးတဲ့ လုပ်ငန်း တွေအတွက် ဆောင်ရွက်နေတဲ့ လုပ်ငန်းတွေအတွက် တိုက်တွန်းခြင်း ဖြစ်ပါတယ်။ ပြီးပြည့်စုံမယ်ဆိုရင် တိုက်တွန်းဖို့မလိုပါဘူး။ အဲဒါကြောင့် ကျွန်တော် ဒီရဲ့အဖြေကို ကျွန်တော်တို့ လွှတ်တော်ရဲ့ အဆုံးအဖြတ်ကို ခံယူပါမယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင် ဗျား။ စစ်ကိုင်းတိုင်း ဒေသကြီး မဲဆန္ဒနယ်အမှတ် (၉)မှ ဦးသိန်းဝင်း တင်သွင်းတ) ငွေကြေးနှင့်အရင်းအနှီးဈေးကွက် ဖွံ့ဖြိုးရေးလုပ်ငန်းများ ဆောင်ရွက်ရာ တွင် ငွေကြေးနှင့်အရင်းအနှီး ဈေး ကွက်ဥပဒေကြမ်း ရေးဆွဲနေစဉ် ကာလအတွင်း ဘဏ္ဍာရေးနှင့်ဥပဒေရေးရာအခြေခံ အဆောက်အအုံများဖွံ့ဖြိုးရေး အတွက် ပြုပြင်ဖွဲ့စည်းမှုများဆောင်ရွက်ရန် ပြည်ထောင်စုအစိုးရအား တိုက်တွန်းကြောင်း အဆိုကို အတည်ပြုရန် သဘောတူမတူ လွှတ်တော်ရဲ့ အဆုံးအဖြတ် ရယူပါမယ်</speech>
<speech type="speaker">စက်ခလုတ်ကို အသုံးပြု ပြီးတော့ မဲခွဲဆုံးဖြတ်မှာ ဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ထောက်ခံမဲ (၁၀၆) မဲ၊ ကန့်ကွက်မဲ (၆၉) မဲ၊ ကြားနေမဲ (၃၁)မဲဖြစ်ပါတယ်။ ထောက်ခံမဲများတဲ့အတွက် ဦးသိန်းဝင်းရဲ့ အဆိုကို အတည်ပြုကြောင်း ကြေညာပါတယ်။(ဩဘာသံများ)</speech>
</motion>
<motion>
<title>ဦးသန်းဆွေ၊ တနင်္သာရီတိုင်းဒေသကြီး မဲဆန္ဒနယ်အမှဏ်)၏ အိန္ဒိယပြည် ရတနာဂီရိရှိ နတ်ရွာစံသီပေါမင်းတရားကြီးနှင့် မိဖုရားတို့ ရုပ်အလောင်းများမှ အရိုးများကို မြန်မာပြည်သို့ ပြန်လည်သယ်ဆောင်ပေးပါရန် ပြည်ထောင်စုအစိုးရအား တိုက်တွန်းကြောင်း အဆိုတင်သွင်းခြင်းနှင့် လက်ခံဆွေးနွေးရန်သင့် မသင့် အဆုံးအဖြတ်ရယူခြင်း</title>
<speech type="speaker">အစီအစဉ်(၁၇) ဖြစ်ပါတယ်။ အမျိုးသားလွှတ်တော်ကိုယ်စားလှယ် များ ခင် ဗျား။ တနင်္သာရီ တိုင်းဒေသကြီး မဲဆန္ဒနယ်အမှတ်(၂)မှ ဦးသန်းဆွေ က အိန္ဒိယပြည် ရတနာဂီရိရှိ နတ်ရွာစံသီပေါမင်းတရားကြီးနှင့် မိဖုရားတို့ ရုပ်အလောင်းများမှ အရိုးများကို မြန်မာပြည်သို့ ပြန်လည်သယ်ဆောင်ပေးပါရန် နှင့် စပ်လျဉ်းတဲ့ အဆိုတစ်ရပ် တင်သွင်းလို ကြောင်း လွှတ်တော်သို့ ပေးပို့ထားပါတယ် ဦးသန်းဆွေ အဆိုတင်သွင်းဖို့ ဖြစ်ပါတယ်။</speech>
<speech><mp id="62">ဦးသန်းဆွေ၊တနင်္သာရီတိုင်းဒေသကြီးမဲဆန္ဒနယ်အမှတ်၂)</mp>အားလုံးမင်္ဂလာ ပါ ခင်ဗျား။ ဥက္ကဋ္ဌကြီးနဲ့ အမျိုးသားလွှတ်တော် ကိုယ်စားလှယ်များ ခင်ဗျား။ ယခု ကျွန်တော် တင်သွင်းတဲ့ ကိစ္စဟာ အ ခုမှ ဖြစ်ပေါ်လာတဲ့ ကိစ္စမဟုတ်ပါဘူး။ ရှေးယခင်ကလည်း ဤကိစ္စကို ကြံစည်ခဲ့ဖူးပါတယ်။ လွှတ်တော်တွင်လည်း အဘယ်ကြောင့် ဤကိစ္စမဖြစ်သည်ကို မေးခွန်းများ အကြိမ်ကြိမ် မေးခဲ့ဖူးပါတယ်။ ယခုအခါမှာတော့ အနွယ်တော်ဦးစိုးဝင်းက မြန်မာနိုင်ငံ သမ္မတကြီးထံ နှင့် အိန္ဒိ ယအစိုးရဝန်ကြီးချုပ်ထံ စာရေးလျှောက်ထားတဲ့ အချိန် ဖြစ်ပါတယ်။ မြန်မာနိုင်ငံဆိုင်ရာ အိန္ဒိယသံအမတ်ကြီးနှင့် အိန္ဒိယပြည်ဆိုင်ရာ မြန်မာသံအမတ်ကြီးများထံ ကိုလည်း စာပို့ထားပါတယ်။ အိန္ဒိယအစိုးရဝန်ကြီးချုပ်ဟာလည်း မကြာသေးခင်က မြန်မာပြည် ကို လာသွားပြီး ဖြစ်ပါတယ်။ ဤအကြောင်းနဲ့ ပတ်သက်ပြီး တော့ သက်ဆိုင်ရာတို့ကနေပြီးတော့ ဦးစိုးဝင်းထံကို အခြားအနွယ်တော်များထံ မေးမြန်းစုံစမ်းခြင်းများလည်း ရှိနေပါတယ်။ ဒါကြောင့် ဒီကိစ္စကို အမျိုးသားရေးဖြစ်လို့ အမျိုးသားလွှတ်တော်မှာ ကျွန်တော်တင်သွင်းခြင်း ဖြစ်ပါတယ်။ ဤကိစ္စကို လွှတ်တော်မှာ တင်ရခြင်းမှာ ကျွန်တော့် အတွက် အချက် (၇)ချက်ရှိပါ တယ်။ (၁)အနွယ်တော် ဦးစိုးဝင်းကိုယ်တိုင်က ဤကိစ္စကို လိုလိုလားလားဆောင်ရွက်နေပြီး သက်ဆိုင်ရာများထံလည်း အကြောင်းကြားစာများ ပို့ထားတဲ့အချိန် ဖြစ်ပါတယ်။ ကျွန်တော် အနွယ်တော် ဦးစိုးဝင်းလို့ ထည့်ပြောနေတာကတော့ သီပေါမင်းတရားကြီးနဲ့မိဖုရားခေါင် ကြီးတို့မှာ သမီးတော် (၄)ပါးရှိပါတယ်။ အငယ်ဆုံးဖြစ်တဲ့ စတုတ္ထသမီးတော်ရဲ့ သားတော် အကြီးဆုံး တော်ဘုရားကြီးဆိုတာက မွေးတာဟာ ဦးစိုးဝင်းပဲ ဖြစ်ပါတယ်။ ဦးစိုးဝင်းဟာ တစ်ချိန်က နိုင်ငံခြားရေးရုံးမှာ ဒုတိယအတွင်းဝန်ချုပ်အနေနဲ့ ဆောင်ရွက်ခဲ့သူ ဖြစ်ပါတယ်။ (၂)အချက်က ယခင်က လည်း နိုင်ငံတော်အစိုးရက ဦးစီးပြီး ဒီကိစ္စကို ဆောင်ရွက်ဖူးခဲ့ခြင်းကြောင့် ဖြစ်ပါတယ်။ (၃)အချက်ကတော့ ယခင်လွှတ်တော်များမှာလည်း ဤကိစ္စနဲ့ ပတ်သက်ပြီး မေးခွန်းများမေးခဲ့ခြင်း ရှိပါတယ်။ အထူးသဖြင့် ရခိုင်မှ ဦးလှထွန်းဖြူ၊ အကြိမ်ကြိမ်မေးခဲ့တာတွေ ကို ကျွန်တော် ဒီလွှတ် တော်စာကြည့်တိုက်မှာလှူထားတဲ့ ယခင်လွှတ်တော်မှတ်တမ်းများ စာအုပ် (၅၂)အုပ် မှာ ရှာဖတ်ရင် တွေ့ပါလိမ့်မယ်။ လုပ်သား၊ ပြည်သူ၊ရဟန်းရှင်လူများထံမှလည်း ဤကိစ္စဆောင်ရွက်ရခြင်း နဲ့ အလှူငွေများထည့်ဝင်လှူဒါန်းမည် ဖြစ်ကြောင်း စာများကိုရရှိ ထားပါတယ်။ ဘာဖြစ်လို့ သူတို့က ကျွန်တော့်ဆီ ဒီလိုရေးရလဲ ဆိုတော့ ကျွန်တော်ဟာ ဒီကိစ္စနဲ့ ပတ်သက်ပြီးတော့ ဒီကိစ္စဆိုတာ ဒီ ကျွန်တော်တို့ရဲ့ နောက်ဆုံးဘုရင်၊ မိဖုရား၊ သားတော်၊ သမီးတော်များနဲ့ ပတ်သက် ပြီးတော့ စာအုပ်ရေးခဲ့တာ (၁၀)အုပ်ရှိပါပြီ။ အဲဒီအထဲက ရတနာဂီရိ နိဒါန်း ဆိုတဲ့စာအုပ်နဲ့ နိုင်ငံတော် အစိုးရက အမျိုးသားစာပေဆုလည်းပေးခဲ့ပါတယ်။ ဒါကြောင့် စာဖတ် ပရိသတ်က၊ ရဟန်းရှင်လူတွေက ကျွန်တော့်ဆီကို ဒီ အလောင်း တော်ကို သယ်ဖို့ကိစ္စဆောင်ရွက်ဖို့၊ တိုက်တွန်းဖို့၊ ရေးဖို့ သယ်ရင်လည်း သူတို့ စရိတ်စကငွေကို လှူဒါန်းကြမယ် ဖြစ်တာကို စာ အစောင်စောင်ရလို့ ကျွန်တော်ဖိုင် တွဲထားတာ အခုနှစ်ဖိုင်တောင် ရှိသွားပါပြီ။ တစ်ဖိုင်က ရဟန်းတော်များချည်း သတ်သတ်ကို ဖယ်ထားတာ အဲဒီလောက်ထိ များပါတယ်။ နောက် ပဉ္စမအချက်ကတော့ ဒီ ကိစ္စဟာ အနွယ်တော်များနဲ့သာဆိုင်တဲ့ ကိစ္စ မဟုတ်ပါဘူး။ အမျိုးသားအားလုံးရဲ့ အရေးဖြစ်တဲ့အတွက် အမျိုးသားအရေးဖြစ်ခြင်းကျွန်တော် ယူဆပါတယ်။ ဆဌမအချက်ကတော့ ဒီကိစ္စဟာ သက်ဆိုင်ရာအနွယ်တော်များ ကိုယ့်သဘော နဲ့ကိုယ် မဆောင်ရွက်နိုင်ဘဲ နှစ်နိုင်ငံအစိုးရများရဲ့ သဘောတူ ဆောင်ရွက်စီစဉ်ပေးမှသာ ဖြစ်နိုင် မှာ ဖြစ်လို့ ဖြစ်ပါတယ်။ နောက်ဆုံး သတ္တမအချက်အနေနဲ့ကတော့ လွန်ခဲ့တဲ့ သုံးနှစ်ခန့်က လည်း ဘုံဘိုင်က သုတေသီစာရေးဆရာမ ဆူဒါရှား ဆိုတာနဲ့ အကျိုးဆောင်ပြီး ဦးစိုးဝင်း တို့ဟာ ကျွန်တော်နဲ့ ဒီ ဒုတိယသမီးတော်ရဲ့ အရိုးပြာကို ဗမာပြည်ကို သယ်လာပေးခဲ့ဘူးပါတယ်။ ဒါကြောင့် ဒီကိစ္စကို လွှတ်တော်ကို ဒီ အချက် (၇)ချက်မှာ အခြေခံပြီးတော့ ကျွန်တော်ခုလို တင်သွင်းခြင်း ဖြစ်ပါတယ် ခင်ဗျား။ ဥက္ကဋ္ဌကြီးခင်ဗျား။ ဒီကိစ္စကို မတင်မီ နောက်ခံသမိုင်းကြောင်းလေးကို အကျဉ်းချုံး ပြောပါရစေ။ သီပေါမင်းဟာ မြန်မာပြည်ရဲ့ နောက်ဆုံးဘုရင်ဖြစ်တယ်။ ခမည်းတော် မင်းတုန်းမင်းတရားကြီးရဲ့ အရိုက်အရာကို ဆက်ခံပြီးတော့ ခရစ်နှစ် ၁၈၇၈ ခုနှစ်၊ အောက်တိုဘာလ ၁ ရက် နေ့မှာ အသက် (၂၀)အရွယ်မှာ ဘုရင်ဖြစ်လာသူ ဖြစ်ပါတယ်။ ခုပုံကတော့ သီပေါမင်း တရားကြီးနဲ့ မိဖုရားခေါင်ကြီးတို့ နန်းတက်တုန်းက ဘိသိက်ခံတဲ့ပုံ ဖြစ်ပါတယ်။ အဲဒီတုန်းက မိဖုရားကြီးက အသက် (၁၉)နှစ်ပဲ ရှိပါသေးတယ်။ နန်းစံ (၇)နှစ်အကြာမှာ အင်္ဂလိပ် -မြန်မာ တတိယစစ်ပွဲ အဆုံး အဖြတ်နဲ့ နယ်ချဲ့ရဲ့ နန်းချမှုကို ခံခဲ့ရပါတယ်။ ၁၈၈၅ ခုနှစ်၊ နိုဝင်ဘာလ ၂၈ ရက်နေ့ ညနေမှာတော့ မိဖုရားခေါင်ကြီး၊ ဒုတိယမိဖုရားနှင့်အတူ သမီးတော် နှစ်ပါး၊ အခြွေအရံများနှင့် မလိမ့်တပတ် လှည့်ဖြားပြီး ခေါ်ဆောင်သွားလို့ ပါတော်မူဆိုတာ ဖြစ်ပေါ်လာ ရပါတယ်။ နိုဝင်ဘာလ ၂၉ ရက်နေ့ နံနက်မှာတော့ ရတနာပုံ နေပြည်တော်ကနေပြီး သူရိယ သင်္ဘောနဲ့ ခေါ်ဆောင်သွားပါတယ်။ ဒီဇင်ဘာလ ၅ ရက်နေ့မှာ ရန်ကုန်ကို ရောက်ပါတယ်။ စုစုပေါင်း အခြွေအရံ အသင်းအပင်းဦးရေ (၂၀)ခန့် ရှိပြီးတော့၊ ဘုရင့်အဖွဲ့ ကို ဒီဇင်ဘာလ ၁၀ ရက် နေ့မှာ ကန်းနင်း လို့ ခေါ်တဲ့ ပင်လယ်ကူးသင်္ဘောကြီးနဲ့ အိန္ဒိယပြည်ကို ခေါ်ဆောင်သွားတာ ဒီဇင်ဘာလ ၁၅ ရက်နေ့မှာ မဒရပ်မြို့ ကို ဆိုက်ရောက် ခဲ့ပါတယ်။ ၎င်းမြို့မှာ နယ်ချဲ့အစိုးရရဲ့ အစီအမံနဲ့ သည်မင်းရှင်း လို့ ခေါ်တဲ့ သုံးထပ်စံအိမ်တော် မှာ စံရပါ တယ်။ ပါတော်မူစဉ်က မိဖုရားကြီးက ကိုယ်ဝန်(၇)လ နဲ့ ဖြစ်လို့ အဲဒီ စံအိမ်တော်မှာပဲ ခရစ်နှစ် ၁၈၈၆ ခုနှစ်၊ မတ်လ ရ ရက်နေ့မှာ တတိယ သမီးတော်ကို ဖွားမြင်တော်မူပါတယ်။ ကျွန်တော်က အခုလို တတိယ သမီးတော်၊ စတုတ္ထသမီးတော် လို့ ထည့်ပြောနေရခြင်း ကိုလည်း နည်းနည်းလေးရှင်းပြပါရစေ။ သီပေါမင်းမှာ သမီးတော်လေးပါး ရှိပါတယ်။ သမီး အကြီးဆုံးကို အရှင်ထိပ်စုမြတ်ဖုရားကြီး၊ ဒုတိယသမီးကို အရှင်ထိပ်စုမြတ်ဖုရားလတ်၊ တတိယ သမီးကို အရှင်ထိပ်စုမြတ်ဖုရား၊ စတုတ္ထသမီး ကို အရှင်ထိပ်စုမြတ်ဖုရားလေးလို့ မှည့်ခဲ့ပေမယ့် sufaj sao:qm $opscop o vap:70px First Princess, Second Princess, Third Princess, Fourth Princess quo col couli 69:9008 qopmeşlg: 310000 သမီးတော်၊ ဒုတိယသမီးတော်၊ တတိယသမီးတော်၊ စတုတ္ထသမီးတော်ဆိုပြီး တွင်လာလို့ အခု ဒီမှာလည်း အသိလွယ်အောင် ကျွန်တော် ထည့်ပြီးရေးခြင်း ဖြစ်ပါတယ်။ အခုပြတဲ့ပုံကတော့ ရတနာဂီရိမှာ ပထမ စံ ရတဲ့ တိုက်နန်းတော်၊ “သည်ဘေးကားစ် ဘန်ဂလို”လို့ ခေါ်ပါတယ်။ ဒါ ဘေးတိုက် ရိုက်ထားတာပါ။ ဒီ နန်းတော်ကို ဝင်ဖို့က ဂိတ်ဝ ဖြစ်ပါတယ်။ ဒီ ဂိတ်ဝကို ကျွန်တော်ဖော်ပြရခြင်းက အခုတချို့ ကြားဖူးပါလိမ့်မယ်။ ပထမ သမီးတော်ကြီးဟာ စံအိမ်တော်တံခါးမှူးနဲ့ တိတ်တဆိတ် ကိုယ်ဝန်ရတယ်လို့ ဆိုတဲ့အကြောင်း သမီးတော်လေး တစ်ပါး မွေးတယ်ဆိုတဲ့အကြောင်း အဲဒီတော့ အများက ဒီ နန်းတော်ကြီးရဲ့ တံခါးမှူးလို့ ထင်ပါတယ်၊ မဟုတ်ပါဘူး။ ဒီဂိတ်ဝမှာ စောင့်ရတဲ့တံခါးမှူးပါ။ သူတံခါးမှူး က ဒီ ဂိတ်ဝမှာပဲ သူ့အိမ်လေးနဲ့ နေရပါတယ်။ ဒါကြောင့် သမီးတော်လေးဟာ နန်းပေါ်ကဆင်းပြီးတော့ အဲဒီ ဂိတ်ဝမှာ သူ ရဲ့ ယောက်ျား နဲ့သူ နေကြရလို့ ကျွန်တော် တမင်ရိုက်ထားတဲ့ပုံ ဖြစ်ပါတယ်။ အဲဒီလို “သည်ဘေးကားစ်ဘန်ဂလို” ဆိုတာကတော့ နောက်တစ်ပုံပြပါမယ်။ ဒါ ရှေ့မျက်နှာစာ ကပါ။ ဒီဟာက ရတနာဂီရိမှာရှိတဲ့ အကောင်းဆုံးအိမ်တွေထဲကရွေးပြီး တော့မှ ဒီအိမ်မှာ မင်းတရားကြီးကို သပ်သပ်နေထိုင်ခိုင်း ခြင်း ဖြစ်ပါတယ်။ ဘာကြောင့်လဲ ဆိုတော့ သူတို့ ရတနာဂီရိပို့မယ်လို့ ဆုံးဖြတ်တဲ့အခါမှာ နဂိုကတည်းက အစီအမံ မရှိပါဘူး ဒါကြောင့် အကောင်းဆုံးရှိတဲ့ အဆောက်အဦ မှာပဲ ရွေးထားတာပါ။ ဒီ နန်းတော်ဟာ ကျွန်တော်တို့ တစ်ထပ်တိုက်ဖြစ်ပြီးတော့ အင်္ဂလိပ်စာလုံး အီး ပုံစံ ရှိပါ တယ်။ အဲဒီမှာပဲ ကျွန်တော်တို့ မဒရပ်မှာ ခုနကပြောတဲ့ တတိယသမီးတော် ဖွားမြင်တဲ့အခါမှာ ရက်ပေါင်း (၁၁၆) ရက် (၄)လနီးပါး နေခဲ့ရပါတယ်။ ၁၈၈၆ ခုနှစ်၊ ဧပြီလ ၁၀ ရက်နေ့မှာတော့ ရတနာဂီရိ ခေါ်ဆောင်သွားပါတယ်။ ၁၆ ရက်နေ့ ညနေမှာ ရတနာဂီရိကို ရောက်ပါတယ်။ အခု သီပေါမင်း တရားနှင့်အဖွဲ့ ဟာ ဒီ“အော်တရန်ဟောလ် ” အိမ်တော်ဝင်းအတွင်းမှာရှိတဲ့ “သည်ဘေး ကားစ်ဘန်ဂလို” အခုမြင်ရတဲ့ ဟာမှာ စံနေကြရပါတယ်။ ဒီ စံအိမ်တော်ဟာ ၁၈၈ရ ခုနှစ်၊ ဧပြီ ၂၂ ရက်နေ့မှာပဲ စတုတ္တသမီးတော်လေးကို ဖွားမြင်ပါတယ်။ ဒီ စံအိမ်တော်မှာ (၂၄)နှစ်တိတိ စံခဲ့ရပါတယ်။ အဲဒီ တော့ သမီးတော်လေးပါးလ ည်း ဖွားမြင်ပြီ။ နေရထိုင်ရ လည်း ဆင်းရဲတယ်။ ငွေရေးကြေးရေး အကျပ် အတည်းကလည်း ရှိပါတယ်။ တစ်လမှာ (၂၅၀၀)ပဲ အင်္ဂလိပ်က ပေးပါတယ်။ အဲဒီ (၂၅၀၀)ထဲက ကျွန်တော်တို့ ဒီ အစေခံတွေ (၁၂၀)လောက် ကိုလည်း သူတို့ကပေးရပါတယ်။ အဲဒီတော့ ရရှိ ပါသွားတဲ့ ရတနာပစ္စည်းတွေကိုပဲ ရောင်းချထုခွဲ ပြီးတော့ နေရတာဟာ (၃)နှစ်လောက် သုံးရပါတယ်လို့ တတိယသမီးတော်ကြီးက ကျွန်တော် မီလိုက်ပါတယ်။ သူက ပြောပြပါတယ်။ အဲဒီတော့ အဲဒီလို (၃)နှစ် ကျော်တဲ့အခါမှာ တော့ တော်တော်လေးကို ဆင်းရဲ ကျပ်တည်းနဲ့ ရောက်ပါတယ်။ ခုနကပြောသလို သမီးတော် နာမည်တွေကို သုံးခွင့်မရှိခဲ့သလို မင်းတရားကြီး ကိုလည်း His Mgjesty လို့ သုံးခွင့်မပေးဘဲ ကုလားမဟာရာဂျာတွေနည်းတူ His Hinus ဆိုပြီးတော့သုံးလို့ ဒီ ဘွဲ့ အဆောင်သုံးခြင်းနဲ့ ပတ်သက်ပြီးလည်း မင်းတရားကြီးဟာ တော်တော် စိတ်ထိခိုက်ကြောင်း အင်္ဂလိပ်စာအုပ် မှတ်တမ်းတွေမှာလည်း ဖတ်ရဖူးပါတယ်။ အဲဒီတော့ အဲဒီမှာ (၂၄)နှစ်တိတိ စံပြီးတော့ ဘုံဘေဘုရင်ခံရဲ့ ထောက်ခံချက်အရ နန်းတော်၊ စံနန်းတော်၊ စံတော်၊ အိမ်တော်သစ်ပေါ့လေ ကြီးကို ၁၉၀၆ ခုနှစ်မှာ စတင်ဆောက်ပေးတာဟာ ၁၉၁၀ ခုနှစ်မှာ ပြီးပြီး ပြောင်းရွှေ့ခဲ့ရ ပါတယ်။ ဒါဟာ အသစ်ဆောက်ပေးတဲ့ စံနန်းတော်ကြီးပါ။ ခုထက်ထိ ရှိပါတယ်။ အဲဒီတော့ ဒီ စံနန်းတော်ကြီးမှာပဲ သီပေါ၊ ဒုတိယမိဖုရားဖြစ်တဲ့ ရမည်းသင်း စုဖုရားလေးဟာ ကံကုန်တော်မူ ပါတယ်။ အခုဒီလိုပြောလို့ ရုတ်တရက် မသိရင်လည်း ကျွန်တော်နည်းနည်း ရှင်းပြပါမယ်။ သီပေါမင်းမှာ မိဖုရားသုံးပါး ရှိပါတယ်။ သုံးပါးစလုံးဟာ မင်းတုန်းမင်းနဲ့ ဆင်ဖြူမရှင် မိဖုရားကြီးတို့က မွေးတဲ့ ညီအစ်မအရင်းသုံးယောက်ပါ။ ပထမ မိုင်းနောင် စုဖုရားကြီး၊ ဒုတိယ မြတောင် စုဖုရားလတ်၊ တတိယရမည်းသင်းစုဖုရားလေးဆိုပြီးတော့ ရှိပါတယ်။ ပထမ မိုင်းနောင် စုဖုရားကြီး နဲ့ကတော့ ဘိသိတ်ပဲခံရပါတယ်။ မပေါင်းသင်းရပါဘူး။ ဒါကြောင့် မိဖုရားက နှစ်ပါးပဲ ရှိတယ်လို့ ခေါ်ရပါမယ်။ အဲဒီတော့ မိဖုရားငယ်ဟာ ဒုတိယမိဖုရား ဒီနန်းတော်ကြီးမှာပဲ ကံတော်ကုန်ရပါတယ်။ သီပေါမင်းတရားနဲ့ မိဖုရားခေါင်ကြီးတို့က ဒီ စုဖုရားလေးရဲ့ အလောင်းတော်ကို ဗမာပြည်ကို ယူဆောင်မယ်ဆိုပြီးတော့ မသဂြိုဟ် ဘဲနဲ့ အခေါင်းနှစ်ထပ် သွင်းပါတယ်။ သွပ်ခေါင်း၊ သစ်ခေါင်း သွင်းပြီးတော့ စံအိမ်တော်ကြီးရဲ့ အောက်ထပ် အခန်း တစ်ခန်းမှာ သိမ်းထားပါတယ်။ သီပေါမင်း တရားဟာ အဲဒီ စံအိမ်တော်သစ်ကြီးမှာ (၆)နှစ် စံခဲ့ရ ပါတယ်။ အဲဒီစံအိမ်တော်သစ်ကြီးမှာ တစ်ခါ ဒုတိယသမီးတော် အရေးအခင်းဖြစ်ပါတယ်။ ဒုတိယသမီးတော်ဟာ ကျွန်တော်တို့ လက်ထောက် အပါးတော်မြဲ ခင်မောင်လတ် ဆိုတဲ့ လူနဲ့ လိုက်ပြေးပါတယ်။ ဒီလို လိုက်ပြေးဖို့လည်း အိမ်တော်ဝန် မစ္စတာဟိ ဆိုတဲ့ လင်မယားက ပံ့ပိုး ကူညီပါတယ်။ အဲဒီမှာ မင်းတရားကြီးဟာ မိဖုရားကြီးနဲ့ အင်မတန်မှ စိတ်ထိခိုက်သွားတာ ဖြစ်ပါတယ်။ ဟို တံခါးမှူးနဲ့ ယူစဉ်က သူတို့ ပြောပြတာက တိုင်းတစ်ပါးသား ဖြစ်လို့ နားမလည် ဘူးဆိုတဲ့ အသိနဲ့ စိတ်မချမ်းသာသော်လည်း ဖြေလို့ရပေမယ့် ဒီ ခင်မောင်လတ် ဆိုတာက ကျွန်တော်တို့ အများသိတဲ့ တိုင်တားမင်းကြီးရဲ့ သား၊ အမြောက်ဝန် ငဖဲမြို့စား ခင်မောင်ကြီး ရဲ့ သားဖြစ်ပါတယ်။ အဲဒီ အမြောက်ဝန် ခင်မောင်ကြီးနဲ့ ဇနီး မှန်ကာကြီး ရွာစားဆိုတဲ့ စုဖုရားလတ် ရဲ့ အပျို တော်ဟောင်းတို့ ဒီ စံအိမ်တော်ကြီးမှာ အိမ်တော်ဝန် အနေနဲ့ ခေါ်ထားတဲ့ အခါမှာ ဒီသားက လက်ထောက်အပါးတော်မြဲ ခင်မောင်လတ် လို့ ဖြစ်လာပါတယ်။ အဲဒီတော့ ဒါနဲ့ လိုက်ပြေးတဲ့အတွက် ဘယ်လိုမှ ခွင့်မလွှတ်နိုင်ပါဘူး။ ကျွန်တော် တတိယ သမီးတော်ကြီးကို မေးကြည့်တဲ့အခါမှာ ဟို နိုင်ငံခြားသားနဲ့ ယူတုန်းက ဒီလောက်စိတ်မဆိုးဘဲ၊ ဘာကြောင့် မြန်မာ အချင်းချင်း စိတ်ဆိုးရသလဲဆိုတော့ ခင်မောင်လတ် ဟာ အပါးတော်မြဲ ဆိုတော့ ကျေးကျွန် ဖြစ်တယ်။ ကျေးတော် မျိုး၊ ကျွန်တော်မျိုးဟာ သစ္စာရေ သောက်ထားရပါတယ်။ ဒါကြောင့် သိလျက်သားနဲ့ဒီလို သမီးကိုယူတဲ့လွန်ကျူးမှုကြောင့် ခွင့်မလွှတ်နိုင်တာလို့ ပြောပါတယ်။ ကျွန်တော်တို့ ဥပမာ ဆိုပါစို့ ခင်ဗျား။ သူဌေးကြီး တစ်ယောက်ရဲ့ သမီး ဒရိုင်ဘာနဲ့ လိုက်ပြေးတဲ့ သဘောပါပဲ။ အဲဒီတော့ သီပေါမင်းဟာ ဒုတိယသမီးတော် လိုက်ပြေးတဲ့အခါမှာ သူက ကျွန်တော်တို့ မြင်းလှည်း လွှတ်ပြီးတော့ ခေါ်ခိုင်းပါတယ်။ ဒီ မစ္စတာဟိ ဆိုတဲ့ လင်မယား အိမ်မှာပဲ နေ နေပါတယ်။ လှည်း၊ သီပေါမင်းဟာ မြင်းလှည်း ဗလာမြင်းလှည်း ပြန်လာတာ မြင်တဲ့အခါမှာ ပြတင်းပေါက်ကနေ ကြည့်ရင်းနဲ့ လဲကျသွားပါတယ်။ အဲဒီကတည်းက ပြန်ပြီး နလန်မထူဘဲ နဂိုကရှိတဲ့ ဆီးချို ရောဂါ၊ နှလုံးရောဂါတို့နဲ့ တစ်လအတွင်းမှာပဲ၊ ၁၉၂၆ ခု၊ ဒီဇင်ဘာလ ၁၅ ရက်နေ့ ညမှာ သက်တော် ၅၈ နှစ်၊ အဲဒီအရွယ်မှာ နတ်ရွာစံခြင်ဖြစ်ပါတယ်။ မိဖုရားခေါင်ကြီးဟာ သီပေါမင်းတရားရဲ့ အလောင်းတော်ကို ညီမတော် စုဖုရားလေးရဲ့ အလောင်းတော်အတိုင်း ခေါင်းနှစ်ထပ်သွင်းပြီး စံအိမ်တော်ကြီးရဲ့ အောက်မှာထားပါတယ်။ ဒါဟာ နတ်ရွာစံနေတဲ့ ပုံဖြစ်ပါတယ်။ အဲဒီလို အတူထားခဲ့တဲ့အခါမှာလည်း နယ်ချဲ့အင်္ဂလိပ်အစိုးရက ခဏခဏလာပြီးတော့ ဒါ နန်းတော်ထဲမှာ မထားရဘူး။ အင်္ဂလိပ်လို ညှပ်ပြောရင် ခွင့်လွှတ်ပါ ခင်ဗျား။ ဒါ Hygienic မဖြစ်ဘူး။ ဒါကြောင့် သင်္ဂြိုဟ် ရမယ်လို့ ကမ်းလှမ်း ကျွန်တော်တို့ Pressure ပေးပါတယ်။ အဲဒီလိုပေးနေတော့ နောက်ဆုံး မိဖုရားကြီးက မလွှဲသာလို့ အလောင်းတော်တစ်ခုလုံးကို ၁၉၁ရ ခုနှစ်၊ ဖေဖော်ဝါရီလ (၉)ရက်နေ့မှာ စံအိမ်တော်ဝင်း အတွင်းမှာပဲ အုတ်နန်းပြသာဒ်ဆောက်ပြီးတော့ အတူသွင်းထား လိုက်ပါတယ်။ ဒါက စံအိမ်တော်ဝင်းမှာ ဂူသွင်းဖို့အတွက် မသာတော်ချ လာတာ ပါ။ ရှေ့ဆုံးက ပလ္လင်ကတော့ ဘုရားပုံလို့ ပြောပါတယ်။ နောက် တစ်ပုံ၊ ဒါကတော့ နန်းတော်ကို သုံးဘက်ပါလို့ Prosection ပေါ့ဗျာ အခမ်းအနားဖြစ်ပါတယ်။ နောက်တစ်ပုံ အဲဒါ ကြေးခေါင်းကြီးပါ။ ဒီပုံကို လွှတ်တော် ကိုယ်စားလှယ်များမှတ်ထားပါ။ နောက်ပိုင်းဒီပုံနဲ့ ပတ်သက်တဲ့ ပြဿနာ အကြောင်း တင်ပြမှာ ဖြစ်လို့ ဖြစ်ပါတယ်။ သီပေါမင်းရဲ့ ကြေးခေါင်းတော်ကြီး ယာယီပေါ့လေ။ ဝင်းတော်အတွင်းမှာ ရှိတဲ့ ဂူနန်းပြသာဒ်မှာ သွင်းနေခြင်း ဖြစ်ပါတယ်။ နောက်တစ်ပုံ၊ ဒီဟာကတော့ ကျွန်တော်တို့ ဒီဘက်ကကြည့်ရင် ညာဘက်က ဂူကတော့ သီပေါမင်းရဲ့ ဂူဖြစ်ပါတယ်။ ဘယ်ဘက်က ဂူကတော့ ပထမသမီးတော်ကြီးက ခုနက တံခါးမှူးနဲ့ ညားပြီးတော့ သမီးလေးတစ်ယောက်ဖွား တယ်။ ပြီးတော့ ပထမသမီးတော်ကြီးက ၁၉၄ရ ခုနှစ်၊ ဇွန်လ ၃ ရက် နေ့မှာအိန္ဒိယပြည် ရတနာဂီရိမှာပဲ စံတော်ကုန်လို့ သူ့အတွက် ဂူလုပ်ထားတာပါ။ ဒါပေမဲ့ အဲဒီမှာ အပေါက်ဖောက် ထားပါတယ်။ အရိုးပြာကိုတော့ မသွင်းပါ ဘူး။ ကမ္ပည်းလည်း ထိုးပေးထား တယ်။ ဘာကြောင့် မသွင်းလည်းလို့တော့ မသိဘူး။ ဒါပေမဲ့ အရိုးပြာဟာ ရတနာဂီရိငွေတိုက်ထဲမှာ သိမ်းထားတယ် လို့ ပြောပါတယ်။ အခု ကျွန်တော်တို့ လိုက်တဲ့အခါမှာ ရတနာဂီရိ ငွေတိုက်ထဲမှာ ဒီအရိုးပြာ မရှိတော့ပါဘူး။ ဒီနေ့ ရတနာဂီရိ သူ့ရဲ့ သမီး တုတုလို့ ခေါ်တဲ့သမီးနဲ့ အဲဒီကမွေးဖွားတဲ့ အဆက်အနွယ် တွေဟာ (၄၀)ကျော်ရှိနေပါတယ်။ ဒီမြေးတော် တုတုကတော့ အသက် (၁၀၂) နှစ်မှာ ကံကုန်သွား ပါတယ်။ ၁၉၄၅၊ ၁၉၅ရ ခုနှစ် အတွင်းမှာ မန္တလေးမြို့က ဆရာတော်ကြီး နှစ်ပါး အမှူးထားပြီး ဦးကလျာဏနဲ့ ဦးကုသလတို့ တတိယသမီးတော်ကြီးကို နာယကအဖြစ်အ စိုးရက တင်မြှောက်ပြီးတော့ ဆရာကြီးသခင်ကိုယ်တော်မှိုင်းက ဥက္ကဋ္ဌ၊ ဗိုလ်ချုပ်အောင်ဆန်း စာကြည့်တိုက်မှူး ဗိုလ်သိန်းဆွေက အတွင်းရေးမှူး၊ မြေးတော် တော်ဖုရားလေးက တွဲဖက် အတွင်းရေးမှူး၊ နိုင်ငံတော်ဝန်ကြီးချုပ်ဦးနု ရဲ့ ကိုယ်စားလှယ် စသည်တို့ ပါဝင်တဲ့ ဗဟို အလုပ်အမှုဆောင်အဖွဲ့ (၄၀)ကျော်နဲ့ ဗဟိုကော်မတီဝင် (၁၀၀)ကို ဖွဲ့စည်းပြီးတော့ သီပေါမင်း တရားဈာပနကော်မတီလို့ နိုင်ငံတော်အစိုးရက ဖွဲ့ပေးခဲ့ပါတယ်။ သီပေါမင်းတရားရဲ့ ရုပ်ကလပ်တော်ကို မြန်မာပြည်ကို ပြန်သယ်ဆောင်ရန် ဖြစ်ပါတယ်။ ဒီအချိန်မှာ နိုင်ငံတော် အစိုးရ ကိုယ်တိုင်က ကျပ်ငွေငါးသောင်း မတည်ပေးခဲ့ပါတယ်။ ရဟန်းရှင်လူ အပေါင်းကလည်း ထည့်ဝင်ထားတဲ့ငွေတွေ ရှိတယ်လို့ သိရပါတယ်။ ဒါပေမဲ့ အကြောင်းကြောင်းကြောင့် အကောင်အထည်မပေါ်ခဲ့ပါဘူး။ ဘာကြောင့် မဖြစ်လဲဆိုပြီး လိုက်တဲ့အခါမှာ ဝန်ကြီးချုပ်ဦးနုကို ဒီတုန်းက အင်္ဂလိပ်သံအမတ်ကြီး ဖြစ်တဲ့ သူက let the sleeping dog lie såSesoo cz:oš:$ ands:Solcosoooosseil: sgoico. လွတ်လပ်ရေးကလည်း ရပြီးခါစဆိုတော့ ဘုရင်စနစ် ပြန်တင်ရေးဘာတွေ ဖြစ်မှာကြောက်လို့ ဦးနု က ဒါကို ဒီကိစ္စကို မဆောင်ရွက်တာလို့ သိရပါတယ်။ အဲဒီတော့ ဒီဂူပြသာဒ်အခြေအနေဟာ အခုအခါမှာတော့ မြင်တဲ့အတိုင်း အဲဒီတုန်းကတော့ အခြေအနေကောင်း ပါသေးတယ်။ သူက ဒီ ခုနက ကျွန်တော်ပြောတဲ့ ရတနာဂီရိစံအိမ်တော်သစ်ကြီးရဲ့ ဝင်းအတွင်းမှာ ယာယီမြှုပ်ထားတဲ့ ဂူပြသာဒ်ကို ၁၉၂၉ ခုနှစ်မှာ မိဖုရားခေါင်ကြီးက ဗမာပြည် ပြန်ဖို့လွှတ်တဲ့ အတွက် ပြန်ယူသွား မယ်လုပ်တဲ့အတွက် အလောင်းတော်ကို စံအိမ်တော်ကနေ (၂၂) မိုင်ဝေးတဲ့ ရန်ကုန် ကနေထောက်ကြံ့ လောက် အကွာအဝေးမှာရှိတဲ့ လွင်တီးခေါင်ထဲမှာ အသင့်ပြုလုပ်ထား တဲ့ သင်္ချိုင်းဂူ ပေါက်မှာ မိဖုရားရော၊ ဘုရင်ရော နှစ်ပါးလုံးကို ဂူသွင်းလိုက်ပါတယ်။ မိဖုရားခေါင်ကြီး ကတော့ ဒီလိုဂူသွင်းရတာ သရဏဂုံတောင် မတင်ရလို့ မ ကျေနပ်ပါဘူး။ ဒီလိုနဲ့ပဲ ၁၉၂၅ ခုနှစ်မှာ ဗမာပြည်မှာပဲ</speech>
<speech type="speaker">နိဂုံးချုပ်ပါ</speech>
<speech><mp id="62">ဦးသန်းဆွေ၊ တနင်္သာရီတိုင်းဒေသကြီးမဲဆန္ဒနယ်အမှတ်(၂)</mp>သီပေါမင်းရဲ့ မိဖုရားခေါင်ကြီးက နတ်ရွာစံပါတယ်။ အခု ဒီဂူအခြေအနေက ဒီ ရတနာဂီရိက ဂူအခြေအနေက တဖြည်းဖြည်း ယိုယွင်းပြီးတော့ မြို့ပြ ဒီရတနာဂီရိမြို့ပြကလည်း တိုးတက်လာတော့ ကျွန်တော်တို့ အရင်တုန်းက (၂၂)မိုင်ဝေးတဲ့ နေရာက အခုမြို့ထဲရောက် လာပြီးတော့ အဲဒီလို တိုက်ပတ်လည်ကြားမှာ ရောက်နေပါတယ်။ ဒီဘက်က ပုံထားတာကတော့ ဆောက်လုပ်ရေးက ဘိလပ်မြေတွေ၊ အမှိုက်တွေ၊ ဒီလာပြီးတော့ အဝတ်လှန���းတာတွေ ဘာတွေ အဲဒီလို ရှိနေပါတယ်။ နောက် အခု ပတ်လည်မှာလည်း ဒီဆင်းရဲသားဘဲ တွေ၊ ကျူးကျော်တဲတွေ ရှိနေပါတယ်။ အဲဒီတော့ ဒီလို မသားနားတဲ့အတွက် အခု ကျွန်တော် ရွှေ့ပြောင်းဖို့ တင်ရခြင်း ဖြစ်ပါတယ်။ ရုရှပြည်က ဇာဘုရင်ကို တပ်နီတော်က တော်လှန်ပြီးတော့ သတ်ပစ်ပါတယ်။ သတ္တုတွင်းဟောင်းတစ်ခုမှာ မြှုပ်ထားပါတယ်။ အခု ရုရှပြည်သစ်ကြီးက ပြန်ဖော်ပြီးတော့ ရုပ်ကလပ်တော်တွေကို သူတို့ ထုံးစံအတိုင်း သရဏဂုံတင်ပြီးတော့ ကရင်မလင်နန်းတော်ဝင်းမှာ ပြန်မြှုပ်ပေးတဲ့ သာဓက ရှိပါတယ်။ ကျွန်တော်တို့ ဘုရင်ဟာ ဒီလို လူထုက ဖြုတ်ပစ်ခံရတဲ့ဘုရင် မဟုတ်ပါဘူး။ အီတလီပြည်က နောက်ဆုံးဘုရင်ဆိုရင် တိုင်းတစ်ပါးမှာ နတ်ရွာစံပါတယ်။ အီတလီဖွဲ့စည်းပုံအခြေခံဥပဒေဟာ ဘုရင်နဲ့ နန်းဆက်အားလုံး သက်ရှိထင်ရှား တိုင်းပြည်ကို မပြန်ရဘူးလို့ ရေးထားလို့ ဖွဲ့စည်းပုံအခြေခံဥပဒေမှာ ရေးထားလို့ နတ်ရွာစံတဲ့အခါမှာ အလောင်းတော့ မပြန်ရဘူးဆိုလို့ မ ပါတဲ့အတွက် ပြန်သယ်ရပါတယ်။ ကျွန်တော်တို့ ဖွဲ့စည်းပုံအခြေခံဥပဒေမှာ ဒါမျိုးမရှိပါဘူးခင်ဗျား။ အဲဒီတော့ အနွယ်တော် တစ်စုဟာအလယ်က တို့ သွားပြီး သရဏပင့်သွားချင်ပေမယ့်သရဏဂုံသွားတင် ဖြစ်ပါတယ်။ ဘယ်တော့ မှ သွားတင်ဖြစ်လဲဆိုတော့ ၁၉၉၃ ခု၊ ပါတော်မူပြီး (၁၀၈) နှစ်အကြာ၊ နတ်ရွာစံပြီး (၇) နှစ်အကြာမှ သွားတင်ရပါတယ်။ အခုမြင်ရတဲ့ နောက်ဆုံး သင်္ချိုင်းဂူအခြေအနေမှာ ပေါ်တာပါ။ အနွယ်တော်စု သွားပြီးတော့ သရဏဂုံ တင်တာပါ။ အလယ်က အဘွားကြီးက ရတနာဂီရိ ရောက်နေတဲ့ မြေးတော်ဖြစ်ပါတယ်။ အဲဒီတော့ သူတို့ သွားပြီး သရဏဂုံသွားတင်တာ ၊ နောက်က ပုံလေးတွေ ပြပါ ။ သရဏဂုံ သွားတင်တာပါ။ ဗမာပြည်က ဘုန်းတော်ကြီးပင့်သွားချင်ပေမယ့် မရလို့ ကာလကတ္တား က ဦးကောဝိဒကို ပင့်ပြီးတော့ သွားတင်ရပါတယ်။ အဲဒီတော့ နောက် ဂူတော်ရဲ့ အခြေအနေက နောက်ဆုံး ကြားရတာက ဘုံဘေက သုတေသီ ဆူဒါရှားဆိုတဲ့ စာရေးဆရာမက ကျွန်တော့်ထံကို အီးမေးလ်ပို့တာကအဲဒီဂူပေါ်မှာ ဒီရတနာဂီရိရှေးဟောင်း သုတေသနညွှန်မှူးက သစ်ပင်ကြီးတွေ ပေါက်လို့ တက်ခုတ်ခိုင်းတဲ့ အခါမှာ နံရံပြို သွားပါတယ်။ ပြို သွားတဲ့အခါမှာ အထဲမှာ မိဖုရားနဲ့ ဘုရင်ဟာ အလောင်းအတိုင်း သလွန်တော်ပေါ်မှာရှိပြီး အရိုးကျနေပါတယ်။ ခေါင်းမရှိပါဘူး။ ဒါကြောင့် ခုနက ကျွန်တော်ပြောတာ ကြေးခေါင်းကြီးက ဘယ်ရောက်သွားလဲ၊ မိဖုရား ရော သမီးတော်တွေလည်း မပါဘဲ လွှတ် လိုက်လို့ ဒါ ဟိုက လူတွေပဲ ဆုံးသွားတာလားဆိုတာ တကယ်အခုဖွင့်ကြည့်မှပဲ သိရပါမယ်။ ဒါက ပြန်ပြီး ပိတ်ပြီးတော့ ဒီ ဆူဒါရှား ဂူနေရာမှာ ရိုက်ထားတဲ့ ပုံဖြစ်ပါတယ်။ ဒါကြောင့် ကျွန်တော်က ဒီကိစ္စကို အခုလို တင်ခြင်း ဖြစ်ပါတယ်။ ဒီကိစ္စကို နိုင်ငံတော်အစိုးရက ကမကထပြုပြီး အရိုးတော်များ ပြန်လည်သယ်ယူခွင့်ပြုဖို့ နိုင်ငံတော်မှ ငွေအကုန်အကျခံရန် မလိုပါဘူး။ ကျွန်တော်တို့ ရဟန်းရှင်လူအပေါင်းက ထည့်ဝင် လှူဒါန်းကြမယ်လို့ အခြေအနေရှိပါတယ်။ ဒါကြောင့် လွှတ်တော်ကနေပြီး အိန္ဒိယပြည် ရတနာဂီရိမှာ နတ်ရွာစံသွားတဲ့ သီ ပေါမင်းတရားနဲ့ မိ ဖုရားတို့ရဲ့ ရုပ်အလောင်းများကို၊ အရိုးများကို မြန်မာပြည်ကို ပြန်သယ်ဆောင်ပေးရန် အဆိုကို ပြည်ထောင်စုအစိုးရအား တိုက်တွန်းကြောင်း အဆိုကို တင်သွင်းခြင်း ဖြစ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့် လွှတ်တော်ကိုယ်စားလှယ်ရှိပါက ဆက်လက် ဆောင်ရွက်ဖို့ ဖြစ်ပါတယ်</speech>
<speech type="speaker">ထောက်ခံမယ့် ပုဂ္ဂိုလ်မရှိဘူးလား</speech>
<speech><mp id="121">ဒေါက်တာအေးမောင် ၊ ရခိုင်ပြည်နယ် မဲဆန္ဒနယ်အမှတ်(၁)</mp>ဦးသန်းဆွေ တင်ခဲ့တဲ့အဆိုကို ရခိုင်ပြည်နယ်မဲဆန္ဒနယ်အမှတ် (၁)မှ ကျွန်တော် ဒေါက်တာအေးမောင် မှ ထောက်ခံပါကြောင်း တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဦးသန်းဆွေ တင်သွင်းတဲ့ အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ အိန္ဒိယပြည် ရတနာဂီရိရှိ နတ်ရွာစံ သီပေါမင်းတရားကြီးနှင့် မိဖုရားတို့ ရုပ်အလောင်းများမှ အရိုးများကို မြန်မာပြည်သို့ ပြန်လည်သယ်ဆောင်ပေးပါရန် ပြည်ထောင်စုအစိုးရအား တိုက်တွန်းကြောင်း အဆို ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလား ခင်ဗျား။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦးသန်းဆွေရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
</motion>
<motion>
<title>ဦးနု၊ ရန်ကုန်တိုင်းဒေသကြီး မဲဆန္ဒနယ်အမှတ် (၁၀)၏ အခြေခံပညာအထက်တန်း (တက္ကသိုလ်ဝင်တန်း စာမေးပွဲ အောင်မြင်မှုကျရှုံးမှုနှင့် စပ်လျဉ်း၍ လက်ရှိ ကျင့်သုံးသည့် စနစ်အား ပြန်လည် သုံးသပ်လျက် အရည်အချင်းပြည့်မီသော အောင်မြင်သူများ ပိုမိုမွေးထုတ်နိုင်ရေးအတွက် အောင်မြင်မှု အခြေခံရမှတ် သတ်မှတ်ချက်မြှင့်တင်ရန် နှင့် ကျရှုံးသူများ မနစ်နာစေရန်အတွက် ကျရှုံးသည့်ဘာသာကိုသာ အချိန်တိုအတွင်း ပြန်လည်ဖြေဆိုခွင့်ရရှိရေး အခွင့်အရေး ပေးသည့်စနစ် ပြုပြင်ပြောင်းလဲပေးနိုင်ပါရန် ပြည်ထောင်စုအစိုးရအား တိုက်တွန်းကြောင်း အဆိုတင်သွင်းခြင်းနှင့်လက်ခံ ဆွေးနွေးရန်သင့် မသင့် အဆုံးအဖြတ်ရယူခြင်း</title>
<speech type="speaker">အစီအစဉ်(၁၉) ဖြစ်ပါတယ်။အမျိုးသားလွှတ်တော်ကိုယ်စားလှယ်များ ခင်ဗျား။ ရန်ကုန် တိုင်း ဒေသကြီး မဲဆန္ဒနယ်အမှတ်(၁၀)မှ ဦးနု က အခြေခံပညာ အထက်တန်း (တက္ကသိုလ်ဝင်တန်း စာမေးပွဲ အောင်မြင်မှု/ကျရှုံးမှုနှင့် စပ်လျဉ်း၍ လက်ရှိ ကျင့်သုံးနေ သည့် စနစ်အား ပြန်လည်သုံးသပ်လျက် အရည်အချင်းပြည့်မီသော အောင်မြင်သူများ ပိုမိုမွေးထုတ် နိုင်ရေးအတွက် အောင်မြင်မှု အခြေခံရမှတ် သတ်မှတ်ချက်မြှင့်တင်ရန် နှင့် ကျရှုံးသူများ မနစ်နာစေရန်အတွက် ကျရှုံးသည့် ဘာသာကိုသာ အချိန်တိုအတွင်း ပြန်လည်ဖြေဆိုခွင့်ရရှိရေး အခွင့်အရေးပေးသည့် စနစ် ပြုပြင်ပြောင်းလဲပေးနိုင်ပါရန် နှင့် စပ်လျဉ်း တဲ့ အဆိုတစ်ရပ် တင်သွင်း လိုကြောင်း အမျိုးသားလွှတ်တော်သို့ ပေးပို့ ထားပါတယ်။ ယခု ဦးနု အဆိုတင်သွင်းဖို့ ဖြစ်ပါတယ်</speech>
<speech><mp id="142">ဦးနု၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုပညာရေးဝန်ကြီးဌာန၊ ဒုတိယဝန်ကြီး၊ အမျိုးသား လွှတ်တော် ကိုယ်စားလှယ်များအားလုံး နှလုံးစိတ်ဝမ်းအေးချမ်းကြပါစေလို့ ဆုတောင်း မေတ္တာပို့သရင်းနဲ့ နှုတ်ခွန်းဆက်သဂါရဝပြု အပ်ပါတယ်။ ကျွန်တော်ကတော့ ရန်ကုန်တိုင်း ဒေသကြီး မဲဆန္ဒနယ်အမှတ် (၁၀)က အမျိုးသားလွှတ်တော်ကိုယ်စားလှယ် ဦးနု ဖြစ်ပါတယ်။ ကျွန်တော့်အနေနဲ့ အခြေခံပညာအထက်တန်း (တက္ကသိုလ်ဝင်တန်း စာမေးပွဲအောင်မြင်မှု ကျရှုံးမှုတို့နှင့် စပ်လျဉ်းပြီးတော့ ကျင့်သုံး နေတဲ့စနစ်ကို ပြန်လည်သုံးသပ် ပြီး အရည်အချင်းပြည့်မီတဲ့ အောင်မြင်သူတွေ ပိုမိုမွေးထုတ်နိုင်ဖို့အတွက် အောင်မြင်မှု အခြေခံ ရမှတ်ကိုမြှင့်တင်ဖို့နှင့်တကွ ကျရှုံးသူများ မနစ်နာ စေဖို့အတွက် ကျရှုံးသည့်ဘာသာကို အချိန်တို အတွင်း ပြန်လည်ဖြေဆိုခွင့်ရရေး အခွင့်အ ရေးပေးသည့်စနစ် ပြုပြင်ပြောင်းလဲ ပေးနိုင်ပါရန် ပြည်ထောင်စု အစိုးရအား တိုက်တွန်းကြောင်းအဆိုကို တင်ပြသွားမှာ ဖြစ်ပါတယ်။ ကျွန်တော်ဟာ မိမိမဲဆန္ဒနယ်ထဲမှာ ကွင်းဆင်း ဆောင်ရွက်တဲ့အချိန်အခါမှာ ပညာရေး ဘက်တော်သား အငြိမ်းစားပညာရေးဝန်ထမ်းများနာကွ ပညာရေးကို စိတ်ပါဝင်စားတဲ့ပုဂ္ဂိုလ်များ ရဲ့ ဆွေးနွေးတင်ပြချက်များပေါ်မှာ အခြေခံပြီးတော့ ဒီအဆိုကို တင်ပြသွားခြင်း ဖြစ်ပါတယ်။ သက်ဆိုင်ရာဆွေးနွေးကြတဲ့ ပုဂ္ဂိုလ်များရဲ့ ကျွန်တော့်ထံ ပြောပြချက်အရ ကျွန်တော် တင်ပြခဲ့တဲ့ အဆိုနှစ်ခု ရှိခဲ့တယ်။ ပြီးခဲ့တဲ့ အကြိမ်က တင်ပြခဲ့တဲ့ တိုင်းအလိုက် အခြေခံပညာ အထက်တန်း စာမေးပွဲစစ်ဆေးရေးနဲ့ ယခု တင်ပြတဲ့အဆိုနှစ်ခုစလုံးကို ပညာရေးဝန်ကြီးဌာနကိုလည်း သူတို့ တိုက်ရိုက် တင်ပြထားတာ ရှိပါကြောင်းလည်း မှာလိုက်ပါကြောင်း ပြောပါကြောင်းလည်း ဒါလည်း ထည့်သွင်းအစီရင်ခံ တင်ပြအပ်ပါတယ်။ လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ပြည်ထောင်စုသမ္မတ မြန်မာနိုင်ငံတော်ကြီးကို ခေတ်မီဖွံ့ဖြိုးတိုးတက်တဲ့ နိုင်ငံတော်သစ်ကြီးအဖြစ် ဖြစ်ထွန်း ပေါ်ပေါက်ရေး ဘက်ပေါင်းစုံက အလေးပေးကြိုးပမ်း အကောင်အထည်ဖော်ဆောင်ရွက်နေရာ အလွန်အားတက်ဖွယ် ဖြစ်ပါတယ်။ အနာဂတ်အတွက် လူသားအရင်းအမြစ် ပြုစုပျိုးထောင် ပေးတဲ့ ပညာရေးကဏ္ဍမှာလည်းပဲ ပညာရေးဖြင့် ခေတ်မီဖွံ့ဖြိုးတိုးတက်တဲ့ နိုင်ငံတော်ကြီး တည်ဆောက်အံ့ ဟူသော ဆောင်ပုဒ်နဲ့ ပညာရေးပြုပြင်ပြောင်းလဲမှုများကို ကြိုးပမ်းလုပ် ဆောင် အကောင်အထည်ဖော်လျက်ရှိနေကြောင်း မက်လာသတင်းကောင်းများ ကြားနေရတဲ့ အတွက် လည်း ဝမ်းမြောက်မဆုံး ဖြစ်မိပါတယ်။ ဥက္ကဋ္ဌကြီးခင်ဗျား။ ပညာရေးမှာ အခြေခံပညာကဏ္ဍနဲ့ အဆင့်မြင့်ပညာကဏ္ဍဆိုပြီးတော့ ကဏ္ဍနှစ်ခု ရှိနေပါတယ်။ အခြေခံပညာ အထက်တန်း တက္ကသိုလ်ဝင်တန်း စာမေးပွဲ ဖြေဆိုအောင်မြင်ကြတဲ့သူတွေဟာ အခြေခံပညာကဏ္ဍ ကနေပြီးတော့ အဆင့်မြင့်ပညာကဏ္ဍကို ကူးပြောင်းသင်ယူကြရမယ့် အလွန်အရေးပါသော အဆင့် တစ်ဆင့် ဖြစ်နေပါတယ်။ကို ထုတ်နေမိမှာပါတဲ့ဥက္ကဋ္ဌကြီးခင် ဒါကြောင့် အဆိုပါ အလွန်အရေးပါတဲ့ ဤကဏ္ဍနှစ်ခု ကူးပြောင်းရေး စစ်ဆေးတဲ့ အတန်းတင်စာမေးပွဲစနစ်ကို အထူးအလေးထားပြီးတော့ ပြန်လည်သုံးသပ်ကာ ပြုပြင်ပြောင်းလဲ သင့်သည်များကို အမြန်ပြုပြင်ပြောင်းလဲသွား သင့်ပါကြောင်း အကြံပြု တင်ပြ လိုပါတယ်။ လက်ရှိကျင့်သုံးနေတဲ့စနစ်အရ အမှန်တကယ် စာမေးပွဲဖြေဆိုသူ အမှန်တကယ် ရရှိတဲ့ အခြေခံရမှတ် အမှတ်(၄၀)နဲ့အထက် ရရှိမှသာ အောင်မြင်မည်ဟု သတ်မှတ်ကြောင်း သတ်မှတ် ကြေညာခြင်း ဖြစ်မယ်ထင်ပါတယ်။ ဒါကြောင့်မို့လို့ ကျွန်တော်တို့ အခြေခံပညာ အထက်တန်း တက္ကသိုလ်ဝင်တန်း စာမေးပွဲအောင် ဖို့အတွက် အမှတ် (၄၀)နဲ့အထက်ရမှ အောင်မယ်ဆိုတဲ့ မူအရ ဆောင်ရွက်နေလို့ တကယ်လို့သာ အမှတ် (၄၀)မပြည့်လို့ ကျရှုံးသူများ များနေမယ်ဆိုရင် အောင်ချက်အောင်နှုန်း နိမ့်နေ၊ နည်းနေဦးမယ်ဆိုရင် ဖြည့်မှတ်တစ်ခုခု၊ ဆောင်းမှတ်တစ်ခုခုနဲ့ ဖြည့်ဆည်းအအောင်ပေးတဲ့ စနစ်မျိုးများ အကယ်၍ ကျင့်သုံးနေတာများ ရှိမယ်ဆိုရင် အရည်အချင်းထက် အရေအတွက်ကို ဦးစားပေးရာ ရောက်သွားမှာဖြစ်တဲ့အတွက် အခြေခံပညာ စက်ရုံကြီးကနေပြီးတော့ အရည်အသွေးအဆင့်အတန်းမမီတဲ့ လူသားအရင်းအမြစ်ထုတ်ကုန်တွေ ကို ထုတ်နေမိမှာကို အလွန် စိုးရိမ်ပူပန်မိပါတယ်။ လေးစားအပ်ပါတဲ့ဥက္ကဋ္ဌကြီးခင်ဗျား။ ပညာရေးဝန်ကြီးဌာနအနေနဲ့အရည်အသွေးမြှင့် ပညာရေးကို ကြိုးပမ်းအကောင်အထည်ဖော်လျက်ရှိပါတယ်။ အဲဒီလို အလျဉ်းသင့်လို့ တင်ပြ ရမယ်ဆိုရင် အရည်အသွေးမြှင့် ပညာရေးကို အကောင်အထည်ဖော်ဆောင်ရွက်နေကြတဲ့ ပညာရေးဝန်ကြီးဌာနမှ အဆင့်ဆင့်သော တာဝန်ရှိပုဂ္ဂိုလ်များနဲ့ ဆ ရာ /ဆရာမများကိုလည်း ဆထက်ထမ်းပိုး ကြိုးပမ်းအကောင်အထည်ဖော်နိုင်ပါစေလို့ ဆုတောင်းမေတ္တာပို့သအပ်ပါတယ်။ အမှန်တကယ်တော့ အရည်အသွေး၊ အရည်အချင်းပြည့်တဲ့ အောင်မြင်သူတွေ အောင်ချက် ရာခိုင်နှုန်း တိုးတက် မြင့်မားရေးအတွက်ဆိုရင်တော့ဖြင့် အခြေခံပညာနယ်ပယ်မှာရှိတဲ့ အတန်းအသီးသီး၊ အဆင့်အသီးသီးမှာ အရည်အချင်းပြည့်မီတဲ့ အခြေခံကောင်းတွေ ပေးလိုက် ရမှာ ဖြစ်ပါတယ်။အဲဒီလို အခြေခံကောင်းတွေပေးလိုက်နိုင်ဖို့အတွက်သူငယ်တန်းက နေပြီးတော့ တက္ကသိုလ်ဝင်တန်း(၁၀)တန်း ရောက်တဲ့အထိ ကြပ် မတ်စစ်ဆေးတဲ့ ကြားခံအဆင့် အလိုက် စာမေးပွဲတွေ ရှိရမှာဖြစ်ပါတယ်။ ဒါကြောင့် ကျွန်တော်ဟာ တစ်ခုသော မေးခွန်းအဖြစ်နဲ့ အခြေခံပညာပြီးဆုံးတဲ့ စတုတ္ထတန်းမှာ စာစစ်အဖွဲ့များ ဖွဲ့စည်းပြီးတော့ စစ်ဆေးဖို့နဲ့ အလယ်တန်းပြီးဆုံးတဲ့ အဋ္ဌမတန်း ရှိပါတယ်။ အဲဒီလိုမှာ အလားတူ စာစစ်အဖွဲ့များ ဖွဲ့စည်းပြီးတော့ စစ်ဆေးသွားဖို့ ဆိုတဲ့ မေးခွန်းနှစ်ခုနဲ့အတူ အကြံပြု တင်ပြခဲ့ဖူးပါတယ်။ အဲဒီလို အဆင့်ဆင့်က စိစစ်ပြီးတော့ ဆောင်ရွက်သွားပါမှ အခြေခံ ပညာအထက်တန်းတက္ကသိုလ်ဝင်တန်း ဖြေတဲ့အခါကျ အဆင့်ဆင့် စိစစ်မှုများနဲ့အတူ အရည်အသွေးပြည့်မြင့်တဲ့ စာဖြေသူ၊ အောင်မြင်သူတွေအဖြစ် ပေါ်ထွန်းလာမှာ ဖြစ်ပါတယ်။ ဒါကြောင့် အခြေခံပညာအထက်တန်းတက္ကသိုလ် ဝင်တန်း အောင်မြင်မှု အခြေခံရမှတ်ကို သတ်မှတ်တဲ့နေရာမှာ အခုသတ်မှတ်တဲ့ အမှတ်(၄၀)သို့မဟုတ် ဒီထက်မြင့်မားပြီးတော့ သတ်မှတ် ဖို့ရန် သင့် မသင့် ဆိုတဲ့ အချက်အလက်များပါ စဉ်းစားပြီးတော့ အခြေခံပညာ အထက်တန်း တက္ကသိုလ်ဝင်တန်း စာမေးပွဲရဲ့ အောင်မြင်မှု အဆုံးအဖြတ်များကို ပြန် လည်စဉ်းစားပြီးတော့ အလေးအနက်ထား ဆောင်ရွက်သင့်ပါကြောင်း အကြံပြု တင်ပြ လိုပါတယ်။ ဥက္ကဋ္ဌကြီးခင်ဗျား။ အခြေခံပညာအထက်တန်းတက္ကသိုလ်ဝင်တန်း ကျရှုံးခဲ့တဲ့ ကလေးများအတွက်ကိုလည်း ထည့်သွင်းစဉ်းစားဖို့ လိုအပ်ပါတယ်။ စာမေးပွဲမှာဖြေဆိုရတဲ့ ဘာသာရပ်က (၆)ဘာသာ ဖြစ်ပါတယ်။ တစ် ဘာသာကျရှုံးရုံနဲ့ ကလေးဟာ အဲဒီတစ်ဘာသာ ကျရှုံးပြီးတော့ (၅)ဘာသာအောင်နေပါလျက်နဲ့ ကျန်တဲ့ဘာသာ အောင်နေတဲ့ဘာသာ များ အားလုံးကိုပါ ပြန်ဖြေဖို့အတွက် (၁၂)လတိတိ စောင့်ဆိုင်းပြီးမှ ပြန်လည်ပြီး ကလေး တစ်ယောက်ကို ပြန်လည်ဖြေဆိုခွင့် ရဖို့အခွင့်အလမ်းဟာ ပြန်လည်စဉ်းစားရမယ့် လေး နက်တဲ့ အချက်တစ်ချက်ဖြစ်ပါတယ်။ ဥက္ကဋ္ဌကြီးခင်ဗျား။ အဲဒီလို ဆောင်ရွက်ခြင်းဖြင့် အချိန်ကုန် လူပမ်းပြီး သူဖြေဆိုအောင်မြင်ခဲ့တဲ့ ဘာသာရပ်တွေကို တချို့အောင်မြင်ခဲ့တဲ့ ဘာသာရပ်တွေ ထဲမှာ ဂုဏ်ထူးမှတ်တွေ တောင် ရနေတဲ့ ဘာသာရပ်တွေ ရမှတ်တွေ ရနေတာကို ပြန်လည် ဖြေဆိုရခြင်းမှာ သင့်/မသင့်ဆိုတာကို အလေးအနက်စဉ်းစားရမယ့် အကြောင်းတစ်ခုလည်း ရှိနေပါတယ်။ သို့ပါ၍ (၆)ဘာသာ ဖြေဆိုခဲ့တဲ့နေရာမှာ တစ်ဘာသာကနေ (၃)ဘာသာအတွင်း ကျရှုံးခဲ့သူများကို မိမိတို့ ကျရှုံးခဲ့တဲ့ ဘာသာကိုသာ ပြန်လည်ဖြေဆိုဖို့ ခွင့်ပြုရန် သင့် မသင့် ဆိုတဲ့အချက်ကို အလေးအနက်ထားပြ န်လည် စဉ်းစားသင့်ပါကြောင်း အကြံပြု တိုက်တွန်းလို ပါတယ်။ ဥက္ကဋ္ဌကြီးခင်ဗျား။ တစ်နိုင်ငံလုံးအတိုင်းအတာအရ ပြန်လည်ဖြေဆိုရမယ့် ကလေးများကို ကြေညာပေးမယ်ဆိုရင် ကြီးမားသော ဝန်ထုပ်ဝန်ပိုးတစ်ရပ် အဖြစ် ယူဆနိုင်တာ ဖြစ်ပါတယ်။ ကျွန်တော် ယခင်က တင်ပြခဲ့တဲ့အဆိုထဲမှာလည်း ပ ပြီးတဲ့အတိုင်း အခုအခါမှာ နိုင်ငံတော်ဟာ ပြည်ထောင်စုကြီးကနေပြီးတော့ ပြည်နယ်/တိုင်းဒေသကြီး အလိုက် အခွင့်အာဏာများ ခွဲဝေပြီးတော့ ဗဟိုအဆင့်ချုပ်ကိုင်မှုကို လျှော့ချပြီး အတတ်နိုင်ဆုံး မိမိဘာသာ ရပ်တည်နိုင်တဲ့ စွမ်းအားများကို မြှင့်တင်ပေးနေချိန်မှာ အခြေခံပညာအထက်တန်း တက္ကသိုလ်ဝင်တန်းကိုလည်း ပြည်နယ် တိုင်းအလိုက် စစ်ဆေးသင့်ပါကြောင်း အဆိုတစ်ခု ကျွန်တော် တင်ပြခဲ့ပြီး ဖြစ်ပါတယ်။ အဲဒီအဆိုနဲ့ အခု တင်ပြခဲ့တဲ့အဆိုဟာ ချိတ်ဆက် လျက်ရှိကြောင်းကိုလည်း တင်ပြလိုပါတယ်။ ဥက္ကဋ္ဌကြီးခင်ဗျား။ ကျွန်တော်တို့ လွှတ်တော်သို့ တင်ပြထားတဲ့ ၂၀၁၂ ခုနှစ်၊ အခြေခံပညာဥပဒေ အခန်း (၅) အထွေထွေခန်းရဲ့ ပုဒ်မ ၁၆ မှာလည်းပဲ ပညာရေးဝန်ကြီးဌာနသည် အခြေခံပညာစီမံခန့်ခွဲမှုကို တိုင်းဒေသကြီး သို့မဟုတ် ပြည်နယ်အစိုးရအဖွဲ့နဲ့ ညှိနှိုင်းဆောင်ရွက်ရမည်ဆိုတဲ့ ပြဋ္ဌာန်းချက်တစ်ခု ပါဝင်နေကြောင်းကိုတွေ့ရှိရပါတယ်။ အလားတူပါပဲ ၂၀၁၂ ခုနှစ်၊ စာစစ်အဖွဲ့ ဥပဒေ အခန်း (၂) ပုဒ်မ ၄(ခ)မှာ လည်းပဲ စာမေးပွဲကျင်းပရေးနဲ့ စစ်ဆေးရေးတာဝန်ဆောင်ရွက်ရာမှာ ဒေသဆိုင်ရာ စာစစ်အဖွဲ့များ ဖွဲ့စည်း၍ဖြစ်စေ ၊အခြားသင့်တော်သော အဖွဲ့များ ဖွဲ့စည်း၍ဖြစ်စေ လိုအပ်သလို ဖွဲ့စည်းဆောင်ရွက်စေရန် ဆိုတဲ့ အချက်အလက်များကို ထည့်သွင်းပြဋ္ဌာန်းရန် စီစဉ်ထားကြောင်း တွေ့ရှိရပါတယ်။ ဥက္ကဋ္ဌကြီးခင်ဗျား။ ကျရှုံးသောကလေးများအတွက် မိမိတို့ ကျရှုံးတဲ့ဘာသာကို ပြန်လည်ဖြေဆိုရတဲ့စနစ်ကို ခွင့်ပြုမည်ဆိုလို့ရှိရင်လည်း အောင်စာရင်း ထုတ်ပြန်တဲ့နေ့မှာပဲ ကျရှုံးတဲ့ဘာသာ၊ ပြန်လည်ဖြေဆိုရမယ့်သူများရဲ့ အမည်နဲ့ ဖြေဆိုရမယ့် ဘာသာကိုပြန်လည် ထုတ်ပြန်ကြေညာပေးဖို့ အကြံပြုလိုပါတယ်။အဲဒီလို ထုတ်ပြန်ကြေညာပြီး တစ်လ သို့မဟုတ် နှစ်လ သို့မဟုတ် အချိန်တိုအတွင်းမှာ ပြန်လည်ဖြေဆိုတဲ့ အခွင့်အရေးကို ပေးသင့်ပါကြောင်း အကြံပြု တင်ပြလိုပါတယ်။ ဥက္ကဋ္ဌကြီးခင်ဗျား။ ကျွန်တော်သည် အလယ်တန်း ကျောင်းအုပ်ဘဝက ဒီလိုပဲ အခြေခံပညာအထက်တန်း၊ အလယ်တန်းဆင့် စာမေးပွဲပြီးဆုံးတဲ့ ကျွန်တော်တို့ စာမေးပွဲ စစ်ဆေးတဲ့စနစ်ကို ဖြတ်သန်းခဲ့သူ ဖြစ်ပါတယ်။ လွန်ခဲ့တဲ့ အနှစ် (၂၅)နှစ်ခန့်က ကျွန်တော်သည် တိုင်းတစ်ခုလုံးမှာ အောင်ချက်အကောင်းဆုံးဆု ရရှိတဲ့ အတွက်ကြောင့် နိုင်ငံ ခြားသွားရောက်တဲ့ ခရီးစဉ်တစ်ခုမှာ အဖွဲ့ဝင်အဖြစ်နဲ့ လိုက်ပါခဲ့တဲ့ အခွင့်အလမ်းကို ရရှိခဲ့ပါတယ်။ အဲဒီအခါတုန်းက ကာလအားဖြင့် အနှစ် (၂၅)နှစ်ကျော် ကြာခဲ့ပြီ ဖြစ်ပါတယ်။ ဒီတုန်းက သီတင်းနှစ်ပတ်သာသွားခွင့်ရတဲ့ ကျွန်တော့်ခရီးစဉ်မှာ ဂျပန်နိုင်ငံမှာ လေ့လာခဲ့ချက်များအရ ဗ ဟိုချုပ်ကိုင်မှုမျိုးကို အစွမ်းကုန် လျှော့ချထားပြီးတော့ ပြည်နယ်/တိုင်း ဒေသအလိုက် ဒီလို စာမေးပွဲနဲ့ အရည်အသွေး စစ်ဆေးတဲ့ပုံစံသာမက ကျောင်းသုံးစာအုပ်ပြဋ္ဌာန်းတဲ့စနစ်များပါ ခွင့်ပြု ရင်းနဲ့ ပြည်နယ် တိုင်း အလိုက် အပြိုင်အဆိုင် ကြိုးပမ်းရင်းတစ်နိုင်ငံလုံး တိုးတက်အောင် ကြိုးပမ်းနေတဲ့ ရလဒ်ကို လွန်ခဲ့တဲ့ အနှစ် (၂၅)နှစ်ကျော်က ကျွန်တော် ဆုံဆည်းခဲ့ပါတယ်။ ဥက္ကဋ္ဌကြီးခင်ဗျား။ ယနေ့ ဂျပန်နိုင်ငံအပါအဝင် တိုးတက်တဲ့ နိုင်ငံအများစုမှာ ဒီလိုပဲ ဗဟိုချုပ်ကိုင်မှု အခွင့်အာဏာများကို လျှော့ချပြီးတော့ ပြည်နယ် တိုင်းအလိုက် အခွင့် အာဏာများကို ပေးအပ်ခြင်းအားဖြင့် မိဘကသားသမီးတွေ သူ့ဟာသူ ရပ်တည်နိုင်အောင် ကြိုးပမ်းတဲ့ လုပ်ရပ်မျိုးနဲ့ ပြည်ထောင်စု အိမ်ကြီးကနေပြီးတော့ ပြည်ထောင်စုအစိုးရက တိုင်းဒေသကြီးအလိုက် ခွင့်ပြုပြီးတော့ အခွင့်အလမ်းတွေ မြှင့်တင်ပေးတဲ့ အခြေအနေဟာ ခုချိန်အခါအတွက် လိုအပ်နေပြီ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော် ဖော် ပြတင်ပြခဲ့တဲ့ အကြောင်းအချက်များ အရ ကျွန်တော်သည် ဒီအဆိုကို တင်ပြချက်များမှာပါတဲ့အတိုင်း တင်ပြခဲ့တဲ့ ရှင်းလင်း တင်ပြချက်များ ကို ထောက်ထားပြီးတော့ အခြေခံပညာ အထက်တန်း တက္ကသိုလ်ဝင်တန်း စာမေးပွဲအအောင် ၊ အရှုံးပေးတဲ့စနစ်ကို ပြန်လည်သုံးသပ် ပြီးတော့ စာဖြေသူ အမှန်တကယ် ရရှိတဲ့ အခြေခံရမှတ် သတ်မှတ်ချက်ကိုလည်း မြှင့်တင်လိုကမြှင့်တင်ပေးဖို့နဲ့ အောင်မြင်သူအဖြစ် သတ်မှတ် ကြေညာခြင်း နဲ့ ကျရှုံးသူ များကိုလည်း ကျရှုံးသည့်ဘာသာများ ကိုသာ ပြန်လည် ဖြေဆိုခြင်းဖြင့် စာမေးပွဲအအောင် အရှုံးပေး သည့်စနစ်ကို ပြန်လည်စဉ်းစား ဆောင်ရွက်ပေးနိုင်ပါရန် ပြည်ထောင်စု အစိုးရအား တိုက်တွန်းကြောင်းအဆိုကို အလေးအနက် တင်သွင်း အပ်ပါတယ် ခင်ဗျား။ ကျေးဇူးများစွာ တင်ပါတယ်။</speech>
<speech type="speaker">အဆိုကိုထောက်ခံမယ့် ပုဂ္ဂိုလ် ဆက်လက်ဆောင်ရွက်ဖို့ ဖြစ်ပါတယ် ောက်ခံမယ့် ပုဂ္ဂိုလ် ရှိပါသလား။</speech>
<speech><mp id="135">ဦးဖုန်းမြင့်အောင် ရန်ကုန်တိုင်းဒေသကြီး မဲဆန္ဒနယ်အမှတ်(၃)</mp>လေးစားအပ် ပါသော ဥက္ကဋ္ဌကြီးခင်ဗျား။ ဆရာကြီး ဦးနုရဲ့ အဆိုကို ကျွန်တော်ထောက်ခံပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဦးနု တင်သွင်းတဲ့ အဆိုကို လွှတ် တော်ကိုယ်စားလှယ်တစ်ဦးက ထောက်ခံ သွားပါတယ်။ အဆိုမှာ အခြေခံပညာ အထက်တန်း(တက္ကသိုလ်ဝင်တန်းစာမေးပွဲ အောင်မြင်မှု ကျရှုံးမှုနှင့် စပ်လျဉ်း၍ လက်ရှိ ကျင့်သုံးနေသည့်စနစ်အား ပြန်လည် သုံးသပ်လျက် အရည်အချင်းပြည့်မီသော အောင်မြင်သူများ ပိုမိုမွေးထုတ်နိုင်ရေး အတွက် အောင်မြင်မှု အခြေခံရမှတ် သတ်မှတ်ချက် မြှင့်တင်ရန် နှင့် ကျရှုံးသူများ မနစ်နာစေရန်အတွက် ကျရှုံးသ့်ဘာသာကိုသာ အချိန်တိုအတွင်း ပြန်လည် ဖြေဆိုခွင့်ရရှိရေး အခွင့်အရေး ပေးသည့်စနစ် ပြုပြင်ပြောင်း လဲပေးနိုင်ပါရန် ပြည်ထောင်စု အစိုးရအား တိုက်တွန်းကြောင်း အဆို ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် ရှိပါသလား ခင်ဗျား။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦးနုရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဦးနု တင်သွင်းတဲ့အဆိုကို ဆွေးနွေးမယ့် လွှတ်တော် ကိုယ်စားလှယ်များ ရှိပါက အစည်းအဝေး ရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ် ထံ အမည်စာရင်း ပေးပို့ကြဖို့ ဖြစ်ပါတယ်</speech>
<speech type="speaker">အလားတူပဲ ဦးသန်းဆွေ တင်သွင်းတဲ့ အဆိုနဲ့ ပတ်သက်လို့ ဆွေးနွေးမယ့် လွှတ်တော်ကိုယ်စားလှယ်များလည်း အစည်းအဝေး ရပ်နားတဲ့ အခါမှာ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော်(၁၈)ရက်မြောက်နေ့ အစည်းအဝေး ရပ်နားကြောင်းနှင့် (၁၉)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့် အချိန်ကို ကြေညာခြင်း</title>
<speech type="speaker">အမျိုးသားလွှတ် တော် ကိုယ်စားလှယ်များ ခင် ဗျား ။ ယခု အမျိုးသားလွှတ်တော် စတုတ္ထပုံမှန်အစည်းအဝေး (၁၈)ရက်မြောက်နေ့ ကို ရပ်နားပါမယ်။ ပထမအကြိမ်အမျိုးသားလွှတ်တော် စတုတ္ထပုံမှန်အစည်းအဝေး (၁၉)ရက်မြောက်နေ့ကို ၂၀၁၂ ခုနှစ်၊ သြဂုတ်လ ၁ ရက် (ဗုဒ္ဓဟူးနေ့) နံနက် ၁၀းဝဝ နာရီ အချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးပြန်လည် ထွက်ခွာနိုင်ပါပြီ ခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၁၈)ရက်မြောက်နေ့ အစည်းအဝေးကို ၁၅၄၀ နာရီအချိန်တွင် ရပ်နားပါသည်။</p>
</postface>
</transcript>
</doc>
