<doc>
<docinfo>
<docno>01-06-03.xml</docno>
<pdf>01-06-03.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး တတိယနေ့မှတ်တမ်း</title>
<date value='18-01-2013'>၁၃၇၄ ခုနှစ်၊ ပြာသိုလဆန်း ရ ရက် (၂၀၁၃ ခုနှစ်၊ ဇန်နဝါရီလ ၁၈ ရက်) (သောကြာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး တတိယနေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေးရဲ့ တတိယနေ့ အစီအစဉ် စတင်ပါတော့မယ်</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့်စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး တတိယနေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ် ဦးရေ စုစုပေါင်း(၂၂၂) ဦးရှိပြီး၊ ဒီကနေ့ အစည်းအဝေးကို (၁၉၈) ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၈၉.၁၉) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံ တစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၂ နဲ့ နည်းဥပဒေ ၂၀၊ နည်းဥပဒေခွဲ(ခ)တို့အရ အစည်းအဝေး အထမြောက်ကြောင်းနှင့် အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေ ခွဲ(က)နဲ့ (ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ခ)အရ ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေးရဲ့ တတိယနေ့ အစီအစဉ်ကို လွှတ်တော်ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များရဲ့ ခွင့်ပန်ကြားချက်များကို ဖတ်ကြားတင်ပြပါမယ်။ ဦးဆွေအောင်၊ ရန်ကုန်(၁၂)၊ ကိုယ်တိုင်ဆောင်ရွက်ရန်ကိစ္စ၊ ဦးတင်မောင်ဝင်း၊ မန္တလေး(၃)၊ မိသားစုကိစ္စ၊ ဦးမင်းလွန်းအောင်၊ မွန်(၃)၊ မိသားစုကိစ္စ၊ ဦးဝင်းနိုင်ရှိန်၊ ပဲခူး(၅)၊ ကျန်းမာရေး၊ ဦးဇော်ဝင်း၊ မွန်(၁၀)၊ ဒေသဖွံ့ဖြိုးရေး၊ ဦးလှစိုး၊ တနင်္သာရီ(၉)၊ ကိုယ်တိုင်ဆောင်ရွက်ရန်၊ ဦးအောင်ချစ်လွင်၊ စစ်ကိုင်း(၁၁)၊ ကျန်းမာရေး၊ ဒေါက်တာလှသိန်း၊ မွန်(၆)၊ မိသားစုကိစ္စ၊ ဦးမင်းဦး၊ ပဲခူး(၇)၊ ကိုယ်တိုင်ဆောင်ရွက်ရန်ကိစ္စ၊ ဦးဝီလ်ဆင်မိုး၊ ရှမ်း(၇)၊ ဒေသဖွံ့ဖြိုးရေး၊ ဦးမင်းမျိုးတင့်လွင်၊ ကရင်(၁၀)၊ ဒေသဖွံ့ဖြိုးရေး၊ ဦးအေး၊ မန္တလေး(၇)၊ ဆေးကုသမှု ခံယူရမည်ဖြစ်ပါသဖြင့် အစည်းအဝေးပြီးဆုံးသည်အထိ၊ ဦးဌေးဝင်း၊ ရခိုင်(၇)၊ ကိုယ်တိုင်ဆောင်ရွက်ရန်၊ ဦးဘိုးရယ်၊ ကယား(၃)၊ မီးဘေးသင့်ပြည်သူများအား တွေ့ဆုံအားပေးရန်</speech>
<speech type="speaker">ယခု တင်ပြခဲ့တဲ့ ခွင့်ပန်ကြားချက်များနဲ့ ပတ်သက်ပြီး ခွင့်ပြုဖို့ လွှတ်တော်က သဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး တတိယနေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ် ဦးရေမှာ (၂၂၂)ဦး၊ ယခင်က ခွင့်ပန်ကြားသဖြင့် ခွင့်ပြု ထားသ၁၀)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ (၁၄)ဦးဖြစ်၍ လွှတ်တော်က ခွင့်ပြု ထားသူ စုစုပေါင်း (၂၄)ဦးဖြစ်ပြီး ခွင့်မဲ့ပျက်ကွက်သူမရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ် (၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် (၅) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ လွှတ်တော်သို့ အမျိုးသားလွှတ်တော် ကိုယ်စားလှယ်များ မေးမြန်းထားတဲ့ ကြယ်ပွင့် ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ် နှစ်ဦးက မေးမြန်းတဲ့ မေးခွန်းတွေဟာ ဆောက်လုပ်ရေး ဝန်ကြီးဌာန၊ ပြည်ထောင်စုဝန်ကြီး တစ်ဦးတည်းက ဖြေကြားရမည့် မေးခွန်းတွေ ဖြစ်ပါတယ်။ လွှတ်တော်ကိုယ်စားလှယ်တွေက သက်ဆိုင်ရာမေးခွန်းများကို တစ်ဆက်တည်း မေးမြန်းပြီးမှ ပြည်ထောင်စုဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>တနင်္သာရီတိုင်းဒေသကြီးအတွင်းရှိ မိုင် (၅၀၀)ခန့် ရှည်လျားသော ပြည်ထောင်စုလမ်းမကြီး ပေါ်ရှိ တံတားငယ်များအား ခံနိုင်ဝန်တိုးမြှင့်သွားရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ တနင်္သာရီတိုင်းဒေသကြီး မဲဆန္ဒနယ်အမှတ်(၆)မှ ဦးတင်ရှန် က တနင်္သာရီတိုင်းဒေသကြီးအတွင်းရှိ မိုင် (၅၀၀) ခန့် ရှည်လျားသော ပြည်ထောင်စု လမ်းမကြီးပေါ်ရှိ တံတားငယ်များအား ခံနိုင်ဝန်တိုးမြှင့်သွားရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="66">ဦးတင်ရှန်၊ တနင်္သာရီတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ ဖိတ်ကြားထားတဲ့ ဧည့်သည်တော်များ၊ အမျိုးသားလွှတ်တော် ကိုယ်စားလှယ်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုမွန်ကောင်း တောင်းအပ်ပါတယ်ခင်ဗျာ။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ် ဦးတင်ရှန် ဖြစ်ပါတယ်။ ကျွန်တော် မေးမြန်းလိုတဲ့ မေးခွန်းကတော့ တနင်္သာရီတိုင်းဒေသကြီး အတွင်းရှိ မိုင် (၅၀၀) ခန့် ရှည်လျားသော ပြည်ထောင်စုလမ်းမကြီးပေါ်ရှိ တံတားငယ်များအား ခံနိုင်ဝန်အား တိုးမြှင့်ပေးသွားရန် အစီအစဉ် ရှိ/မရှိ မေးမြန်းခြင်းပဲ ဖြစ်ပါတယ်။ ဥက္ကဋ္ဌကြီးခင်ဗျား။ တနင်္သာရီတိုင်းဒေသကြီးအတွင်း ဖြတ်သန်းသွားသော ပြည်ထောင်စုလမ်းမကြီးရဲ့ အရှည်မှာ မိုင်(၅၀၀)ကျော်ခန့်ရှိပါတယ်။ ဆောက်လုပ်ရေးဝန်ကြီး ဌာနမှလည်း လမ်းအပိုင်းအား ဘဏ္ဍာရေးနှစ်အလိုက် ပြုပြင်ဆောင်ရွက်ပေးသွားမယ်ဆိုတာကို သိရှိရပါတယ်။ ယခုအချိန်မှာ ပြည်ထောင်စုလမ်းမကြီးပေါ်မှာ အများဆုံး ဝင်ရိုး(၄)ခုပါတဲ့ (၁၂) ဘီးတပ်ကား၊ (ယာဉ် + ကုန်အလေးချိန် (၂၁)တန်) ကားများ သွားလာလျက်ရှိပါတယ်။ ဝင်ရိုး (၆)ခုပါတဲ့ (၂၂) ဘီးတပ်ကား၊ (ယာဉ် + ကုန်အလေးချိန် (၅၀.၅)တန်) ကားများဟာ ယခုအချိန်မှာ တနင်္သာရီတိုင်းဒေသကြီးရဲ့ ပြည်ထောင်စုလမ်းမကြီးပေါ်မှာ သွားရောက်ကြခြင်း မရှိသေးပါ။ မကြာမီအချိန်အတွင်းမှာ ထားဝယ်ရေနက်ဆိပ်ကမ်းနဲ့ မောတောင်ကုန်သွယ်ရေး စခန်းတို့ ပေါ်ပေါက်လာတော့မှာ ဖြစ်ပါတယ်။ ဒီလိုအချိန်မှာ ဒီ(၂၂)ဘီးကားများဟာ အများအပြား သွားရောက်လာကြမှာ ဖြစ်ပါတယ်။ ဥက္ကဋ္ဌကြီး ခင်ဗျား။ လက်ရှိ တနင်္သာရီတိုင်းဒေသကြီးအတွင်း ပြည်ထောင်စုလမ်းမ ကြီးပေါ်မှာရှိတဲ့ မြောင်းဖြတ်၊ ချောင်းကူးတံတားငယ်များဟာ အများစုမှာ (၁၃)တန်ခန့်သာ ဝန်ကို ခံနိုင်တဲ့တံတားငယ်လေးများ ဖြစ်ပါတယ်။ ယင်းတံတားငယ်လေးများအား ခံနိုင်ဝန် တန်(၆၀)ခန့် ခံနိုင်တဲ့ သံကူကွန်ကရစ်တံတားများအဖြစ် အမြန်ဆုံးပြောင်းလဲ လုပ်ဆောင်နိုင်မှ သာလျှင် (၂၂) ဘီးတပ်ကားများ သွားလာမှုကြောင့် ဖြစ်ပေါ်လာနိုင်တဲ့ မလိုလားအပ်တဲ့ ပျက်စီး ဆုံးရှုံးမှုများကို ကျော်လွှားနိုင်ပြီးတော့ ကုန်စည်သွားလာနိုင်မှာဖြစ်ပါတယ်။ သို့ဖြစ်ပါ၍ တနင်္သာရီတိုင်းဒေသကြီးအတွင်းရှိ မိုင်(၅၀၀)ခန့်ရှည်လျားသော ပြည်ထောင်စုလမ်းမကြီးပေါ်ရှိ တံတားငယ်များအား ခံနိုင်ဝန်အား တိုးမြှင့်ပေးသွားရန် အစီအစဉ် ရှိ/မရှိ သိလိုပါသဖြင့် အများပြည်သူများကိုယ်စား အမျိုးသားလွှတ်တော် ဥက္ကဋ္ဌကြီးမှတစ်ဆင့် မေးမြန်းအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<title>ရန်ကုန် စီးပွားရေးမြို့တော်တွင် ပြည်ထောင်စုအစိုးရ၏ ပံ့ပိုးမှုဖြင့် ဆောက်လုပ်ရေး ဝန်ကြီးဌာန၊ ရန်ကုန်တိုင်းဒေသကြီး အစိုးရအဖွဲ့၊ ရန်ကုန်မြို့တော်စည်ပင်သာယာရေး ကော်မတီနှင့် ပုဂ္ဂလိက ဆောက်လုပ်ရေးလုပ်ငန်းများ ပူးပေါင်းပြီး တန်ဖိုးနည်းအိမ်ရာ စီမံကိန်းများ ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၄)မှ ဒေါက်တာမြတ်ဉာဏစိုး က ရန်ကုန် စီးပွားရေးမြို့တော်တွင် ပြည်ထောင်စုအစိုးရ၏ ပံ့ပိုးမှုဖြင့် ဆောက်လုပ်ရေးဝန်ကြီးဌာန၊ ရန်ကုန်တိုင်းဒေသကြီးအစိုးရအဖွဲ့၊ ရန်ကုန်မြို့တော်စည်ပင် သာယာရေးကော်မတီနှင့် ပုဂ္ဂလိက ဆောက်လုပ်ရေးလုပ်ငန်းများ ပူးပေါင်းပြီး တန်ဖိုးနည်းအိမ်ရာ စီမံကိန်းများ ဆောင်ရွက်ပးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="136">ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၄)</mp>လေးစား အပ်ပါတဲ့ အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ အားလုံး၊ ယနေ့အစည်းအဝေးကို ကြွရောက်လာကြတဲ့ ပြည်ထောင်စုဝန်ကြီးများ၊ ဒုတိယဝန်ကြီးတို့ကိုလည်း မင်္ဂလာပါလို့ ရှေးဦးစွာ နှုတ်ခွန်းဆက်သ အပ်ပါတယ်ခင်ဗျား။ ဥက္ကဋ္ဌကြီးခင်ဗျား။ ရန်ကုန်စီးပွားရေးမြို့တော်မှာ လူဦးရေ (၆)သန်းကျော် နေထိုင်လျက်ရှိပါတယ်။ ဒီလူဦးရေ(၆)သန်းအနက်မှာ စုစုပေါင်း(၁၅)ရာခိုင်နှုန်းလောက်ပဲ အိုးအိမ်ပိုင်ဆိုင်မှုရှိတယ်ဆိုတာ စာရင်းဇယားတွေအရ သိရှိရပါတယ် ဥက္ကဋ္ဌကြီးခင်ဗျား။ ရန်ကုန်မြို့ဟာ စီးပွားရေးမြို့တော် ဖြစ်တာနဲ့အညီ လူနေမှုစရိတ်ကလည်း အင်မတန်မှ ကြီးမြင့်လှပါတယ်။ မြို့တော်သူ၊ မြို့တော်သားတွေဟာ စားဝတ်နေရေးအခက်အခဲတွေ လုံးပန်းနေရရင်းနဲ့ပဲ အိုးအိမ်ပိုင်ဆိုင်ဖို့ အခွင့်အရေးတွေနဲ့ အလှမ်းဝေးသထက်ဝေးလာပါတယ်။ အင်မတန်မှ မြင့်မားလှတဲ့ မြေဈေး၊ အိမ်ဈေးတွေကြောင့်မို့လို့ အိုးအိမ်ပိုင်ဆိုင်ဖို့ဟာ အတော်လေးကို ခက်ခဲတဲ့ အနေအထား ဖြစ်ပါတယ် ဥက္ကဋ္ဌကြီးခင်ဗျား။ ဒီအတွက်ကြောင့်မို့လို့ ပြည်ထောင်စုအစိုးရရဲ့ ပံ့ပိုးမှု၊ ဆောက်လုပ်ရေးဝန်ကြီးဌာန၊ ရန်ကုန်တိုင်းဒေသကြီးအစိုးရအဖွဲ့၊ ရန်ကုန်မြို့တော်စည်ပင် သာယာရေးကော်မတီနှင့် ပုဂ္ဂလိကဆောက်လုပ်ရေးလုပ်ငန်းတွေ ပူးပေါင်းပြီးတော့ တန်ဖိုးနည်း အိမ်ရာတွေ ထူထောင်ပေးမယ်ဆိုရင် ရန်ကုန်မြို့ သူမြို့ သားတွေအနေနဲ့ အင်မတန်မှ ဝမ်းမြောက် ဝမ်းသာကြိုဆိုမှာ ဖြစ်ပါတယ် ဥက္ကဋ္ဌကြီးခင်ဗျား။ ဒီနေရာမှာလည်း တန်ဖိုးနည်း (Low Cost) ဆိုတဲ့နေရာမှာ အရည်အသွေးနိမ့်တဲ့ (Low Qudity) မဖြစ်ဖို့လည်း လိုပါလိမ့်မယ် ဥက္ကဋ္ဌကြီးခင်ဗျား။ အခုအချိန်မှာတော့ ကျွန်တော်တို့ ဒီမေးခွန်းကိုတင်ထားတာ အတော်ကြာပါပြီ။ အခု အမျိုးသားစီမံကိန်းဥပဒေထဲမှာလည်း ထည့်သွင်း ပြီးတော့ ဖော်ပြထားတာတွေ့ရပါတယ်။ တစ်နှစ်ကို အိမ်ခန်းယူနစ်ပေါင်း (၇)သောင်း၊ (၅)နှစ် စီမံကိန်းမှာ ပါ ပါတယ်။ နောက်တစ်ခါ ရည်မှန်းချက်အနေနဲ့က အိမ်ခန်းယူနစ်ပေါင်း (၁)သန်းအထိ ဆောက်လုပ်သွားမယ်ဆိုတဲ့ အစီအစဉ်ကို သိရှိရပါတယ်။ အဲဒီအတွက်ကြောင့်မို့လို့ ဥက္ကဋ္ဌကြီးမှ တစ်ဆင့် တင်ပြမေးမြန်းချင်တာက တန်ဖိုးနည်းအိမ်ရာဆိုတဲ့အတိုင်း ပြည်သူအများ လက်လှမ်း မီနိုင်တဲ့ဈေးနှုန်း၊ သိန်း(၅၀)ဝန်းကျင်၊ သိန်း(၅၀)မှ(၁၀၀)ကြား ဒီလောက်နဲ့ဆောင်ရွက်ပေးနိုင်ဖို့ အစီအစဉ် ရှိ/မရှိ၊ အခုကြားသိနေရတဲ့ သတင်းစကားတွေအရဆိုရင်တော့ သိန်း(၂၀၀) ဝန်းကျင်၊ (၁၀၀)အထက် ဒီလိုမျိုး ကျွန်တော်တို့ ကြားသိနေရပါတယ်။ “ဟာစည်ေါင်းပြီး သမားတွေ ဒါဆိုရင်တော့ တန်ဖိုးနည်းအိမ်ရာအဖြစ် သာမန်ပြည်သူတွေ လက်လှမ်းမှီနိုင်ဖို့ အတော်လေး ခက်ခဲမယ့်အနေအထားရှိပါတယ် ဥက္ကဋ္ဌကြီးခင်ဗျား။ ဒါကြောင့်မို့လို့ ရန်ကုန်စီးပွားရေးမြို့တော်မှာ နေတဲ့ ပြည်သူတွေအတွက် တန်ဖိုးနည်းအိမ်ရာစီမံကိန်းတွေကို မည်သို့မည်ပုံ စီစဉ်ဆောင်ရွက် ဖော်ဆောင်သွားမည်ဆိုတာကို ဆောက်လုပ်ရေးဝန်ကြီးဌာန၊ ပြည်ထောင်စုဝန်ကြီးကနေပြီးတော့ ဖြေကြားပေးဖို့ ဥက္ကဋ္ဌကြီးထံမှတစ်ဆင့် လေးနက်စွာပန်ကြားမေတ္တာရပ်ခံအပ်ပါတယ်။ ကျေးဇူးတင် ပါတယ် ခင်ဗျား။</speech>
<speech type="speaker">မေးခွန်းများနဲ့ ပတ်သက်ပြီး ဆောက်လုပ်ရေးဝန်ကြီးဌာန၊ ပြည်ထောင်စုဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="94">ဦးကျော်လွင် (ပြည်ထောင်စုဝန်ကြီး၊ ဆောက်လုပ်ရေးဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌ၊ အမျိုးသားလွှတ်တော်ကိုယ်စားလှယ်များနဲ့ အထူး ဖိတ်ကြားထားတဲ့ဧည့်သည်တော်များအားလုံး မင်္ဂလာအပေါင်းနဲ့ပြည့်စုံကြပါစေလို့ ဆုတောင်းရင်း နှုတ်ခွန်းဆက်သ အပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ပြည်ထောင်စု ဝန်ကြီး ဦးကျော်လွင် ဖြစ်ပါတယ်။ ကျွန်တော့်အနေနဲ့ တနင်္သာရီတိုင်းဒေသကြီး မဲဆန္ဒနယ် အမှတ်(၆) အမျိုးသားလွှတ်တော်ကိုယ်စားလှယ် ဦးတင်ရှန် မှ အမျိုးသားလွှတ်တော် အစည်းအဝေး သို့မေးမြန်းတဲ့ တနင်္သာရီတိုင်းဒေသကြီးအတွင်းရှိ မိုင���(၅၀၀)ခန့် ရှည်လျားတဲ့ ပြည်ထောင်စု လမ်းမကြီးပေါ်မှာရှိတဲ့ တံတားငယ်များ ခံနိုင်ဝန်တိုးမြှင့်သွားရန် အစီအစဉ် ရှိ/မရှိ ကို အရင် ရှင်းလင်းဖြေကြားမှာဖြစ်ပါတယ်။ အမျိုးသားလွှတ်တော် ဥက္ကဋ္ဌကြီး ခင်ဗျား။ တနင်္သာရီတိုင်းဒေသကြီးအတွင်းမှာ မိုင်(၅၀၀)ခန့် အရှည်ရှိတဲ့ ရန်ကုန်-ထားဝယ်-မြိတ်-ကော့သောင်း ပြည်ထောင်စုလမ်းမကြီးပေါ်မှာ တံတားငယ်များ အများကြီးရှိပါတယ်။ ဆောက်လုပ်ရေးဝန်ကြီးဌာနအနေနဲ့လည်း နှစ်အလိုက် စီမံချက်များ ချပြီး ခံနိုင်ဝန်များ တိုးမြှင့်အောင် ဆောင်ရွက်လျက်ရှိပါတယ်။ တနင်္သာရီတိုင်းဒေသကြီးအတွင်းမှာ ထားဝယ်-မြိတ်-ကော့သောင်း လမ်းပေါ်မှာ မလွှဲတောင်အပိုင်းမှာ စုစုပေါင်း တံတားပေါင်း (၅၈၈)စင်း ရှိပါတယ်။ အဲဒါကတော့ ပေ(၅၀)အောက် တံတား (၄၇၂)စင်း၊ ပေ(၅၀) မှ ပေ(၁၀၀)အတွင်းအထိ တံတား (၇၅)စင်း၊ ပေ(၁၀၀)အထက် မှ ပေ(၁၈၀) တံတား (၂၁)စင်း၊ ပေ(၁၈၀)အထက် (၂၀)စင်း စုစုပေါင်း (၅၈၈)စင်း ဖြစ်ပါတယ်။ ဒီလိုရှိတဲ့အထဲကနေပြီးတော့ တန်(၆၀)ခံနိုင်တဲ့ သံကူတံတားဟာ (၃၈၆)စင်း ရှိပါတယ်။ (၁၃)တန် ခံနိုင်ဝန်ရှိတဲ့ ဘေလီနဲ့ သစ်သားတံတားဟာ (၂၀၂)စင်း ရှိပါတယ်။ (၁၃)တန် ခံနိုင်ဝန်ရှိတဲ့ ဘေလီနဲ့ သစ်သားတံတားများကိုလည်း နှစ်စဉ် ကျွန်တော်တို့ ပြုပြင်ပြီးတော့ ဆောင်ရွက်လျက် ရှိပါတယ်။ ဒီထဲမှာ ပေ (၅၀)အောက်တံတား (၂၆)စင်း၊ ပေ (၅၀)နဲ့ ပေ(၁၀၀)အထိ တံတား (၁)စင်း၊ ပေ(၁၀၀)အထက်မှ ပေ(၁၈၀)အထိ တံတား (၁)စင်း၊ ပေ(၁၈၀)အထက် တံတား (၅)စင်း စုစုပေါင်း (၃၃)စင်းကို ၂၀၁၂-၂၀၁၃ ဘဏ္ဍာရေးနှစ်မှာ ကျွန်တော်တို့ အဆင်မြှင့်တင်တဲ့ လုပ်ငန်းများဆောင်ရွက်လျက်ရှိပါတယ်။ တန် (၆၀) ခံနိုင်ဝန်ရှိတဲ့ သံကူကွန်ကရစ်တံတား များအဖြစ် တည်ဆောက်နေတာဖြစ်ပါတယ်။ ပေ (၁၈၀)အထက် တံတားများအနေနဲ့ ကလိန်အောင် တံတား ပေ (၆၀၀)၊ ပိတောက်ငယ်တံတား ပေ (၁၈၀)၊ ပုလောတံတား ပေ (၆၀၀)၊ ကြဲတံတား ပေ (၃၆၀)၊ ပပြင်တံတား ပေ (၁၈၀) စုစုပေါင်း (၅)စင်းတို့ ဖြစ်ပါတယ်။ အမျိုးသားလွှတ်တော် ဥက္ကဋ္ဌကြီးခင်ဗျား။ တနင်္သာရီတိုင်းဒေသကြီးအတွင်းမှာရှိတဲ့ မိုင်(၅၀၀)ခန့် ရှည်လျားတဲ့ ရန်ကုန်-ထားဝယ်-မြိတ်-ကော့သောင်း ပြည်ထောင်စုလမ်းမပေါ်ရှိ အဆင့်မြှင့်တင်ရန် ကျန်ရှိနေတဲ့ တံတားများအနက်က ၂၀၁၃-၂၀၁၄ ဘဏ္ဍာရေးနှစ်မှာလည်း (၅၀)ပေအောက် တံတား(၉)စင်းကို သံကူကွန်ကရစ်တံတားအသစ်အဖြစ် တည်ဆောက်ရန်နဲ့ တည်ဆောက်ဆဲ တံတား(၇)စင်းကိုလည်း ဆက်လက်တည်ဆောက်ဖို့ ရန်ပုံငွေများ တင်ပြတောင်းခံ ထားပါတယ်။ ၂၀၁၃-၂၀၁၄ ဘဏ္ဍာရေးနှစ်တွင် တည်ဆောက်ပြီး ကျန်ရှိတဲ့တံတားများကိုလည်း ရန်ပုံငွေဆက်လက်တောင်းခံပြီးတော့ တန်(၆၀)ခံနိုင်ဝန်ရှိတဲ့ တံတားများအဖြစ် ဘဏ္ဍာရေးနှစ် အလိုက် ဆက်လက်ပြီး တည်ဆောက်သွားမှာဖြစ်တဲ့အကြောင်း ရှင်းလင်းဖြေကြားအပ်ပါတယ်။ ကျွန်တော် ဆက်လက်ပြီးတော့ ရန်ကုန်တိုင်းဒေသကြီး အမှတ်(၄)မဲဆန္ဒနယ် အမျိုးသားလွှတ်တော် ကိုယ်စားလှယ် ဒေါက်တာမြတ်ဉာဏစိုး မှ မေးမြန်းတဲ့မေးခွန်းကို ဆက်လက်ဖြေကြားမှာဖြစ်ပါတယ်။ မေးခွန်းကတော့ ရန်ကုန်မြို့တော်၊ ရန်ကုန်စီးပွားရေး မြို့တော်မှာ ပြည်ထောင်စုအစိုးရရဲ့ ပံ့ပိုးမှုဖြင့် ဆောက်လုပ်ရေးဝန်ကြီးဌာန၊ ရန်ကုန်တိုင်းဒေသကြီးအစိုးရအဖွဲ့၊ ရန်ကုန်မြို့တော်စည်ပင်သာယာရေးကော်မတီနှ့် ပုဂ္ဂလိကဆောက်လုပ်ရေးလုပ်ငန်းများ ပူးပေါင်းပြီး တန်ဖိုးနည်းအိမ်ရာ စီမံကိန်းများ ဆောက်ပေးရန် အစီအစဉ် ရှိ/မရှိ မေးခွန်းအား ရှင်းလင်းဖြေကြား သွားမှာဖြစ်ပါတယ်။ အမျိုးသားလွှတ်တော် ဥက္ကဋ္ဌကြီးခင်ဗျား။ ဆောက်လုပ်ရေးဝန်ကြီးဌာန၊ မြို့ရွာနှင့် အိုးအိမ်ဖွံ့ဖြိုးရေးဦးစီးဌာနဟာ နိုင်ငံသားတိုင်းအတွက် သင့်လျော်ကောင်းမွန်တဲ့အိမ်ရာများ ဖွံ့ဖြိုး တိုးတက်ရေး၊ ကျန်းမာရေးနှင့် ပြည့်စုံစေမယ့် နေထိုင်မှုဝန်းကျင်တည်ထောင်ရေး၊ အမျိုးသား အိမ်ရာမူဝါဒ (Nationd Housing Policy) နဲ့အညီ အိမ်ရာဖွံ့ဖြိုးရေး ရေရှည်စီမံကိန်း လုပ်ငန်းများ Good GpSQpocoeçsəcộnsbęgosscommods:Sopop: (Adequate Housing) စဉ်ဆက်မပြတ် တိုးတက်ထုတ်လုပ်ဖြည့်ဆည်းနိုင်ရေးအတွက် နေထိုင်မှုပတ်ဝန်းကျင်ကို အဆင့်မြှင့် တင်ရေး (UP grading)လုပ်ငန်းများကို သက်ဆိုင်ရာ တိုင်းဒေသကြီး၊ ပြည်နယ်အစိုးရများ၊ ပုဂ္ဂလိက လုပ်ငန်းရှင်များနဲ့ ပူးပေါင်းညှိနှိုင်းဆောင်ရွက်သွားရန် ရည်မှန်းချက်ထားရှိပါတယ်။ Quick win ဖြစ်ရန်အတွက် စမ်းသပ်အိမ်ရာစီမံကိန်း (Pilot project) အနေနဲ့ ရန်ကုန်တိုင်းဒေသကြီး ဒဂုံဆိပ်ကမ်းမြို့နယ်တွင် တန်ဖိုးနည်းအိမ်ရာများ အပါအဝင် အိမ်ခန်းယူနစ်ပေါင်း (၁၀၀၀၀)ကျော် ပါဝင်တဲ့ ဧရာဝဏ်အိမ်ရာစီမံကိန်းနဲ့ ရတနာအိမ်ရာစီမံကိန်းတို့ကို ၂၀၁၃-၂၀၁၄ ဘဏ္ဍာရေးနှစ်မှာ စတင်အကောင်အထည်ဖော်ဆောင်ရွက်မှာဖြစ်ပြီးတော့ ၂၀၁၃-၂၀၁၄ ဘဏ္ဍာရေးနှစ်မှာ ပြည်ထောင်စု ငွေလုံးငွေရင်းအသုံးစရိတ်ရန်ပုံငွေ ခန့်မှန်းကုန်ကျစရိတ် ကျပ်(၂၈၈.၂၄) ဘီလီယံကို ထည့်သွင်းလျာထား အဆိုပြုထားပါတယ်။ ထို့ပြင် အဆိုပါအိမ်ရာစီမံကိန်းများ၏ လျှပ်စစ်ပိုင်းဆိုင်ရာ ပစ္စည်းများ ဝယ်ယူရန် အတွက် တရုတ်နိုင်ငံ Exim Bank of China မှ ချေးငွေ အမေရိကန်ဒေါ်လာ (၉.၄၄)သန်း ကိုလည်း ထည့်သွင်းအဆိုပြု ထားပါတယ်။ အဆိုပါ စီမံကိန်းနှစ်ခု တန်ဖိုးနည်းအိမ်ရာယူနစ် (၃၀၀၀)ကျော် ထည့်သွင်းတည်ဆောက်ရန် ဖြစ်ပါတယ်။ ကျွန်တော်တို့ ဒီလို တည်ဆောက်တဲ့ နေရာမှာ စောစောက ဒေါက်တာမြတ်ဉာဏစိုး တင်ပြခဲ့သလိုပါပဲ။ ကျွန်တော်တို့ မြေနေရာတွေ ကလည်း ရှားပါးလာတာဖြစ်တဲ့အတွက် တချို့အပိုင်းတွေမှာ ကျွန်တော်တို့ တည်ဆောက်တဲ့ နေရာမှာ အထပ်မြင့် ဆောက်ဖို့ လိုတာတွေလည်း တွေ့ရပါတယ်။</speech>
<title>မြေနေရာအခက်အခဲကြောင့် တိုက်ခန်းတစ်ခန်းချင်းရဲ့ နှုန်းထားက နည်းနိုင်ပေမယ့် ကျွန်တော်တို့ အထပ်နိမ့်ဆောက်လို့ရှိရင် လူဦးရေများများအတွက် မရနိုင်တဲ့အတွက် ဒါတွေလည်း ကျွန်တော်တို့ ထည့်သွင်းစဉ်းစားထားတာ ရှိပါတယ်။ ကျွန်တော်တို့ အနေနဲ့ကတော့ အားလုံး အများပြည်သူ အသုံးပြုနိုင်တဲ့၊ အများအနေနဲ့ ပါဝင်ပြီးတော့ ဝယ်ယူသုံးစွဲနိုင်မယ့် အိမ်ခန်းမျိုး၊ တိုက်ခန်းမျိုးကိုလည်း ကျွန်တော်တို့ ကြိုးစားပြီး ဆောင်ရွက်သွားမှာဖြစ်ပါတယ်။ ဒီအထဲမှာ စောစောကပြောတဲ့ (၁၈)ထပ်အဆောက်အဦများ ပါတာဖြစ်သလို တန်ဖိုးနည်း အောင်လည်း ကျွန်တော်တို့ ကြိုးစားပြီး ဆောင်ရွက်သွားမှာဖြစ်ပါတယ်။ တန်ဖိုးနည်းတယ်ဆိုတာ စောစောက ပြောသလိုပါပဲ။ အရည်အသွေး နိမ့်ကျတဲ့ဟာမျိုး မဖြစ်အောင်လည်း ကျွန်တော်တို့ ဆောင်ရွက် သွားမှာ ဖြစ်ပါတယ်။ ဒါကြောင့်မို့လို့ ကျွန်တော့်အနေနဲ့ တင်ပြလိုတာကတော့ ရန်ကုန်တိုင်းဒေသကြီး အစိုးရအဖွဲ့နဲ့ ညှိနှိုင်းပေါင်းစပ်ပြီးတော့ ကျွန်တော်တို့ ပုဂ္ဂလိက ဆောက်လုပ်ရေးလုပ်ငန်းရှင်များနဲ့ ပါဝင်ပြီးတော့ ကျွန်တော်တို့ ပူးပေါင်းဆောင်ရွက်သွားမှာ ဖြစ်ပါတယ်။ အိမ်ရာများကိုလည်း အိမ်ရာ လိုအပ်လျက်ရှိတဲ့ ဝင်ငွေနည်းမိသားစုများကို ဝယ်ယူနိုင်စွမ်းရှိစေရေးအတွက်လည်း နည်းလမ်း များ ရှာဖွေပြီးတော့ ဆောင်ရွက်သွားမှာ ဖြစ်ပါကြောင်း ရှင်းလင်းတင်ပြအပ်ပါတယ် ခင်ဗျား။ မြန်မာနိုင်ငံအနှံ့အပြားတွင်ရှိသည့် လူမှုဝန်ထမ်းဝန်ကြီးဌာန လက်အောက်မှ (က)အဆင့်နှင့် (ခ)အဆင့် ဂေဟာကျောင်းများရှိ ဂေဟာနေ ဆင်းရဲနွမ်းပါးသော လူငယ်များအား ဆန်နှင့် ဝတ်စုံများ လုံလောက်စွာ ထောက်ပံ့ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၈)မှ ဦးဟာရှိန်းတွေ က မြန်မာနိုင်ငံ အနှံ့အပြားတွင်ရှိသည့် လူမှုဝန်ထမ်းဝန်ကြီးဌာန လက်အောက်မှ (က)အဆင့်နှင့် (ခ)အဆင့် ဂေဟာကျောင်းများရှိ ဂေဟာနေ ဆင်းရဲနွမ်းပါးသော လူငယ်များအား ဆန်နှင့် ဝတ်စုံများ လုံလောက်စွာ ထောက်ပံ့ပေးရန် အစီအစဉ် ရှိ/မရှိ နဲ့ စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="44">ဦးဟာရှ���န်းဆွေ၊ ချင်းပြည်နယ် မဲဆန္ဒနယ်အမှတ်(၈)</mp>လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးနှင့် ပြည်ထောင်စုအဆင့်ဝန်ကြီးများ၊ အမျိုးသားလွှတ်တော် ကိုယ်စားလှယ်များ အားလုံး မင်္ဂလာပါလို့ ရှေးဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော် ကိုယ်စားလှယ် ဦးဟာရှိန်းတွေ ဖြစ်ပါတယ်။ ကျွန်တော်မေးမယ့် မေးခွန်းကတော့ မြန်မာနိုင်ငံ အနှံ့အပြားမှာရှိတဲ့ လူမှုဝန်ထမ်းဝန်ကြီးဌာန လက်အောက်မှာရှိတဲ့ (က)အဆင့်၊ (ခ)အဆင့် ပရဟိတဂေဟာ ကျောင်းများကို မြန်မာ့ဆိုရှယ်လစ်ပါတီခေတ်ကအတိုင်း ဂေဟာနေ ဆင်းရဲ နွမ်းပါးသော လူငယ်များအား ဆန်နှင့် ဝတ်စုံများ ပြန်လည်လုံလောက်စွာ ထောက်ပံ့ပေးနိုင်ရန် အစီအစဉ် ရှိ/မရှိ မေးခွန်းပဲ ဖြစ်ပါတယ်။ ဥက္ကဋ္ဌကြီး ခင်ဗျား။ နိုင်ငံတော်မှာ လူမှုဝန်ထမ်း ဝန်ကြီးဌာန လက်အောက်၌ မြန်မာ့ဆိုရှယ်လစ်လမ်းစဉ်ပါတီလက်ထက်က မြို့ပေါ်နှင့်ကျေးလက်ဒေသများမှာ (က)အဆင့် (ခ)အဆင့် ဂေဟာကျောင်းများတွင် ကျောင်းသားများကို ဆန်လုံလောက်စွာထောက်ပံ့ပေး ခဲ့ပါတယ်။ ယခုအချိန်တွင် ယင်းဂေဟာကျောင်းများကို မဖျက်သိမ်းရုံသာ ကျန်ပါတော့တယ်။ ကျောင်းသားများလည်း ယခင်ကဆိုလျှင် (က)အဆင့်၌ ကျေးလက်နှင့်မြို့ပေါ် ဂေဟာများတွင် အယောက်(၅၀) (၆၀)လောက်အထိ လက်ခံပြီး တစ်နှစ်စာ ဆန်လုံလောက်စွာ ပံ့ပိုးပေးခဲ့ပါတယ်။ ယင်းဂေဟာကျောင်းများတွင် နေထိုင်ပြီး အလယ်တန်းပညာ၊ အထက်တန်းပညာ သင်ယူ၍ ဆင်းရဲနွမ်းပါးသော ကလေးများဟာ ယနေ့ဘွဲ့များရရှိပြီး ဌာနဆိုင်ရာများမှာ ကျောင်းဆရာများ၊ မြို့နယ်ပညာရေးမှူးများ၊ ဦးစီးအရာရှိများ အဆင့်အထိ တိုင်းပြည်တာဝန် ထမ်းဆောင်သူများ၊ တစ်ဖက်က တပ်မတော်များတွင်လည်း အရာရှိများ အဆင့်အထိရှိနေကြပြီဖြစ်ပါတယ်။ ဥက္ကဋ္ဌကြီးခင်ဗျား။ နဝတခေတ်မှာ နတလကျောင်းများ ပေါ်ပေါက်လာတဲ့ အတွက်ကြောင့် လူမှုဝန်ထမ်းလက်အောက်ရှိ ပရဟိတဂေဟာကျောင်းများကို ယခင်ကလောက် မထောက်ပံ့နိုင်တော့ဟုလည်း ကြားသိနေရပါတယ်။ နတလကျောင်းများကို လိုအပ်သည့် မြို့နယ် များမှာ မြို့ပေါ်၌သာ ဖွင့်လှစ်ပေးနိုင်ပြီး လူဦးရေအကန့်အသတ် ရှိပါတယ်။ နတလကျောင်းများ ဝင်ရောက်ခွင့် မရရှိသည့် မရှိဆင်းရဲသားကလေးငယ်များ ကျေးလက်မှာ မြောက်မြားစွာ ကျန်ရှိနေပါသေးတယ်။ ဒါကြောင့် တိုင်းပြည်သည် ခေတ်ပြောင်း စနစ်ပြောင်းနဲ့ နိုင်ငံတော်ကို ခေတ်မီဖွံ့ဖြိုး တိုးတက်လာအောင် အစွမ်းကုန်ကြိုးပမ်းနေသည့် ယခုခေတ်ကာလမှာ စီးပွားရေးပါ အရှိန်အဟုန်နဲ့ ပြောင်းလဲတိုးတက်လာတော့မှာ ဖြစ်ပါတယ်။ ဒါ့ကြောင့် နိုင်ငံတော်အနှံ့အပြားရှိ (က)အဆင့် ပရဟိတ ဂေဟာကျောင်းများမှာ ယခင်က ကျောင်းသား (၅၀) လက်ခံထောက်ပံ့ခဲ့တဲ့ ဂေဟာကျောင်းများမှာ အနည်းဆုံး အယောက်(၃၀)ကျော်ကျော်အထိ ပြန်လည်လက်ခံပေးနိုင်မည် ဆိုလျှင်ပင် အထူးသဖြင့် ဆန်တစ်နှစ်စာ အကုန်အကျခံ ထောက်ပံ့နိုင်မယ်ဆိုပါက နိုင်ငံတော်တွင် နေရာအနှံ့အပြား၌ ဂေဟာကျောင်းများ ပြန်လည်ရှင်သန်ဖွံ့ဖြိုးလာပြီး ကျေးလက်နေပြည်သူများရဲ့ ဆင်းရဲနွမ်းပါးသော သားသမီးငယ်များ ယခုထက်ပိုမို ပညာသင်ကြားလာနိုင်ကြမှာ ဖြစ်ပါတယ်။ ဥက္ကဋ္ဌကြီး ခင်ဗျား။ လူမှုဝန်ထမ်းဝန်ကြီးဌာနလက်အောက်ရှိ ပရဟိတဂေဟာကျောင်းများ ပြန်လည်ရှင်သန်လာ လာအောင် ဝန်ကြီးဌာနရဲ့ ဘတ်ဂျက်ကိုပါ ပြန်လည်မြှင့်တင်ပေးနိုင်ရန် နိုင်ငံတော်မှ စီစဉ်ဆောင်ရွက်ပေးသင့်ပါကြောင်းနဲ့ ဝန်ကြီးဌာနမှလည်း စီမံချက်ရေးဆွဲတင်ပြပြီး တောင်းခံမည်ဆိုပါက တစ်နိုင်ငံလုံးရှိ ဂေဟာကျောင်းများမှာ ကျောင်းသားများကို ပြန်လည် တိုးမြှင့် လက်ခံလာနိုင်မှာဖြစ်ပါတယ်။ ကျေးလက်နေ ဆင်းရဲနွမ်းပါးသော လူငယ်များရဲ့ ပညာရေး တိုးတက်မြှင့်တင်နိုင်ရန် ပရဟိတဂေဟာကျောင်းများအတွက် ဝန်ကြီးဌာနအနေဖြင့် မည်သို့စီစဉ် ဆောင်ရွက်ထားသည်ကို သိရှိလိုပါ၍ ဥက္ကဋ္ဌကြီးမှတစ်ဆင့် လေးစားစွာ မေးမြန်း တင်ပြရခြင်းဖြစ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းနဲ့ပတ်သက်ပြီး လူမှုဝန်ထမ်းကယ်ဆယ်ရေးနှင့် ပြန်လည် နေရာချထားရေးဝန်ကြီးဌာန၊ ပြည်ထောင်စုဝန်ကြီးက ဖြေကြားဖို့ ဖြစ်ပါတယ်</speech>
<speech><agency id="82">ဒေါက်တာဒေါ်မြတ်မြတ်အုန်းခင် (ပြည်ထောင်စုဝန်ကြီး၊ လူမှုဝန်ထမ်းကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များနှင့် အထူးဖိတ်ကြားထားသော ဧည့်သည်တော် များရှင်။ ချင်းပြည်နယ် အမှတ်(၈)မဲဆန္ဒနယ်မှ အမျိုးသားလွှတ်တော် ကိုယ်စားလှယ် ဦးဟာရှိန်းဆွေးမြန်းသည့် မြန်မာနိုင်ငံအနှံ့အပြားတွင် ရှိသည့် လူမှုဝန်ထမ်းဦးစီးဌာန လက်အောက်မှ (က)အဆင့်၊ (ခ)အဆင့် ဂေဟာကျောင်းများရှိ ဂေဟာနေ ဆင်းရဲနွမ်းပါးသော လူငယ်များအား ဆန်နှင့်ဝတ်စုံများ ပြန်လည်လုံလောက်စွာ ထောက်ပံ့ပေးနိုင်ရန် အစီအစဉ် ရှိ/မရှိနှင့် စပ်လျဉ်းသည့် မေးမြန်းချက်အပေါ် လူမှုဝန်ထမ်းကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနမှ ပြည်ထောင်စုဝန်ကြီး ကျွန်မ ဒေါက်တာဒေါ်မြတ်မြတ်အုန်းခင် က ရှင်းလင်း ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးရှင့်။ လူမှုဝန်ထမ်းကယ်ဆယ်ရေးနှင့် ပြန်လည် နေရာချထားရေးဝန်ကြီးဌာန၊ လူမှုဝန်ထမ်းဦးစီးဌာနဟာ လူမှုဝန်ထမ်းဆိုင်ရာ မူဝါဒများ နှင့်အညီ လူမှုရေးချို့တဲ့သည့် ကလေးများ၊ လူငယ်များ၊ အမျိုးသမီးများ၊ မသန်စွမ်းသူများ၊ သက်ကြီး ရွယ်အိုများကို စောင့်ရှောက်မှုပေးလျက်ရှိပြီး စေတနာ့ဝန်ထမ်းလုပ်ငန်းရပ်များ အောင်မြင် ဖြစ်ထွန်းစေရေးအတွက် ဆန်၊ စားစရိတ်၊ ဝတ်စရိတ်၊ ထောက်ပံ့ကြေးငွေနှင့် နည်းပညာပိုင်း ဆိုင်ရာ အကူအညီများကို ပံ့ပိုးပေးလျက် ရှိပါတယ်။ ၁၉၅၃-၁၉၅၄ခု၊ ဘဏ္ဍာရေးနှစ်မှစ၍ လူငယ်ဖွံ့ဖြိုးရေး ပရဟိတဂေဟာ၊ မသန်စွမ်းဂေဟာ၊ ဘိုးဘွားရိပ်သာ၊ အမျိုးသမီးဟာ စတဲ့ စေတနာ့ဝန်ထမ်းအဖွဲ့အစည်း များအား သတ်မှတ်ထားသော စည်းမျဉ်း၊ စည်းကမ်းများနှင့် ကိုက်ညီမှုရှိ/မရှိ စိစစ်ကာ အသိအမှတ်ပြုပြီး အောက်ပါအတိုင်း အဆင့်(၃)ဆင့်ဖြင့် ထောက်ပံ့ပေးခဲ့ပါတယ်။ အသိအမှတ် ပြုလိုက်လျှင် အနည်းဆုံး လူဦးရေ (၂၀)ရှိလျှင် ပထမအဆင့်အဖြစ် သတ်မှတ်ပြီး ဆန်ဘိုးငွေထောက်ပံ့ခြင်း ပြုလုပ်ပေးခဲ့ပါတယ်။ ပထမအဆင့်မှ (၃) နှစ်ရှိပြီး လူဦးရေ(၃၀)ရှိခဲ့လျှင် ဒုတိယအဆင့်အဖြစ် သတ်မှတ်ပြီး ဆန်ဘိုးငွေ၊ စားစရိတ်နှင့် ဝတ်စရိတ်များ ထောက်ပံ့ပေးခဲ့ ပါတယ်။ ဒုတိယအဆင့်မှာ (၅) နှစ်ရှိပြီးပါက တတိယအဆင့်အဖြစ် သတ်မှတ်ပြီး ဆန်ဘိုးငွေ၊ စားစရိတ်၊ ဝတ်စရိတ်နှင့် ဂေဟာမှူးလစာ ဆိုပြီး သတ်မှတ်ထောက်ပံ့ပေးခဲ့ပါတယ်။ ၁၉၅၃-၁၉၅၄ ခုနှစ်မှ ၂၀၀၃-၂၀၀၄ ခုနှစ်အထိ ကုန်သွယ်/လယ်ယာမှ ရောင်းချ ပေးခဲ့သော ဆန်များအား ထောက်ပံ့ပေးခဲ့ပြီး၊ ၂၀၀၄-၂၀၀၅ ခုနှစ်မှစ၍ ကုန်သွယ်/လယ်ယာမှ ဆန်ရောင်းချမှု မရှိတော့သဖြင့် တစ်ဦးလျှင် (၁)နှစ် (၄၉၃၀) နှုန်းဖြင့် ဆန်ဘိုးငွေ သတ်မှတ်ထောက်ပံ့ပေးခဲ့ပါတယ်။ စားစရိတ်၊ ဝတ်စရိတ် ထောက်ပံ့မှုမှာ စားစရိတ် (၁)လ (၆၀)နှုန်းဖြင့် (၁)နှစ်အတွက် (၇၂၀)နှုန်း၊ ဝတ်စရိတ်(၁)နှစ်အတွက် (၇၅)ကျပ် ထောက်ပံ့ပေးခဲ့ပါတယ်။ ဂေဟာမှူးလစာ ထောက်ပံ့မှုမှာ ၂၀၀၅-၂၀၀၆ ခုနှစ်အထိ (၁) ဦးလျှင် (၁)လ (၈၀၀)နှုန်းဖြင့် (၁)နှစ်အတွက် (၉၆၀၀)ဖြစ်ပြီး၊ ၂၀၀၆-၂၀၀ရ ခုနှစ်မှစ၍ (၁)လ (၅၀၀၀)နှုန်းဖြင့် (၁)နှစ် အတွက် (၆၀၀၀၀)ကျပ် တိုးမြှင့်ထောက်ပံ့ ပေးခဲ့ပါတယ်။ ထိုသို့ ထောက်ပံ့မှုပြုခဲ့သည့် နှုန်းထားများသည် လက်ရှိခေတ်ကာလ ဈေးနှုန်းများနှင့် ကွာဟလျက်ရှိပါသောကြောင့် စေတနာ့ဝန်ထမ်း အဖွဲ့အစည်းများ အစဉ်ဖွံ့ဖြိုးတိုးတက်မှု ရှိစေရန် ရည်ရွယ်၍ ထောက်ပံ့ကြေး နှုန်းထားများအား ၂၀၁၂-၂၀၁၃ ခုနှစ်၊ ဘဏ္ဍာရေးနှစ်မှ စ၍ တစ်ဦးလျှင် တစ်နှစ်အတွက် အောက်ပါနှုန်းထားများအတိုင်း တိုးမြှင့်ထောက်ပံ့ပေးလျက် ရှိပါတယ် -(က) ဆန်ဘိုးထောက်ပံ့ငွေ ၁၁၂၅၀ ကျပ် (ခ) စားစရိတ်ထောက်ပံ့ငွေ ၁၈၂၅၀ ကျပ် (ဂ) ဝတ်စရိတ်ထောက်ပံ့ငွေ ၅၀၀၀ ကျပ်(ဃ)ဂေဟာမှူးထောက်ပံ့ငွေ ၁၈၀၀၀၀ ကျပ်ဖြင့် တိုးမြှင့် ထောက်ပံ့ပေး ခဲ့ပါတယ်။ လူမှုဝန်ထမ်းဦးစီးဌာနသည် သတ်မှတ်စည်းမျဉ်း၊ စည်းကမ်းများနှင့် ကိုက်ညီသော စေတနာ့ ဝန်ထမ်းအဖွဲ့အစည်းများအား အထက်ပါအတိုင်း စိစစ်၍ အဆင့်များခွဲခြားကာ ထောက်ပံ့ပေးနေခြင်းမှာ စေတနာ့ဝန်ထမ်း လူမှုရေးအဖွဲ့အစည်းများ၏ လုပ်ငန်းရပ်များကို အားပေးကူညီ ပံ့ပိုးခြင်းသာ ဖြစ်ပြီး အပြည့်အဝ ထောက်ပံ့ပေးရန် လောလောဆယ်တွင် အစီအစဉ် မရှိသေးပါကြောင်း ရှင်းလင်းဖြေကြားအပ်ပါတယ်ရှင်။ ကျေးဇူးတင်ပါတယ်ရှင့်။</speech>
<speech type="speaker">ဆက်လက်ပြီး လွှတ်တော်ကိုယ်စားလှယ် နှစ်ဦးက မေးမြန်းသည့်မေးခွန်းတွေဟာ ကျန်းမာရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာမေးခွန်းများကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားဖို့ ဖြစ်ပါတယ်</speech>
<title>လားရှိုးမြို့နယ်၊ မိုင်းယော်ကျေးရွာအုပ်စုရှိ တိုက်နယ်ဆေးရုံတွင် ဆရာဝန်တစ်ဦး ပြန်လည် ခန့်အပ်ပေးရန်နှင့် အရေးပေါ်အသုံးပြု နိုင်ရန်အတွက် အောက်ဆီဂျင်အိုးတစ်ခုနှင့် ဆလင်ဒါ နှစ်ခု ထပ်မံကူညီဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရှမ်းပြည်နယ် မဲဆန္ဒနယ်အမှတ်(၃)မှ ဦးစိုင်းစံမင်း က လားရှိုးမြို့နယ်၊ မိုင်းမော် ကျေးရွာအုပ်စုရှိ တိုက်နယ်ဆေးရုံတွင် ဆရာဝန်တစ်ဦး ပြန်လည် ခန့်အပ်ပေးရန်နှင့် အရေးပေါ်အသုံးပြုနိုင်ရန်အတွက် အောက်ဆီဂျင်အိုး တစ်ခုနှင့် ဆလင်ဒါ နှစ်ခု ထပ်မံကူညီဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="1159">ဦးစိုင်းစံမင်း၊ ရှမ်းပြည်နယ် မဲဆန္ဒနယ်အမှတ်(၃)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌ ကြီးနှင့်တကွ ပြည်ထောင်စုဝန်ကြီးများ၊ ဒုတိယဝန်ကြီးများ၊ ပြည်နယ်နှင့် တိုင်းဒေသကြီးအသီးသီးမှ အမျိုးသားလွတ်တော် ကိုယ်စားလှယ်များ အားလုံး ကျန်းမာ ချမ်းသာကြပါစေလို့ ရှေးဦးစွာ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ်(၃) လားရှိုးမြို့မှ အမျိုးသား လွှတ်တော်ကိုယ်စားလှယ် ဦးစိုင်းစံမင်း ဖြစ်ပါတယ်ခင်ဗျား။ အမျိုးသားလွှတ်တော် ပညာရေး၊ ကျန်းမာရေး၊ ယဉ်ကျေးမှုဆိုင်ရာကော်မတီ အဖွဲ့ဝင်တစ်ဦးလည်း ဖြစ်ပါတယ်။ ဥက္ကဋ္ဌကြီးမှ တစ်ဆင့် မေးမြန်းလိုတဲ့ မေးခွန်းကတော့ လားရှိုးမြို့နယ်၊ မိုင်းမော်ကျေးရွာအုပ်စုရှိ တိုက်နယ်ဆေးရုံတွင် ဆရာဝန်တစ်ဦး ပြန်လည်ခန့်အပ်ပေးရန်နှင့် အရေးပေါ်အသုံးပြု နိုင်ရန် အတွက် အောက်စီဂျင်အိုး(၁)ခုနှင့် ဆလင်ဒါ(၂)ခု ထပ်မံကူညီဆောင်ရွက်ပေးရန် အစီအစဉ် ရှိ/မရှိ ဆိုတဲ့ မေးခွန်းပဲ ဖြစ်ပါတယ်ခင်ဗျား။</speech>
<title>လားရှိုးမြို့နယ်တွင် (၁၆)ခုတင်ဆန့် တိုက်နယ်ဆေးရုံအဆင့် (၂)ရုံ ရှိပါတယ်။ ၎င်းကတော့ နန့်ပေါင်ကျေးရွာအုပ်စုရှိ နန့်ပေါင်တိုက်နယ်ဆေးရုံနှင့် မိုင်းယော်ကျေးရွာအုပ်စုရှိ မိုင်းယော်တိုက်နယ်ဆေးရုံတို့ဖြစ်ပါတယ်။နန့်ပေါင်တိုက်နယ်ဆေးရုံကတော့ လမ်းပန်းဆက်သွယ်ရေး လွယ်ကူချောမွေ့ပြီး မိုင်းယော်၊ တန့်ယန်းမြို့ သွား လမ်းမကြီးပေါ်မှာ တည်ရှိပါတယ်။ လားရှိုးမြို့နှင့် (၂၅)မိုင်ခရီးပဲ ကွာဝေးတာကြောင့် ၎င်းတိုက်နယ်ဆေးရုံတွင် တာဝန်ကျသော ဆရာဝန်၊ ဆရာမများအတွက် အထူးအဆင်ပြေပြီး သွားရောက်တာဝန်ထမ်းဆောင်လိုသည့် ဝန်ထမ်းများ ရှိကြပါတယ်။ သို့သော် ၎င်းနှင့် ဆန့်ကျင်ဘက် မိုင်းယော်တိုက်နယ်ဆေးရုံကတော့ လားရှိုးမြို့ နှင့် မိုင်(၃၀)ခန့် ကွာဝေးပေမယ့်လည်း လမ်းပန်းဆက်သွယ်ရေး ခက်ခဲကြမ်းတမ်းတဲ့အတွက် ဝန်ထမ်းများ သွားရောက်ပြီး တာဝန်ထမ်းဆောင်ချင်တဲ့သူ နည်းပါးရခြင်း ဖြစ်ပါတယ်။ ဥက္ကဋ္ဌကြီးခင်ဗျား။ အခုအချိန်မှာလည်း ၎င်းတိုက်နယ်ဆေးရုံတွင် တာဝန် ထမ်းဆောင်သော ဆရာဝန်မှာ အောက်တိုဘာလ၊ ၂၀၁၂ ခုနှစ်တွင် ရုတ်တရက် ပြောင်းရွှေ့ သွားပြီး ယနေ့ထိတိုင် ပြန်လည်အစားထိုး ခန့်အပ်ထားခြင်းမရှိပါသဖြင့် ကျေးရွာရှိ မိဘ ပြည်သူများက အထူးစိုးရိမ်ပူပန်နေကြကြောင်း သိရှိရပါတယ်။ အကြောင်းကတော့ ပြီးခဲ့တဲ့ ၂၄-၅-၂၀၁၂ ခုနှစ်မှ ၁၅-၇-၂၀၁၂ ခုနှစ်အထိ မိုင်းယော်ကျေးရွာအုပ်စုတွင် ကာလဝမ်းရောဂါ ကျရောက်ပါသဖြင့် တိုက်နယ်ဆေးရုံတွင် ကျား(၅၁)ဦးနှင့် မ(၄၄) ဦး၊ ပေါင်း(၉၅)ဦး တက်ရောက် ကုသခဲ့ရပါတယ်။ လားရှိုးပြည်သူ့ဆေးရုံကြီးသို့ ကာလဝမ်းရောဂါ ပထမဦးဆုံး ဖြစ်ပွားသည့် လူ(၁)ဦး လွှဲပြောင်းကုသမှုခံယူပြီး ကျန် (၉၄)ဦးမှာ မိုင်းယော်တိုက်နယ်ဆေးရုံတွင် တက်ရောက် ကုသမှု ခံယူခဲ့ရပါတယ်။ ထို့အပြင် ပြင်ပလူနာ (၃၈) ဦးကိုလည်း လက်ခံကုသ ပေးခဲ့ရကြောင်း သိရှိခဲ့ရပါတယ်။ ဥက္ကဋ္ဌကြီး ခင်ဗျား။ လားရှိုးမြို့ မိုင်းယော်ကျေးရွာအုပ်စုတွင် ကာလဝမ်းရောဂါ ဖြစ်ပွားကြောင်း သတင်းရရှိပြီးခြင်း နေပြည်တော်ရှိ ကျန်းမာရေးဦးစီးဌာနမှ ညွှန်ကြားရေးမှူး ဒေါက်တာဦးစိုးလွင်ငြိမ်း ကိုယ်တိုင် ဦးစီးပြီး လားရှိုးမြို့ ကျန်းမာရေးဆိုင်ရာ တာဝန်ရှိသူများနှင့် မိုင်းယော်တိုက်နယ်ဆေးရုံ တာဝန်ကျ ဆရာဝန်၊ ဆရာမတို့ ပူးပေါင်းကြိုးစားကုသမှုကြောင့် တိုက်နယ်ဆေးရုံတွင် တက်ရောက်ကုသသည့်သူ (၉၅) ဦးနှင့် ပြင်ပလူနာ (၃၈) ဦးတို့၏ အသက် ဘေးအန္တရာယ်ကို ကာကွယ်နိုင်ခဲ့ကြပါတယ်။ သို့ရာတွင် မိုင်းယော်တိုက်နယ်ဆေးရုံသို့ တက်ရောက်ကုသခွင့်နှင့် အလှမ်းကွာဝေးသော နေရာဒေသအချို့တွင် ကာလဝမ်းရောဂါကြောင့် အသက်ဆုံးရှုံးသူ (၁၂) ဦးရှိပြီး အခြားသော အကြောင်းအမျိုးမျိုးကြောင့် အသက်ဆုံးရှုံး ရသူပေါင်း (၄၂)ဦး ရှိခဲ့ကြောင်း ထိတ်လန့် တုန်လှုပ် ခဲ့သည့် ဖြစ်ရပ်ဆိုးများ ရင်ဆိုင်ကြုံတွေ့ခဲ့ရပါတယ်။ ဥက္ကဋ္ဌကြီးခင်ဗျား။ မိုင်းယော်တိုက်နယ်ဆေးရုံတွင် လက်ရှိအသုံးပြု နေသော အောက်ဆီဂျင်အိုး(၁)ခုသာ ရှိပါသဖြင့်လားရှိုးပြည်သူ့ဆေးရုံသို့ လူနာပို့လိုက်သည့်အချိန်တွင် အောက်ဆီဂျင်အိုး အသုံးပြုရန် ယူဆောင်သွားပါက ဆေးရုံမှ အောက်ဆီဂျင်အိုးမရှိတော့၍ လူနာများ အခက်အခဲကြုံတွေ့ရပါသဖြင့် အောက်ဆီဂျင်အိုး(၁)ခုနှင့် ဆလင်ဒါ(၂)ခု ထပ်မံ လိုအပ် သောကြောင့် ကျေးလက်နေ ပြည်သူများကိုယ်စား အကူအညီပေးပါရန် ဥက္ကဋ္ဌကြီးမှတစ်ဆင့် တင်ပြတောင်းခံအပ်ပါတယ်။ သို့ဖြစ်ပါ၍ မိုင်းယော်တိုက်နယ်ဆေးရုံတွင် တာဝန်ထမ်းဆောင် နိုင်သော ဆရာဝန်တစ်ဦးကို အမြန်ဆုံးခန့်အပ်ပေးပါရန် အစီအစဉ် ရှိ/မရှိနှင့် တိုက်နယ်ဆေးရုံ အတွက် လိုအပ်သည့် အောက်ဆီဂျင်အိုး(၁)ခုနှင့် ဆလင်ဒါ(၂)ခု တို့အား ကူညီဆောင်ရွက် ပေးရန် အစီအစဉ်ရှိ/မရှိ၊ ရှိပါက ဘယ်အချိန်ကာလတွင် စတင်ဆောင်ရွက်ပေးနိုင်မည်ကို သိရှိလိုပါသဖြင့် ဥက္ကဋ္ဌကြီးမှတစ်ဆင့် ပြည်သူလူထုများကိုယ်စား မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်ခင်ဗျား။ ပြည်ထောင်စုသမ္မတမြန်မာနိုင်ငံတော်တွင် အမျိုးသားနှင့် အမျိုးသမီးတို့၏ ပျမ်းမျှသက်တမ်း သုတေသနပြုချက်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၆)မှ ဒေါက်တာတင်ရွှေက ပြည်ထောင်စုသမ္မတ မြန်မာနိုင်ငံတော်တွင် အမျိုးသားနှင့် အမျိုးသမီး တို့၏ ပျမ်းမျှသက်တမ်း သုတေသနပြုချက်ကို သိရှိလိုခြင်းနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။ ကျေးဇူးပြုပြီးတော့ ရှည်လျားစွာ မေတ္တာပို့ခြင်း၊ ဆုတောင်းခြင်း မပြုဖို့ မေတ္တာရပ်ခံပါတယ်</speech>
<speech><mp id="138">ဒေါက်တာတင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီးများ၊ လေးစားအပ်သော အမျိုးသားလွတ်တော်ကိုယ်စားလှယ်တော်ကြီးများ၊ တပ်မတော်သား အမျိုးသားလွှတ်တော် ကိုယ်စားလှယ်ကြီးများအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်း နှင့် အစဉ်ထာဝရ ပြည့်စုံနိုင်ပါစေကြောင်း လေးစားစွာဖြင့် ဆုမွန်ပြုအပ်ပါတယ်။ ကျွန်တော့်အနေနဲ့ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးရဲ့ ခွင့်ပြုချက်အရ သက်ဆိုင်ရာပြည်ထောင်စုကျန်းမာရေးဝန်ကြီးဌာနသို့ လေးစားစွာဖြင့် မေးခွန်း တစ်ခု မေးအပ်ပါတယ်။ ဒီမေးခွန်းရဲ့ ရည်ရွယ်ချက်ကတော့ နိုင်ငံသူနိုင်ငံသားတွေ အသက်ရှည် ကျန်းမာစေဖို့နဲ့ ကျန်းမာရေး အသိပညာရရှိဖို့ တာဝန်ရှိတဲ့ ပုဂ္ဂိုလ်များကလည်း တာဝန်ရှိစွာနဲ့ ကျေပွန်အောင် ဝိုင်းဝန်းဆောင်ရွက်ပေးနိုင်ဖို့ဆိုတဲ့ အညမည ဆက်သွယ်မှုနဲ့ ဆက်စပ်ပြီးတော့ မေးမယ့် မေးခွန်းဖြစ်ပါတယ်။ ဒါကြောင့် ကျွန်တော့်အနေနဲ့ ရရှိထားတဲ့ ဗဟုသုတနဲ့ ဒီမေးခွန်းကို စတင် မေးသွားမှာ ဖြစ်ပါတယ်။ ကျွန်တော်တို့ ပြီးခဲ့တဲ့ ၂၀၁၂ (၈)လပိုင်းလောက်မှာ တရုတ်ပြည်က တရုတ်ပြည်သူ့ သမ္မတနိုင်ငံတော်ရဲ့ အမျိုးသမီးအသက်ဟာ (၇၇.၄)ရှိတယ်လို့ သိရပါတယ်။ အမျိုးသားရဲ့ အသက်ဟာ (၇၄.၂) ရှိတယ်လို့သိရပါတယ်။ ဒါကြောင့်မို့လို့ ကျွန်တော်တို့ မကြာခင်ကမှ ဖွံ့ဖြိုး တိုးတက်ပြီးတော့ ဒီရှိနေတဲ့ကာလကတော့ ကြာပေမယ့် တစ်ဟုန်ထိုး စီးပွားရေးအရ တိုးတက် လာတဲ့ တရုတ်ပြည်သူ့သမ္မတနိုင်ငံရဲ့ သက်တမ်းတောင် အတော်ကလေး ဟုတ်နေပါလားလို့ မှတ်ချက်ပြု မိပါတယ်။ သူတို့ရဲ့ အယူအဆကတော့ ဒီလို အသက်ရှည်လာခြင်းဟာ သူတို့နိုင်ငံရဲ့ စီးပွားရေးကောင်းမှုကြောင့်လို့ သူတို့က မှတ်ချက်ပြုပါတယ်။ တစ်ခါ ပြန်ကြည့် လိုက်မယ်ဆိုရင် အင်္ဂလန်နိုင်ငံမှာ ၁၉၃၀ ခုနှစ်က အမျိုးသားရဲ့ အသက်ဟာ (၅၀)၊ အမျိုးသမီးရဲ့ အသက်ဟာ (၆၂.၂) အဲဒီကနေပြီး ဖွံ့ဖြိုးအောင် ဆောင်ရွက်လာခဲ့ကြတဲ့အတွက် ၂၀၁၀ ခုနှစ်မှာတော့ အသက်(၂၀)စီ တိုးပြီးတော့ အမျိုးသားက(၇၀)နှစ်၊ အမျိုးသမီးက (၈၂.၂) ဆိုပြီးတော့ တွေ့ရ ပါတယ်။ ဒါကြောင့်မိုလို့ အင်္ဂလန်လို ဖွံ့ဖြိုးပြီးတဲ့ နိုင်ငံတွေမှာလည်းပဲ အသက်ဟာ (၇၀)ကျော် တန်းတွေမှာ ရှိနေတယ်ဆိုတာကိုလည်း မှတ်ချက်ပြု မိပါတယ်။ အလားတူပဲ ၂၀၀ရ ခုနှစ်ရဲ့ The Lancet ဂျာနယ်ရဲ့ ဖော်ပြချက်အရ ကြည့်မယ် ဆိုရင်လည်း ၂၀၀ရ ခုနှစ်မှာ (United State of America) US မှာဆိုရင် အမျိုးသားရဲ့ အသက်ဟာ (၇၅)ရှိပါတယ်။ နောက် အမျိုးသမီးရဲ့ အသက်ဟာ (၈၀)ရှိပါတယ်။ နောက်တစ်ခါ France လို့ခေါ်တဲ့ ပြင်သစ်နိုင်ငံမှာတော့ အမျိုးသားရဲ့ အသက်ဟာ (၇၇)နှစ်၊ အမျိုးသမီးရဲ့ အသက်ဟာ (၈၄)နှစ်ရှိပါတယ်။ တစ်ခါ ကျွန်တော်တို့ ဂျပန်၊ အာရှရဲ့ နိုင်ငံတစ်နိုင်ငံဖြစ်တဲ့ ဂျပန်နိုင်ငံအနေနဲ့ဆိုရငတော့ အမျိုးသားအသက်ဟာ (၇၉)နှစ်၊ အမျိုးသမီးအသက်ဟာ (၈၆)နှစ် ဆိုပြီး ကျွန်တော်တို့ သိခဲ့ရပါတယ်။ ဒါကြောင့်မို့လို့ သူတို့နိုင်ငံတွေ (၃)နိုင်ငံရဲ့ ယူဆချက်ကတော့အစားအသောက်ခေတ်မီတဲ့ ဆေးဝါးတွေ ပေါ်ပေါက်ခြင်းကြောင့် အသက်ရှည်ခြင်း မဟုတ်ဘဲနဲ့ အစားအသောက်၊ အနေအထိုင်တွေ ကောင်းတဲ့အတွက် ဤကဲ့သို့ အသက်ရှည်ရခြင်း ဖြစ်တယ်လို့ မှတ်ချက်ပြုပါတယ်။ တစ်ခါ ဆက်လက်ပြီးတော့လည်းပဲ အရက်သေစာ သောက်စားခြင်း၊ ဆေးလိပ်သောက်ခြင်း၊ အစရှိတာတွေဟာ မိမိတို့အတွက် သောက်သုံးသူအတွက် ဘေးဥပါဒ် အန္တရာယ်ဖြစ်စေပါတယ်။ တစ်နှစ် တစ်နှစ်ကို သန်းပေါင်း ချီပြီးတော့ သေနေပါတယ်။ ဒါကြောင့်မို့လို့ အရက်သောက်ခြင်း၊ ဆေးလိပ်သောက်ခြင်းတွေကိုလည်းပဲ သူတို့ အနေနဲ့ အထူးတားမြစ်ပါတယ်။ ဒါကြောင့်မို့လို့ ကမ္ဘာ့ကုလသမဂ္ဂနေပြီးတော့ ပြီးခဲ့တဲ့ ၂၀၁၂ aşdos Tobacco Industry, Interferance oộod 62:8860dbi:q ons sozoa တိုက်ဖျက်ရေးဆိုပြီးတော့ အကြံကောင်း၊ ဉာဏ်ကောင်းတွေနဲ့ ဆောင်ပုဒ်ကို ထွင်ခဲ့ပါတယ်။ 31empêę walệcossos. Capacity Building gaps:Free Tobacco Zone Bosso ကျောင်းတွေမှာ လုပ်ဖို့ဆိုပြီးတော့ ကျွန်တော် ဆွေးနွေးညှိနှိုင်းခဲ့ပါတယ်။ ဥပဒေနဲ့ဆိုင်တဲ့ နေ့တစ်နေ့မှာ ဒါကြောင့်မို့လို့ အမျိုးသားလွှတ်တော် ကိုယ်စားလှယ်ကြီးများလည်း အားလုံး သိရှိပြီးတဲ့အတွက် ယနေ့ဆေးလိပ်ဟာ အားလုံးက တိုက်ဖျက်နေတဲ့ လုပ်ငန်းတစ်ခု ဖြစ်ပါတယ်။ ဆေးလိပ်ကြောင့် နှလုံးသွေးကြောကျဉ်းခြင်း၊ ဦးနှောက်ရဲ့ သွေးကြောကျဉ်းခြင်း၊ အဲဒီကနေပြီးတော့ လေဖြတ်ဝေဒနာတွေကို ခံစားရပါတယ်။ တချို့ဆိုလျှင် ခြေထောက်တွေမှာ သွေးမသွားနိုင်တော့တဲ့ အတွက် ကျန်းမာရေးဆေးရုံကြီးတွေမှာ ခြေထောက် ဖြတ်ပစ်လိုက်ရတယ်။ နောက်ကျောက 6$8:com? malecossos Parasympathetic apo nerve Gosoposud 201603 ရှိခဲ့ပါတယ်။ ဒါကြောင့်မို့လို့ အထူးပဲ ရှောင်ကြဉ်အပ်တဲ့ အကြောင်းအရာတစ်ခုလို့ ယူဆပါတယ်။ ဒါတွေဟာ အသက်ရှည်ခြင်းပါ။ ကျွန်တော်တို့ မြန်မာနိုင်ငံမှာတော့ ကျန်းမာရေးဝန်ကြီးဌာနရဲ့ ထားရှိတဲ့ ရည်ရွယ်ချက်ဟာ လူတိုင်းသက်တမ်းစေ့ နေထိုင်နိုင်ရေးနဲ့ ဖြစ်ပေါ်လာတဲ့ ရောဂါဝေဒနာတွေကို တိုက်ဖျက်ရေး ဆိုတဲ့ အစီအစဉ်တွေကို ကျန်းမာရေးဝန်ကြီးဌာနကလည်း ဆောင်ပုဒ်နဲ့ ဆောင်ရွက်လျက်ရှိပါတယ်။ ဒါကြောင့် ပြည်သူတွေကလည်းပဲ အစားအသောက် အစာအဟာရကို အားရှိမယ့် အရာတွေ စားသုံးဖို့ လိုပါတယ်။ အလားတူ ယနေ့ မကြာခဏ သတင်းစာထဲမှာ တွေ့နေရတဲ့ ငရုတ်သီးမှုန့်တွေကို ဆေးဆိုးတာ၊ ငပိတွေကိုဆေးဆိုးတာ အစရှိတာတွေဟာ ဒီလုပ်ငန်းကို လုပ်ဆောင်နေတဲ့ ပုဂ္ဂိုလ်တွေအနေနဲ့လည်း ဘယ်သူသေသေ ငတေမာလျှင် ပြီးရောဆိုတဲ့ သဘောမျိုးနဲ့ မလုပ်ကြဖို့အထူးပဲ တိုက်တွန်းလိုပါတယ်။ ဘာဖြစ်လို့လည်းဆိုတော့ လူ့စွမ်းအား အရင်းအမြစ်ဟာ အလွန်မှ အရေးကြီးတဲ့ အရာဖြစ်ပါတယ်။ ဒီကနေ့ ကျွန်တော်တို့က ဖွံ့ဖြိုးဆဲနိုင်ငံ၊ ဖွံ့ဖြိုးမယ့် အခြေအနေကို တက်လှမ်းနေတဲ့ အချိန်မှာ လူ့စွမ်းအားအရင်းအမြစ်ဟာ လိုတဲ့အတွက် လူ့စွမ်းအားဖော်ထုတ်ဖို့ အချိန် ဖြစ်တဲ့အတွက် မတော်မလျော်တဲ့ ကျွန်တော်တို့ ဒီ Auotomine လို့ ခေါ်တဲ့ ဆိုးဆေးတွေကို ထည့်ခြင်း၊ လူအင်အားအများသုံး၍ ကျွန်တော်တို့ လက်ဖက်ခြောက်၊ အချို့ဆို လက်ဖက်ခြောက်တွေမှာပါ အရောင်တွေ တော်တော် ပြင်းပြင်းထန်ထန် တွေ့နေရပါတယ်။ ဒါကြောင့် မလုပ်သင့်၊ မလုပ်ထိုက်တာတွေကိုလည်းပဲ ရောင်းဝယ်ရေးသမားတွေက ရှောင်ရှားဖို့ လိုပါတယ်ဆိုတဲ့ အကြောင်းလည်း ကြုံကြိုက်ရင်း အကြံပြု မေးခွန်းထဲမှာ မှတ်ချက်ပြု လိုပါတယ်။ နောက်တစ်ခုကတော့ ကျွန်တော်တို့ ရေသန့်ရှင်းရေး၊ သောက်ရေ၊ သုံးရေ သန့်ရှင်းရေးဟာ အလွန်အရေးကြီးလှပါတယ်။ ဒါကြောင့်မို့လို့ အနယ်နယ်အရပ်ရပ်မှာလည်းပဲ အမျိုးသား လွှတ်တော်ကိုယ်စားလှယ်ကြီးများကနေပြီးတော့ လေ့လာစူးစမ်းပြီး ဒီရေသန့်ရှင်းရေးကို လည်းပဲ ဝိုင်းဝန်းပြီး သန့်ရှင်းခြင်းထက်ပို၍ သန့်ရှင်းအောင် ဝိုင်းဝန်းဖော်ထုတ် ဆောင်ရွက်ကြဖို့ ကိုလည်း မေတ္တာရပ်ခံ တိုက်တွန်းလိုပါတယ်။ နောက်တစ်ခုကတော့ ကျွန်တော်တို့ ယင်လုံအိမ်သာ တည်ဆောက်ရေးပါ။ မြို့ပေါ်ရဲ့အခြေအနေ ဒီ Sewage Drainage လို့ ခေါ်တဲ့ မိလ္လာစနစ်က အောင်မြင်နေပေမယ့် စည်းကမ်းမရှိတဲ့ အိမ်သူအိမ်သားတွေရဲ့ ဆောင်ရွက်မှုကြောင့် နောက်ဖေး ��မ်းကြားတွေမှာ မသန့်ရှင်းမှုတွေကိုလည်းပဲ တွေ့ရှိနေရပါတယ်။ နယ်တွေမှာဆိုရင်တော့ တစ်အိမ်နဲ့ တစ်အိမ် အလွန်ဝေးကွာတယ်၊ မြေ၊ ခြံ သတ်မှတ်ထားတဲ့အတွက်ကြောင့်မို့လို့ ဒီယင်လုံအိမ်သာ တည်ဆောက်ရေးကိုလည်းပဲ ဆောင်ရွက်ကြဖို့ နှိုးဆော်တိုက်တွန်းလိုပါတယ်။ ဒါကြောင့်မို့လို့ ကျွန်တော်တို့က MDG လို့ ခေါ်တဲ့ Millennium Development God ခေါ်တဲ့ MDG ၂၀၁၅ ခုနှစ်မှာ (၅)နှစ်အောက် ကလေးတွေ သေဆုံးမှု ကျဆင်းရေး၊ (၁)နှစ် အောက် ကလေးများ သေဆုံးမှု ကျဆင်းရေး၊ မီးဖွားမိခင်များရဲ့ သေဆုံးမှု ကျဆင်းရေးကိုလည်းပဲ ကျွန်တော်တို့ အရေးကြီးပါတယ်။ ဒါမှသာလျှင် ဖွံ့ဖြိုးတိုးတက်လာတဲ့ လူငယ်တွေ၊ ကလေးတွေ ပေါ်ပေါက်လာမှာ ဖြစ်ပါတယ်။ ဒီလိုပေါ်ပေါက်လာမှ ကျွန်တော်တို့ရဲ့ သက်တမ်းနဲ့ တွက်လိုက်တဲ့ အခါမှာ ကျွန်တော်တို့ ခုနတင်ပြထားခဲ့တဲ့ (၇၀)ကျော် နိုင်ငံတွေနဲ့ တန်းတူလောက်ဖြစ်လာ လိမ့်မယ်လို့ ကျွန်တော်တို့ မှတ်ချက်ပြုရမှာ ဖြစ်ပါတယ်။ ဒါကြောင့်မို့လို့ မိမိတို့ရောက်ရှိတဲ့ ဒေသတွေမှာ မိမိတို့အတွက် အစားအသောက်တွေ သန့်ရှင်းမှုရှိရဲ့ လား။ ရေ၊ သန့်ရှင်းသော သောက်သုံးရေကို ရရှိရဲ့ လား။ ယင်လုံအိမ်သာတွေကို ရရှိရဲ့ လား။ ကလေးသူငယ်တွေနဲ့ ပတ်သက်လို့လည်းပဲ ကျွန်တော်တို့ အခုဖြေ ကြားမယ့် ဒီကျန်းမာရေး ဒုဝန်ကြီးကိုယ်တိုင် ညွှန်ချုပ်ဘဝနဲ့ ရှိခဲ့စဉ်မှာ Young Child Survivd and Development Forum ondam cə:cpidos 6o3. Qulosusiောက်တစ်ခါ ဒေါက်တာဒေါ်မြင့်မြင့်သန်း၊ ကျန်းမာရေးဝန်ကြီးဌာနကပဲ ဒီ (၅) နှစ် ရောဂါဖြစ်ပွားမှုနှုန်းကျဆင်းရေးနဲ့ အသေအပျောက်နှုန်း ကျဆင်းရေးတွေကိုလည်းပဲ Forum အဖြစ် ဆွေးနွေးခဲ့ပါတယ်။ အလားတူ ကျွန်တော်တို့ ပါမောက္ခကြီး ဒေါက်တာဦးမြဦး၊ အမျိုးသား လွှတ်တော်ကိုယ်စားလှယ် တာဝန်ထမ်းဆောင်စဉ်မှာလည်းပဲ ယခုလိုပဲ ကလေးသူငယ်တွေ ကျဆင်းဖို့၊ သားဖွားဆရာမတွေ အရေးပေါ် မွေးထုတ်နိုင်အောင်ဆိုတဲ့ သင်တန်းတွေကို လည်းပေးခဲ့တော့ မြန်မာနိုင်ငံ ကျန်းမာရေးဝန်ကြီးဌာနရဲ့ ဆောင်ရွက်မှုဟာ ခိုင်ခိုင်လုံလုံနဲ့ တည်နေပါတယ်။ ဒါကြောင့်မို့လို့ လိုအပ်ချက်တွေကိုလည်းပဲ အမျိုးသားလွှတ်တော် ကိုယ်စားလှယ်ကြီး များက တင်ပြနိုင်ပြီးတော့ အသက်အရွယ်ကြီးတဲ့အခါမှာလည်း ကျွန်တော်တို့ ဒီမိုကရေစီလမ်းကို လျှောက်လှမ်းနေတဲ့ အတွက် Heath Aid Internationd လို့ခေါ်တဲ့ INGO အဖွဲ့တစ်ဖွဲ့ Internationd Plan of Action for Aging ဆိုပြီးတော့ အဖွဲ့တစ်ဖွဲ့၊ ဒါတွေကလည်းပဲ သက်ကြီးရွယ်အိုတွေကို စောင့်ရှောက်မှာပါ။ မကြာခင်ကပဲ ကျွန်တော်တို့ Myanmar Social Protection Conference ကိုလည်းပဲ နေပြည်တော်မှာ ကျင်းပခဲ့တဲ့အတွက် ကျွန်တော်တို့ရဲ့ မြန်မာနိုင်ငံ လူမှုကာကွယ်ရေး စောင့်ရှောက်မှုအဖွဲ့ဟာ မကြာခင် ဥပဒေ ထွက်ပေါ်လာတော့မှာ ဖြစ်ပါတယ်။ ဒါကြောင့်မို့လို့ ဒီဟာတွေကို သုံးသပ်ပြီးတော့ ကျွန်တော်တို့ မြန်မာနိုင်ငံတော်သူ နိုင်ငံသားတွေဟာ အသက်ရှည်သော လူမျိုးလို့ ကျွန်တော်တို့ တင်ပြနိုင်အောင် ပြည်သူတွေ ဘက်ကလည်းပဲ ကျန်းမာရေး လုပ်သင့်လုပ်ထိုက်တာတွေလုပ်၊ ဒီ တာဝန်ရှိတဲ့ သူတွေကလည်း ဝိုင်းဝန်းကူညီ၊ အခြားနိုင်ငံတွေကလည်း ဝိုင်းဝန်းကူညီပြီး သွားမယ်ဆိုရင် ကျွန်တော်တို့ဟာ ယနေ့မြင်တွေ့နေရတဲ့ သူတို့ Research လုပ်ပြီး တင်ပြနေတဲ့ သက်တမ်းကို ကျွန်တော်တို့ တက်လှမ်းနိုင်လိမ့်မယ်လို့ ပြာကြားရင်း ကျွန်တော့်ရဲ့ မေးခွန်းဖြစ်တဲ့ ပြည်ထောင်စုသမ္မတ မြန်မာနိုင်ငံတော်တွင် အမျိုးသားနှင့် အမျိုးသမီးတို့၏ ပျမ်းမျှသက်တမ်း သုတေသနပြုချက်ကို လေးစားအပ်ပါသော အမျိုးသားလွှတ်တော် ဥက္ကဋ္ဌကြီးမှတစ်ဆင့်၊ လေးစားအပ်ပါသော ပြည်ထောင်စုကျန်းမာရေးဝန်ကြီးဌာနသို့ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ကျန်းမာရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="98">ဒေါက်တာဒေါ်သိန်းသိန်းဌေး(ဒုတိယဝန်ကြီး၊ ကျန်းမာရေးဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်တော် ကြီးများ၊ အထူးဖိတ်ကြားထားသော ဧည့်သည်တော် အားလုံး မင်္ဂလာပါရှင်။ အမျိုးသား လွှတ်တော်ကိုယ်စားလှယ်များမှ မေးမြန်းထားပါသော ကျန်းမာရေးဆိုင်ရာမေးခွန်း များအား ကျန်းမာရေးဝန်ကြီးဌာန၊ ပြည်ထောင်စုဝန်ကြီးကိုယ်စား ကျွန်မ ဒုတိယဝန်ကြီး ဒေါက်တာသိန်းသိန်းဌေးမှ ဖြေကြားမှာ ဖြစ်ပါတယ်။ ရှမ်းပြည်နယ် အမှတ်(၃)မဲဆန္ဒနယ် အမျိုးသားလွှတ်တော် ကိုယ်စားလှယ် ဦးစိုင်းစံမင်း ၏ မေးမြန်းထားသော ရှမ်းပြည်နယ်၊ မြောက်ပိုင်း၊ လားရှိုးမြို့နယ် မိုင်းယော်ကျေးရွာအုပ်စုရှိ တိုက်နယ်ဆေးရုံတွင် ဆရာဝန်တစ်ဦး ပြန်လည်ခန့်အပ်ပေးရန် အစီအစဉ် ရှိ/မရှိနှင့် ထိုဆေးရုံတွင် အရေးပေါ် အသုံးပြု နိုင်ရန် အောက်ဆီဂျင်အိုး(၁)ခုနှင့် ဆလင်ဒါ(၂)ခု ထပ်မံ အကူအညီ ဆောင်ရွက်ပေးရန် အစီအစဉ် ရှိ/မရှိ မေးခွန်းနှင့် စပ်လျဉ်း၍ လားရှိုးမြို့နယ်၊ မိုင်းယော်တိုက်နယ်ဆေးရုံတွင် လစ်လပ်လျက်ရှိသော တိုက်နယ်ဆရာဝန်(၁)ဦးအား ခန့်ထား ပေးရန် စီစဉ်ဆောင်ရွက်ပြီး ဖြစ်ပါကြောင်းနှင့် ၂၀၁၃ ခုနှစ်၊ ဖေဖော်ဝါရီလအတွင်း တိုက်နယ် ဆရာဝန် လာရောက်တာဝန် ထမ်းဆောင်နိုင်ရန်အတွက် စီစဉ်ပြီးဖြစ်ပါကြောင်း အဆိုပါ တိုက်နယ်ဆရာဝန် ရောက်ရှိ တာဝန် မထမ်းဆောင်နိုင်မီကာလအတွင်း သက်ဆိုင်ရာ ရှမ်းပြည်နယ်(မြောက်ပိုင်း)၊ ပြည်နယ်ကျန်းမာရေးဦးစီးဌာနမှ အလှည့်ကျဆရာဝန်များ စေလွှတ်၍ ပြည်သူများ၏ ကျန်းမာရေးစောင့်ရှောက်မှုကို စောင့်ရှောက်ပေးရန်အတွက် စီစဉ် ထားရှိပါကြောင်း ဖြေကြားအပ်ပါတယ်။ အောက်စီဂျင်အိုး၊ ဆလင်ဒါများ ထပ်မံကူညီဆောင်ရွက်ပေးရန် အစီအစဉ်ရှိ/မရှိ မေးခွန်းနှင့် ပတ်သက်၍ အဆိုပါကိစ္စအား လုပ်ထုံးလုပ်နည်းနှင့်အညီ စီစဉ်ထောက်ပံ့ပေးမည် ဖြစ်ပါကြောင်း ကျန်းမာရေးဝန်ကြီးဌာနအနေဖြင့် ဆေးရုံများတွင် ဆေးရုံသုံးပစ္စည်းများ တောင်းခံလာပါက လုပ်ငန်းလိုအပ်ချက်နှင့်အညီ ဦးစားပေး အစီအစဉ်အတိုင်း ဖြည့်ဆည်း ဆောင်ရွက်ပေးလျက်ရှိရာ လိုအပ်သော ဆေးရုံသုံးပစ္စည်းများကို မြို့နယ်ကျန်းမာရေး ဦးစီးဌာနမှူးမှ သတ်မှတ်ပုံစံတွင် ပြည့်စုံစွာ ဖြည့်စွက်လျက် တင်ပြပြီး သက်ဆိုင်ရာ ပြည်နယ် ကျန်းမာရေးဦးစီးဌာနမှူး၏ ထပ်ဆင့် ထောက်ခံချက်ဖြင့် စိစစ်ထောက်ပံ့ပေးလျက်ရှိပါတယ်။ သို့ဖြစ်ပါ၍ အဆိုပါရှမ်းပြည်နယ် (မြောက်ပိုင်း) လားရှိုးမြို့နယ်၊ မိုင်းမော်တိုက်နယ် ဆေးရုံတွင် လိုအပ်သော ဆေးရုံသုံးပစ္စည်းများအဖြစ် ထပ်မံတောင်းခံလာသည့် အောက်စီဂျင်အိုး (၁)ခုနှင့် ဆလင်ဒါ (၂)ခုအား ကူညီပေးနိုင်ရန်အတွက် ရှမ်းပြည်နယ်(မြောက်ပိုင်း) တွဲဖက် ပြည်နယ်ကျန်းမာရေး ဦးစီးဌာနမှူးနှင့် သက်ဆိုင်ရာ မြို့နယ်ကျန်းမာရေးဦးစီးဌာနမှူးအား ဆက်သွယ်အကြောင်းကြား၍ ဆောလျင်စွာ တောင်းခံရန်အတွက် အကြောင်းကြားပြီးဖြစ်ပါ ကြောင်း ဖြေကြားအပ်ပါတယ်။ ဆက်လက်၍ ရန်ကုန်တိုင်းဒေသကြီး၊ အမှတ်(၆)မဲဆန္ဒနယ်၊ အမျိုးသားလွှတ်တော် ကိုယ်စားလှယ် ဒေါက်တာတင်ရွှေ ၏ မေးမြန်းလာသော ပြည်ထောင်စုသမ္မတမြန်မာနိုင်ငံတော် တွင် အမျိုးသားနှင့် အမျိုးသမီးတို့၏ ပျမ်းမျှသက်တမ်း သုတေသနပြုချက်ကို သိလို့သည့် 6o:afişę oscue:a ovş oq:ssê:sadeg Qoseot309 Statistical Yearbook 2010 စာအုပ်တွင် ဖော်ပြပါရှိချက်အရ ပြည်ထောင်စုသမ္မတ မြန်မာနိုင်ငံတော်တွင် ၂၀၀၉ ခုနှစ်ရှိ အမျိုးသားနှင့် အမျိုးသမီးတို့၏ ပျမ်းမျှသက်တမ်းမှာ မြို့ပြဒေသတွင် အမျိုးသားများသည် (၆၅.၅)နှစ်၊ အမျိုးသမီး(၇၀.၇) နှစ်နှင့် ကျေးလက်ဒေသတွင် အမျိုးသား(၆၄.၁)နှစ်၊ အမျိုးသမီး (၆၇.၅)နှစ် ဖြစ်ပါကြောင်း လေးစားစွာ ဖြေကြားအပ်ပါသည်ရှင်။</speech>
</section>
<section value="Bill">	
<bill>
<title>ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော မြန်မာ နိုင်ငံသားများ ရင်းနှီးမြှုပ်နှံမှု ဥပဒေကြမ်းနှင့် စပ်လ��ဉ်း၍ အမျိုးသားလွှတ်တော် ကိုယ်စားလှယ်က ဆွေးနွေးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ မြန်မာနိုင်ငံသားများ ရင်းနှီးမြှုပ်နှံမှု ဥပဒေကြမ်းကို ပြည်သူ့လွှတ်တော်တွင် စတင်ဆွေးနွေးပြီး ပြင်ဆင်ချက်ဖြင့် အတည်ပြု၍ အမျိုးသားလွှတ်တော်သို့ ပေးပို့လာပါတယ် ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော မြန်မာနိုင်ငံ သားများ ရင်းနှီးမြှုပ်နှံမှု ဥပဒေကြမ်းကို အမျိုးသားလွှတ်တော်တွင် ဆွေးနွေး စဉ်းစားရန် ၉-၁၁-၂၀၁၂ ရက်နေ့တွင် ကျင်းပတဲ့ ပထမအကြိမ် အမျိုးသားလွှတ်တော် ပဉ္စမပုံမှန် အစည်းအဝေး (၁၂)ရက်မြောက်နေ့မှာ ဥပဒေကြမ်းကော်မတီက လွှတ်တော်သို့ အစီရင်ခံစာ တင်သွင်းခဲ့ပြီး ဖြစ်ပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော မြန်မာနိုင်ငံ သားများ ရင်းနှီးမြှုပ်နှံမှု ဥပဒေကြမ်းကို ဆွေးနွေးလိုတဲ့ လွှတ်တော် ကိုယ်စားလှယ် များရှိပါက အမည်စာရင်းတင်သွင်းနိုင်ကြောင်း ကြေညာခဲ့ပါတယ်။ ဥပဒေကြမ်းကို ဆွေးနွေးရန် တပ်မတော်သား လွှတ်တော်ကိုယ်စားလှယ်တစ်ဦး အမည်စာရင်း တင်သွင်းထားပါတယ်။</speech>
<speech type="speaker">ဒုတိယဗိုလ်မှူးကြီးဇော်မိုး ဆွေးနွေးနိုင်ပါပြီ။</speech>
<speech><mp id="000">ဒုတိယဗိုလ်မှူးကြီးဇော်မိုး၊ တပ်မတော်သား အမျိုးသားလွှတ်တော်ကိုယ်စားလှယ်)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ဥက္ကဋ္ဌကြီးနှင့် လွှတ်တော် ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေလို့ ဦးစွာ ဆန္ဒပြုပါတယ်။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ပြန်တမ်းဝင်အမှတ် ကြည်း ၂၁၅၀၃ ဒုတိယဗိုလ်မှူးကြီးဇော်မိုး ဖြစ်ပါတယ်။ ကျွန်တော်ဒီကနေ့ ဆွေးနွေးမယ့် အကြောင်းအရာကတော့ မြန်မာနိုင်ငံသားများ ရင်းနှီးမြှုပ်နှံမှု ဥပဒေကြမ်းနှင့် ပတ်သက်ပြီးတော့မှ ပြည်သူ့လွှတ်တော်က အတည်ပြုတဲ့ ဥပဒေကြမ်းနှင့် အမျိုးသားလွှတ်တော် ဥပဒေကြမ်းကော်မတီက စိစစ်တင်ပြတဲ့ အစီရင်ခံစာပေါ်မှာ အချို့ပုဒ်မများကိုသာ အနည်းငယ် ဖြည့်စွက်၊ ပယ်ဖျက်၊ ထောက်ခံဆွေးနွေး တင်ပြသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အမျိုးသားလွှတ်တော် ဥပဒေကြမ်းကော်မတီရဲ့ ပြင်ဆင်ချက် ဇယား၊ စာမျက်နှာ(၈) ပြင်ဆင်ချက်ဖြစ်တဲ့ အခန်း(၆) ပုဒ်မ ၁၁၊ ပုဒ်မခွဲ(က)၊ ပုဒ်မခွဲငယ်(၁) ပြင်ဆင်ချက်မှာ ရင်းနှီးမြှုပ်နှံမှု လုပ်ငန်းများနှင့် စပ်လျဉ်း၍ ဤ ဥပဒေပါ လုပ်ငန်းတာဝန်များကို ဆောင်ရွက်နိုင်ရန် သင့်လျော်သော ပြည်ထောင်စုအဆင့် ပုဂ္ဂိုလ် တစ်ဦးအား ဥက္ကဋ္ဌ အဖြစ်လည်းကောင်း၊ သက်ဆိုင်ရာ ပြည်ထောင်စုဝန်ကြီးဌာန၊ အစိုးရဌာန၊ အစိုးရအဖွဲ့အစည်းများနှင့် အစိုးရမဟုတ်သော အဖွဲ့အစည်းများမှ ပညာရှင်များ၊ သင့်လျော်သော ပုဂ္ဂိုလ်များအား အဖွဲ့ဝင်များအဖြစ်လည်းကောင်း ပါဝင်စေလျက် မြန်မာနိုင်ငံသားများ ရင်းနှီးမြှုပ်နှံမှု ကော်မရှင်ကို ဖွဲ့စည်းရမည်လို့ ပြင်ဆင်ပြဋ္ဌာန်းထားတာ တွေ့ရှိရပါတယ်။ ကျွန်တော် အနည်းငယ် ဖြည့်စွက်ချင်တာကတော့ ပညာရှင်များဆိုတဲ့ စကားရပ်ရဲ့ ရှေ့က ကျွမ်းကျင်ဆိုတာလေးကို ထည့်ပြီး ကျွမ်းကျင်ပညာရှင်များလို့ ဖြည့်စွက်လိုပါတယ်။ ပညာရှင်များက ပြည်တွင်း/ပြည်ပကနေပြီးတော့မှ ဘွဲ့တွေ၊ ဒီဂရီတွေ မြောက်မြားစွာ ရထားတဲ့ ပညာတတ်တွေ၊ ပညာရှင်တွေ ဖြစ်ပါတယ်။ သို့သော်လည်းပဲ တစ်ချို့ပညာရှင်တွေက စာတွေ့ပိုင်းမှာ တစ်ဖက်ကမ်းခပ် ကျွမ်းကျင်တတ်မြောက်ပေမယ့်လည်း လက်တွေ့ပိုင်းမှာ အားနည်းတာကို တွေ့ရပါတယ်။ စာတွေ့ရော၊ လက်တွေ့ပါ ကျွမ်းကျင်တတ်မြောက်သူများလို့ အဓိပ္ပာယ်ရတဲ့ ကျွမ်းကျင်ပညာရှင်များလို့ ဖော်ပြခြင်းက ပိုမိုပြည့်စုံမယ်လို့ ထင်မြင်ယူဆပါတယ်။ အဲဒီအပြင် ပြဋ္ဌာန်းချက်ရဲ့ နောက်ဆုံးမှာ ဖွဲ့စည်းရမည်ဆိုတဲ့ စကားရပ်ရဲ့ ရှေ့က ဥက္ကဋ္ဌအပါအဝင် အဖွဲ့ဝင် ()ဦးဖြင့် ဖွဲ့စည်းရမည်လို့ ဖြည့်စွက်သင့်ပါတယ်။ အဲဒီ) ထဲမှာတော့ သင့်တော်တဲ့ အရေအတွက်ကို ဂဏန်းနဲ့ ဖြည့်စွက်ဖို့ ဖြစ်ပါတယ်။ ဒါမှမဟုတ်ရင်လည်း ဥက္ကဋ္ဌ အပါအဝင် သင့်လျော်သော အဖွဲ့ဝင်ဦးရေနဲ့ ဖွဲ့စည်းရမည်လို့ ဖြည့်စွက်သင့်ပါတယ်။ ဘာဖြစ်လို့လဲဆိုတော့ ကော်မရှင်ဦးရေ နည်းလို့ရှိရင်လည်း လုပ်ငန်းမတွင်ကျယ်မှာ ဖြစ်သလို ဦးရေများလို့ရှိရင်လည်း လူများပြီး ပွဲမစည်ဖြစ်မှာ စိုးပါတယ်။ နောက်တစ်ခါ ကျွန်တော်တို့ ပုဒ်မ ၁၁၊ ပုဒ်မခွဲ(ခ) ပြဋ္ဌာန်းချက်အရ စရိတ်နဲ့ချီးမြှင့် ငွေတွေ ပေးရန်အတွက် သက်ဆိုင်ရာ ဝန်ကြီးဌာနမှ အနည်းငယ် အခက်အခဲ ဖြစ်နိုင်ပါတယ်။ ဒါကြောင့်မို့လို့ အမျိုးသားလွှတ်တော် ဥပဒေကြမ်းကော်မတီအနေနဲ့ စဉ်းစားသုံးသပ်ပေးနိုင်ပါရန် ဥက္ကဋ္ဌကြီးမှ တစ်ဆင့် တင်ပြအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ဥပဒေကြမ်းကော်မတီရဲ့ ပြင်ဆင်ချက်ဇယား စာမျက်နှာ (၈)မှာပဲ ပုဒ်မ ၁၁၊ ပုဒ်မခွဲ(ခ) ပြင်ဆင် ပြဋ္ဌာန်းချက်မှာ နိုင်ငံ့ဝန်ထမ်းမဟုတ်သော ကော်မရှင်အဖွဲ့ဝင်များသည် အမျိုးသားစီမံကိန်းနှင့် စီးပွားရေးဖွံ့ဖြိုး တိုးတက်မှုဝန်ကြီးဌာနက ခွင့်ပြုသော လစာ၊ စရိတ်နှင့် ချီးမြှင့်ငွေများကို ခံစားခွင့်ရှိတယ်လို့ ပြဋ္ဌာန်းထားပါတယ်။ နိုင်ငံ့ဝန်ထမ်းမဟုတ်တဲ့အတွက် စရိတ်နှင့် ချီးမြှင့်ငွေ ခံစားခွင့်ရှိသည်လို့ ပြဋ္ဌာန်းသင့်ပါတယ်။ လစာ မထည့်သင့်ဘူးလို့ သုံးသပ်မိပါတယ်။ နိုင်ငံ့ဝန်ထမ်းတွေကို လစာ ပေးခြင်းဟာ သက်ဆိုင်ရာ အလုပ်ကနေ အငြိမ်းစားယူတဲ့အခါမှာ ဥပဒေနှင့်အညီ လုပ်သက် ဆုကြေးနဲ့ အငြိမ်းစားလစာ ခံစားခွင့် ပေးရမှာဖြစ်ပါတယ်။ နိုင်ငံ့ဝန်ထမ်း မဟုတ်သူတွေကို လစာပေးမယ်ဆိုလို့ရှိရင် ရှုပ်ထွေးမှုများ ဖြစ်လာနိုင်ပါတယ်။ ဒါကြောင့်မို့လို့ ဒီ ပြဋ္ဌာန်းချက်မှာ လစာဆိုတဲ့ အသုံးအနှုန်းကို မထည့်သင့်ဘူးလို့ ယူဆမိပါတယ်။ လေးစားအပ်သော အမျိုးသားလွှတ်တော် ဥက္ကဋ္ဌကြီးခင်ဗျား။ ပြည်သူ့လွှတ်တော် စီးပွားရေးနှင့် ကုန်သွယ်လုပ်ငန်း ဖွံ့ဖြိုးတိုးတက်ရေး ကော်မတီက ပြည်သူ့လွှတ်တော်ကို စတင် အဆိုပြုတဲ့ မြန်မာနိုင်ငံသားများ ရင်းနှီးမြှုပ်နှံမှု ဥပဒေကြမ်း အခန်း(၅) ရင်းနှီးမြှုပ်နှံမှု ပုံစံ အခန်းမှာ ပုဒ်မ ၈၊ ပုဒ်မခွဲငယ်(င)မှာ နိုင်ငံသားနှင့် နိုင်ငံခြားသားတို့ နိုင်ငံခြားသားများ ရင်းနှီးမြှုပ်နှံမှု ဥပဒေနှင့်အညီ ဖက်စပ်ပြုလုပ်ခြင်းလို့ အဆိုပြု ပြဋ္ဌာန်းထားတာကို တွေ့ရှိရ ပါတယ်။ သို့သော်လည်းပဲ ပြည်သူ့လွှတ်တော်က ပေးပို့လာတဲ့ မြန်မာနိုင်ငံသားများ ရင်းနှီးမြှုပ် နှံမှု ဥပဒေကြမ်းနှင့် ပတ်သက်ပြီးတော့မှ ပြင်ဆင်အတည်ပြုချက် ဇယားမှာ ကျိုးကြောင်းဖော်ပြ ပြီး ပယ်ဖျက်တာ၊ ပြင်ဆင်တာ၊ ဖြည့်စွက်တာ မတွေ့ဘဲနဲ့ ပြည်သူ့လွှတ်တော်က ၃၀-၈-၂၀၁၂ ရက်နေ့မှာ အတည်ပြု ပေးပို့လာတဲ့ ဥပဒေကြမ်းမှာ အဲဒီပုဒ်မခွဲနဲ့ ပတ်သက်ပြီး ပြန်လည် ဖော်ပြ ထားတာကို မတွေ့ရပါဘူး။ ဒါ့အပြင် ကျွန်တော်တို့ အမျိုးသားလွှတ်တော် ဥပဒေကြမ်း ကော်မတီကလည်း အဲဒီ ပုဒ်မခွဲနဲ့ပတ်သက်ပြီးတော့မှ လေ့လာသုံးသပ် ပယ်ဖျက် ပြင်ဆင်ထားတာကို မတွေ့ရပါဘူး။ ဒါကလည်း အမျိုးသားလွှတ်တော် ဥပဒေကြမ်းကော်မတီအနေနဲ့ ပြည်သူ့လွှတ်တော်က အတည်ပြု ပေးပို့လာတဲ့ မြန်မာနိုင်ငံသားများ ရင်းနှီးမြှုပ်နှံမှု ဥပဒေကြမ်းမှာ ပါမလာတဲ့အတွက်ကြောင့် ဖြစ်တယ်လို့ ယူဆရပါတယ်။ ဒါကြောင့်မို့လို့ အမျိုးသားလွှတ်တော် ဥပဒေကြမ်းကော်မတီ အနေနဲ့ အဲဒီပုဒ်မခွဲကို လိုအပ်သလို အတည်ပြု ပေးဖို့ ဥက္ကဋ္ဌကြီးမှတစ်ဆင့် တင်ပြအပ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ အမျိုးသားလွှတ်တော် ဥပဒေကြမ်းကော်မတီက မြန်မာနိုင်ငံသားများ ရင်းနှီးမြှုပ်နှံမှု ဥပဒေကြမ်းအပေါ်မှာ စိစစ်တင်ပြ တဲ့ အစီရင်ခံစာမှာ အသစ်ထပ်မံဖြည့်စွက်တဲ့ ပုဒ်မ(၁)ခု၊ ပုဒ်မခွဲ(၂)ခု၊ ပယ်ဖျက်တဲ့ ပုဒ်မ(၁)ခု၊ ပုဒ်မခွဲ(၂)ခုနဲ့ စကားလုံးပေါင်းသတ်ပုံပြင်ဆင်မှုများ၊ စာအရေးအသား ကျစ်လစ်စေရန် ပြင်ဆင် မှုများကို လေ့လာတွေ့ရှိရပါတယ်။ ဥပဒေကြမ်းရဲ့ ပုဒ်မ ၄ မှာဆိုရင် ပုဒ်မခွဲ(ည)အနေနဲ့ အသေးစားနှင့် အလတ်စား စက်မှုလုပ်ငန်းများ ဖွံ့ဖြိုးတိုးတက်လာစေရေးလို့ ထပ်မံဖြည့်စွက် ပေးထားတာကို တွေ့ရပါတယ်။ ကျွန်တော်တို့နိုင်ငံမှာ ဒီ အသေးစားနှင့် အလတ်စား စက်မှု လုပ်ငန်းတွေရဲ့ အခန်းကဏ္ဍဟာ အလွန်အရေးပါပါတယ်။ ဒီလုပ်ငန်းတွေ ဖွံ့ဖြိုးတိုးတက်ဖို့ကိုလည်းဆောင်ရွက်ပေးရမှာပဲ ဖြစ်ပါတယ်။ ယခု မြန်မာနိုင်ငံသားများ ရင်းနှီးမြှုပ်နှံမှု ဥပဒေကြမ်းရဲ့ အခန်း(၃) အခြေခံမူများ အခန်းမှာ ဖြည့်စွက်ပြဋ္ဌာန်းပေးထားတဲ့အတွက် အမျိုးသားလွှတ်တော်က အတည်ပြု ပေးဖို့ ထောက်ခံတင်ပြအပ်ပါတယ်။ အလားတူပါပဲ ဥပဒေကြမ်းရဲ့ အခန်း(၄) သက်ဆိုင်သည့် စီးပွားရေးလုပ်ငန်းများ အခန်း၊ ပုဒ်မ ၆ မှာလည်း ရင်းနှီးမြှုပ်နှံမှု လုပ်ငန်းများကို ကန့်သတ်တာနဲ့ တားမြစ်တာတွေဟာ ရောနှောစွာနဲ့ ပြဋ္ဌာန်း ထားတာကို တွေ့ရပါတယ်။ အမျိုးသားလွှတ်တော်ဥပဒေကြမ်းကော်မတီက ကန့်သတ်တာနဲ့ တားမြစ်တာတွေကို ကွဲကွဲပြားပြားဖြစ်အောင်လို့ ပုဒ်မတစ်ခုစီ ပြောင်းလဲပြဋ္ဌာန်းပေးထားတာကို တွေ့ရပါတယ်။ ဒီ အချက်ကတော့ ဖြစ်သင့်တဲ့ အချက်ဖြစ်ပါတယ်။ ဥပဒေကြမ်းရဲ့ အခန်း(၁၆)၊ စီမံခန့်ခွဲရေးဆိုင်ရာ ပြစ်ဒဏ်များအခန်းမှာ ပုဒ်မ ၃၃ ရဲ့ ပုဒ်မခွဲ(ဂ) အနေနဲ့ လုပ်ငန်းကို ကာလသတ်မှတ်၍ ဆိုင်းငံ့ထားခြင်းဆိုပြီး အမျိုးသားလွှတ်တော်ဥပဒေကြမ်းကော်မတီက ထပ်မံဖြည့်စွက်ပြဋ္ဌာန်း ပေးထားတာကို တွေ့ရပါတယ်။ ပြည်သူ့လွှတ်တော်က အတည်ပြု ပေးပို့လာတဲ့ ဥပဒေကြမ်းမှာတော့ ပုဒ်မ ၃၃၊ ပုဒ်မခွဲ(က)မှာ သတိပေးခြင်း၊ ပုဒ်မခွဲ(ခ)ကတော့ အခွန်ကင်းလွတ်ခွင့်နဲ့ သက်သာခွင့်များကို ယာယီရပ်ဆိုင်းခြင်း၊ ပုဒ်မခွဲ(ဂ)က ခွင့်ပြုမိန့်ကို ပြန်လည်ရုပ်သိမ်းခြင်း၊ ပုဒ်မခွဲ(ဃ)ကတော့ နောင်တွင် မည်သည့်ခွင့်ပြုမိန့်မှ ထုတ်ပေးမည် မဟုတ်သော နာမည်ပျက် စီးပွားရေးလုပ်ငန်းများ လုပ်ငန်းစာရင်း၌ ထည့်သွင်းခြင်းလို့ ပြဋ္ဌာန်းထားပါတယ်။ ပုဒ်မခွဲ (က)နဲ့ (ခ)ကတော့ ရင်းနှီး မြှုပ်နှံသူအနေနဲ့ လုပ်ငန်းကို ဆက်လက်လုပ်ကိုင်ခွင့် ရနေသေးပေမယ့် ပုဒ်မခွဲ (ဂ)နဲ့ (ဃ) ကတော့ လုပ်ငန်းကို လုံးဝရပ်ဆိုင်းရမယ့် သဘောကို တွေ့ရပါတယ်။ အမျိုးသားလွှတ်တော် ဥပဒေကြမ်းကော်မတီရဲ့ ဖြည့်စွက်ပြဋ္ဌာန်းပေးတဲ့ ပုဒ်မ ၃၃၊ ပုဒ်မခွဲ(ဂ) ပြဋ္ဌာန်းချက်ဖြစ်တဲ့ လုပ်ငန်းကို ကာလသတ်မှတ်၍ ဆိုင်းငံ့ထားခြင်းလို့ ပြဋ္ဌာန်းထား ချက်အရ ရင်းနှီးမြှုပ်နှံသူတွေဟာ မမျှော်မှန်းနိုင်တဲ့ အခြေအနေ အခက်အခဲများကြောင့် လုပ်မှားကိုင်မှား ရှိခဲ့ရင်တောင် လုပ်ငန်းလုပ်ကိုင်မှုကို အချိန်ကာလ အတိုင်းအတာတစ်ခုအထိ ဆိုင်းငံ့ထားရပေမယ့် ကော်မရှင်ကို အကျိုးအကြောင်း ဖော်ပြပြီး ပြန်လည်လျှောက်ထားကာ ခွင့်ပြုချက် ရယူပြီးတော့ လုပ်ကိုင်ခွင့်ကို ပြန်လည်ရရှိနိုင်မှာ ဖြစ်ပါတယ်။ ဆိုလိုတာကတော့ ရင်းနှီးမြှုပ်နှံသူတွေအတွက် အခွင့်အရေးတစ်ခု ထပ်မံဖြည့်စွက် ပြဋ္ဌာန်းပေးခြင်း ဖြစ်ပါတယ်။ ဒါကြောင့် ဒီ ဖြည့်စွက်ချက်ကိုလည်း အမျိုးသားလွှတ်တော်က အတည်ပြု ပေးဖို့ ထောက်ခံတင်ပြ အပ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ အမျိုးသား လွှတ်တော်ဥပဒေကြမ်းကော်မတီက ပယ်ဖျက်တဲ့ ပုဒ်မနဲ့ ပုဒ်မခွဲတွေနဲ့ ပတ်သက်ပြီး ဆက်လက် တင်ပြရရင် ပုဒ်မခွဲတစ်ခုကတော့ ပြည်သူ့လွှတ်တော်က အတည်ပြုပြီး ပေးပို့လာတဲ့ ဥပဒေကြမ်း ပုဒ်မ ၂၊ ပုဒ်မခွဲ (တ)မှာ အနုပညာထုတ်ကုန်များနှင့် ဝန်ဆောင်မှုလုပ်ငန်းများ ဖွံ့ဖြိုးတိုးတက် လာစေရေး လို့ ပြဋ္ဌာန်းထားတာကို နေရာမှန်ဖြစ်တဲ့ အခန်း(၃)၊ အခြေခံမူများအခန်း ပုဒ်မ ၄ မှာ ပြောင်းရွှေ့ ပြဋ္ဌာန်းဖို့ ပယ်ဖျက်တာဖြစ်ပါတယ်။ ပုဒ်မ ၁၁၊ ပုဒ်မခွဲ(ခ)ပြဋ္ဌာန်းချက်ဖြစ်တဲ့ ဤ ဥပဒေ နှင့်အညီ ကျင့်သုံးဆောင်ရွက်ရန် ကော်မရှင်ကတာဝန်ခံရမည်ဆိုတဲ့ အချက်ကလည်း မလိုအပ် တဲ့အတွက် ပယ်ဖျက်ထားတာကို တွေ့ရပါတယ်။ ပုဒ်မ ၂၃ ဖြစ်တဲ့ ပြည်ထောင်စု အစိုးရအဖွဲ့ သည် ဈေးကွက်စီးပွားရေးစနစ်နဲ့အညီ ကုန်ပစ္စည်းများ၏ ဈေးနှုန်းများအပေါ်တွင် ထိန်းချုပ်မှု၊ ကန့်သတ်မှုမပြု ဟု အာမခံသည်ဆိုတဲ့ ပြဋ္ဌာန်းချက်ကလည်း မလိုအပ်တဲ့အတွက် ပယ်ဖျက်ထား တာကို တွေ့ရပါတယ်။ ဒါတွေဟာလည်း အမျိုးသားလွှတ်တော်ဥပဒေကြမ်းကော်မတီက မြန်မာနိုင်ငံ ရင်းနှီး မြှုပ်နှံမှုကော်မရှင်ရဲ့ တာဝန်ရှိပုဂ္ဂိုလ်တွေနဲ့ အသေးစိတ်ဆွေးနွေးညှိနှိုင်း ဆောင်ရွက်ထားခြင်း ဖြစ်သဖြင့် အမျိုးသားလွှတ်တော်အနေနဲ့ အမျိုးသားလွှတ်တော် ဥပဒေကြမ်းကော်မတီရဲ့ ဆောင်ရွက်ချက်များအတိုင်း အတည်ပြု ပေးနိုင်ဖို့ ထောက်ခံတင်ပြရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ တပ်မတော်သား လွှတ်တော်ကိုယ်စားလှယ်တစ်ဦးရဲ့ ဆွေးနွေးချက်နဲ့ ပတ်သက်ပြီးတော့ အမျိုးသားလွှတ်တော် ဥပဒေကြမ်းကော်မတီက ပြန်လည် ကြားနာဆောင်ရွက်ဖို့ ဆုံးဖြတ်ပါတယ်</speech>
</bill>
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ သို့မဟုတ် ယင်းက တာဝန်ပေးအပ်သည့် ပုဂ္ဂိုလ်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၂ ခုနှစ်၊ အနည်းဆုံး အခကြေးငွေ ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် ဥပဒေကြမ်းကော်မတီ၏ အစီရင်ခံစာနှင့်အတူ အဆိုတင်သွင်းခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ၂၀၁၂ ခုနှစ်၊ အနည်းဆုံး အခကြေးငွေ ဥပဒေကြမ်းကို ပြည်သူ့လွှတ်တော်တွင် စတင်ဆွေးနွေးပြီး ပြင်ဆင်ချက်ဖြင့် အတည်ပြု၍ အမျိုးသားလွှတ်တော်သို့ ပေးပို့လာပါတယ်။ အဆိုပါ ပြင်ဆင်ချက်များကို အမျိုးသားလွှတ်တော် ကိုယ်စားလှယ်များထံ ဖြန့်ဝေထားပြီး ဖြစ်ပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၂ ခုနှစ်၊ အနည်းဆုံး အခကြေးငွေ ဥပဒေကြမ်းကို အမျိုးသားလွှတ်တော်တွင် ဆွေးနွေးစဉ်းစားရန် ဥပဒေကြမ်းကော်မတီက ကော်မတီ၏ အစီရင်ခံစာကို ဖတ်ကြားတင်သွင်းရန် ဖြစ်ပါတယ်။</speech>
<speech><mp id="1156">ဦးတင်မြ (ကော်မတီဝင်၊ ဥပဒေကြမ်းကော်မတီ)</mp>လေးစားအပ်တဲ့ အမျိုးသား လွှတ်တော် ဥက္ကဋ္ဌကြီးနှင့်တကွ ဖိတ်ကြားထားသော ပြည်ထောင်စုအဆင့် ပုဂ္ဂိုလ်များ၊ အမျိုးသား လွှတ်တော်ကိုယ်စားလှယ်များ အားလုံး မင်္ဂလာပါလို့ ရှေးဦးစွာ ဂါရဝပြု နှုတ်ခွန်းဆက်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၇)အမျိုးသားလွှတ်တော် ကိုယ်စားလှယ်နဲ့ အမျိုးသားလွှတ်တော်၊ ဥပဒေကြမ်းကော်မတီ အဖွဲ့ဝင် ဦးတင်မြ ဖြစ်ပါတယ်။ ဒီနေ့ ကျွန်တော်တို့ အမျိုးသားလွှတ်တော် ဥပဒေကြမ်းကော်မတီ ဥက္ကဋ္ဌရဲ့ တာဝန်ပေးချက်အရ ၂၀၁၂ ခုနှစ်၊ အနည်းဆုံး အခကြေးငွေ ဥပဒေကြမ်းအပေါ် ကော်မတီရဲ့ ကိုယ်စား အစီရင်ခံ တင်ပြသွားမှာ ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ ၂၀၁၂ ခုနှစ်၊ အနည်းဆုံး အခကြေးငွေ ဥပဒေကြမ်းအပေါ် စိစစ်တင်ပြသည့်အစီရင်ခံစာရက်စွဲ၊ ၂၀၁၃ ခုနှစ်၊ ဇန်နဝါရီလ ၁၈ ရက် နိဒါန်း ၁။ ပြည်ထောင်စုလွှတ်တော်က ပြည်သူ့လွှတ်တော်သို့ ပေးပို့ခဲ့သည့် ၂၀၁၂ ခုနှစ်၊ အနည်းဆုံး အခကြေးငွေဥပဒေကြမ်းကို ၂၄-၁၀-၂၀၁၂ ရက်နေ့ ပထမအကြိမ် ပြည်သူ့လွှတ်တော် ပဉ္စမပုံမှန် အစည်းအဝေးတွင် ပြင်ဆင်ချက်များဖြင့် အတည်ပြုခဲ့ပါသည်။ ယင်းဥပဒေကြမ်းကို ပြည်သူ့လွှတ်တော်ဆိုင်ရာနည်းဥပဒေ ၁၆၀ အရ အမျိုးသားလွှတ်တော်၌ ဆွေးနွေးနိုင်ပါရန် ၂၆-၁၀-၂၀၁၂ ရက်စွဲပါစာဖြင့် အမျိုးသားလွှတ်တော်သို့ ပေးပို့လာပါသည်။ ပြည်သူ့လွှတ်တော်က အတည်ပြု သည့် ဥပဒေကြမ်းတွင် အခန်း(၁၁)ခန်း၊ ပုဒ်မ ၃ရ ခု ပါရှိပါသည်။ လေ့လာတွေ့ရှိချက်များ ၂။ အမျိုးသားလွှတ်တော် ဥပဒေကြမ်းကော်မတီသည်၂၀၁၂ခုနှစ်၊ အနည်းဆုံးအခကြေးငွေ ဥပဒေကြမ်းကို လေ့လာစိစစ်ရာ အောက်ပါအတိုင်းတွေ့ရှိရပါသည် - (က) ပြည်သူ့လွှတ်တော်က အတည်ပြုသည့် ဥပဒေကြမ်း ပုဒ်မ ၂၊ ပုဒ်မခွဲ(ခ)တွင် ဖော်ပြထားသည့် အလုပ်ရှင်ဆိုသည်မှာဆိုတဲ့ အဓိပ္ပာယ်ဖွင့်ဆိုချက် အောက်ဆုံးစာကြောင်းမှာ အောက်ပါ ပုဂ္ဂိုလ်များသည် အလုပ်ရှင်အဖြစ် ပါဝင်သည် ဟူသည့် စကားရပ်အစား ရေးထုံးမှန်ကန်စေရန် အလုပ်ရှင် ဆိုသည်မှာဆိုတဲ့ ဖော်ပြချက် အောက်ဆုံး စာကြောင်းကို အောက်ပါပုဂ္ဂိုလ်များလည်း ပါဝင်သည်ဟုလည်းကောင်း၊ ပုဒ်မ ၂၊ ပုဒ်မခွဲ(ခ)၊ ပုဒ်မခွဲငယ်(၄)တွင် ဖော်ပြထားချက် စာသားများအစား မူလအဆိုပြု ပြဋ္ဌာန်းချက်ပါ အလုပ်ရှင်ဆိုသည့် အဓိပ္ပာယ်မှာ ပိုမိုပြည့်စုံသဖြင့် မူလအတိုင်းထားရှိ သင့်ပါသည်။ ပုဒ်မ ၂၊ ပုဒ်မခွဲ(င)၊ ပုဒ်မခွဲငယ်(၂)တွင် မူလအဆိုပြု ပြဋ္ဌာန်းချက်သည် နိုင်ငံ့ဝန်ထမ်း ဥပဒေပါ အသုံးအနှုန်းနှင့် ကိုက်ညီသဖြင့် မူလအဆိုပြုချက်အတိုင်း ထားရှိသင့်ပါသည်။ ပုဒ်မ ၂၊ ပုဒ်မခွဲ(င)၊ ပုဒ်မခွဲငယ်(၇)တွင် ဖော်ပြထားသည့် အလုပ်သမား ဝန်ကြီးဌာန အမည်အစား ပြောင်းလဲပြင်ဆင်ပြီးဖြစ်သည့် အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာနဟု ပြင်ဆင်သင့်ပြီး မူလပြဋ္ဌာန်းချက်ပါ အခကြေးငွေဆိုသည့်စကားရပ်သည်လည်း ဤဥပဒေကြမ်း၏ အမည်နှင့် ဆီလျော်မှုရှိသဖြင့် မူလအတိုင်းထားရှိသင့်ပါသည်။ ထို့ပြင် ပုဒ်မ ၂၊ ပုဒ်မခွဲ(၅)၊ ပုဒ်မ ၅၊ ပုဒ်မခွဲ(ခ)၊ ပုဒ်မခွဲ(ဂ)၊ ပုဒ်မခွဲ(င)နှင့် ပုဒ်မခွဲ(ဆ)၊ ပုဒ်မ ၆၊ ပုဒ်မ ၇၊ ပုဒ်မ ၈၊ ပုဒ်မ ၁၀၊ ပုဒ်မခွဲ(ဂ)နှင့် ပုဒ်မခွဲ(ဃ)၊ ပုဒ်မ ၁၅၊ ပုဒ်မခွဲ(က)၊ ပုဒ်မ ၁၉၊ ပုဒ်မ ၂၀၊ ပုဒ်မ ၂၉၊ ပုဒ်မခွဲ(ခ)၊ ပုဒ်မ ၃၀၊ ပုဒ်မ ၃၁၊ ပုဒ်မ ၃၃ တို့တွင် ပြည်ထောင်စု နယ်မြေအတွင်းရှိ လုပ်ငန်းများပါ အကျုံးဝင်စေရန် အတွက် တိုင်းဒေသကြီးကော်မတီဆိုတဲ့ စာသားရဲ့ ရှေ့မှာ ပြည်ထောင်စုနယ်မြော်မတီဆိုတဲ့ စကားရပ်ကို ဖြည့်စွက်သင့်ပါသည်။ ပုဒ်မ ၂၊ ပုဒ်မခွဲ(ည)တွင် ဖော်ပြထားသည့် ဝန်ကြီးဌာနဆိုသည်မှာ ပြည်ထောင်စုအစိုးရ၊ အလုပ်သမားဝန်ကြီး ဌာနကို ဆိုသည် ဟူသည့် စကားရပ်တွင်လည်း ဝန်ကြီးဌာန၏ အမည်ကို အလုပ်သမား ဝန် ကြီးဌာနအစား ယခုပြောင်းလဲပြင်ဆင် အတည်ပြုပြီးသည့် အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာနဟု ပြင်ဆင်သင့်ပါသည်။ (ခ) ပြည်သူ့ လွှတ်တော်က အတည်ပြု သည့် ဥပဒေကြမ်း ပုဒ်မ ၉၊ ပုဒ်မခွဲ (က)တွင်ဖော်ပြထားသည့် သက်ဆိုင်ရာ အထူးစီးပွားရေးဇုန် စီမံခန့်ခွဲမှုကော်မတီက ဆိုသည့် စာသားအစား သဒ္ဒါအရေးအသားမှန်ကန်မှုရှိစေရန် သက်ဆိုင်ရာ အထူးစီးပွားရေးဇုန် စီမံခန့်ခွဲမှု ကော်မတီသည်ဟုလည်းကောင်း၊ ပုဒ်မ ၉၊ ပုဒ်မခွဲ(ခ)တွင် ဖော်ပြထားသည့် အနည်းဆုံး အခကြေးငွေ သတ်မှတ်ရေးနှင့် စပ်လျဉ်း၍ဟူသော စာသားအစား အရေးအသား မှန်ကန်စေရန် အနည်းဆုံးအခကြေးငွေ သတ်မှတ်ရေးအတွက်ဟု ပြင်ဆင်သင့်ပါသည်။ ထို့ပြင် ပုဒ်မ ၁၃၊ ပုဒ်မခွဲ(ခ)တွင် ဖော်ပြထားသည့် အလုပ်သမားများ၏ စာရင်း၊ ဇယားနှင့် စာတမ်း အမှတ်အသားများ၊ အခကြေးငွေများကို မြန်မာဘာသာဖြင့် မှန်ကန်စွာ မှတ်တမ်းပြု ထားရှိရမည် ဟူသည့် စကားရပ်အစား မြန်မာဘာသာအပြင် နိုင်ငံတကာသုံး အခြားဘာသာများဖြင့်ပါ မှတ်တမ်းတင် ထားရှိနိုင်ရန် အလုပ်သမား များ၏ စာရင်း၊ ဇယားနှင့် စာတမ်းအမှတ် အသားများ၊ အခကြေးငွေများကို သတ်မှတ်ချက်များနှင့်အညီ မှန်ကန်စွာ မှတ်တမ်းပြုစု ထားရှိရမည်ဟု ပြင်ဆင်သင့် ပါသည်။ ထို့ပြင် ပုဒ်မ ၂၁ တွင် ဖော်ပြထားသည့် ဤဥပဒေပါ ပြဋ္ဌာန်းချက် တစ်ရပ်ရပ်ကို ဖောက်ဖျက်ကျူးလွန်သူအား ဦးစီးဌာန၏ ညွှန်ကြားချက်နှင့် တာဝန် ပေးအပ်ချက်တို့ အရ စစ်ဆေးရေး အရာရှိများသည် တရားစွဲဆိုနိုင်သည်ဟူသည့်စကားရပ်အစား မြန်မာစာ ရေးထုံးနှင့် ညီညွတ်စေရန် စစ်ဆေးရေး အရာရှိများသည် ဤဥပဒေပါ ပြဋ္ဌာန်းချက် တစ်ရပ်ရပ်ကို ဖောက်ဖျက်ကျူးလွန်သူအား ဦးစီးဌာန၏ ညွှန်ကြားချက်နှင့် တာဝန်ပေးအပ်ချက်တို့အရ တရားစွဲဆိုနိုင်သည်ဟု ပြင်ဆင်သင့်ပါသည်။ (ဂ) ပြည်သူ့လွှတ်တော်က အတည်ပြု သည့် ဥပဒေကြမ်း ပုဒ်မ ၂၆ တွင် ဖော်ပြထားသည့်တရားရုံးသည် ပုဒ်မ ၂၃ (သို့ မဟုတ်) ပုဒ်မ ၂၅ တို့အရ ပြစ်ဒဏ်တစ်ရပ်ရပ်ကို ချမှတ်သည့်အခါ ထို့သို့ ချမှတ်သည့် ပြစ်ဒဏ်အပြင် အလုပ်ရှင်က ပေးဆောင်ရန် ပျက်ကွက်သော အခကြေးငွေကို မြေခွန်မပြေ ကျန်ငွေကဲ့သို့ အရ ကောက်ခံပြီး အလုပ်သမားအား ပေးရမည်ဟူသည့် စကားရပ်အစား မြေခွန်မပြေကျန်ငွေကောက်ခံရမည်ဆိုခြင်းမှာ သက်ဆိုင်ရာ ဝန်ကြီးဌာနများက လုပ်ဆောင်လေ့ရှိသည့် လုပ်ငန်းစဉ်သာဖြစ်ပြီး တရားရုံးအနေဖြင့် မြေခွန်မပြေကျန်ငွေ ကောက်ခံရန် မလိုအပ်သည့်အတွက် တရားရုံးသည် ပုဒ်မ ၂၃ နှင့် ပုဒ်မ ၂၅ တို့ အရ ပြစ်ဒဏ် တစ်ရပ်ရပ်ကို ချမှတ်သည့်အခါ အလုပ်ရှင်က ပေးဆောင်ရန် ပျက်ကွက်သော အခကြေးငွေကို ဒဏ်ငွေအဖြစ် ချမှတ်ပြီး အလုပ်သမားအား ပေးရမည်ဟု မူလပြဋ္ဌာန်းချက်အတိုင်း ထားရှိသင့်ပါသည်။ ဤဥပဒေ ပုဒ်မ ၁၊ ပုဒ်မခွဲ (ခ)တွင် ဤဥပဒေသည် နိုင်ငံတော်သမ္မတက အမိန့်ကြော်ငြာစာဖြင့် သတ်မှတ်သည့်နေ့ရက်တွင် စတင်အာဏာတည်ရမည်ဟု ဖော်ပြထား၍ ဤဥပဒေ အာဏာမတည်မီ တည်ဆဲ အက်ဥပဒေများကို မရုပ်သိမ်းသင့်သဖြင့် ပုဒ်မ ၃ရ တွင် အောက်ပါအက်ဥပဒေများကို ဤဥပဒေဖြင့် ရုပ်သိမ်းလိုက်သည်ဟူသော စာသားအစား ဤဥပဒေ စတင်အာဏာ တည်သည့်နေ့မှစ၍ အောက်ပါအက်ဥပဒေများကို အာဏာတည်ခြင်းမှ ရပ်စဲစေရ မည်ဟု ပြင်ဆင်ရန်နှင့် ပုဒ်မ ၃ရ ပုဒ်မခွဲ (က) တွင် ဥပဒေအမည် မှန်ကန်စေရန် ၁၉၄၉ ခုနှစ်၊ အနည်းဆုံး အခကြေးငွေအက်ဥပဒေ (၁၉၄၉ ခုနှစ်၊ အက်ဥပဒေ အမှတ် ၆၆) ဟုပြင်ဆင်သင့်ပါသည်။ ကော်မတီ၏ သဘောထားမှတ်ချက် ၃။ အမျိုးသားလွှတ်တော်၊ ဥပဒေကြမ်း ကော်မတီသည် ဤဥပဒေကြမ်းနှင့် စပ်လျဉ်း၍ အလုပ်သမား၊ အလုပ်အကိုင်နှင့် လူမှုဖူလုံရေး ဝန်ကြီးဌာနမှ တာဝန်ရှိပုဂ္ဂိုလ်များနှင့် အသေးစိတ် ညှိနှိုင်းပြီး ပြင်ဆင်ဖြည့်စွက်ထားခြင်းဖြစ်၍ အမျိုးသားလွှတ်တော်က အတည်ပြု ဆောင်ရွက် ပေးနိုင်ပါရန် တင်ပြအပ်ပါသည်။ အဲဒီတော့ ဒီအစီရင်ခံစာကို အမျိုးသားလွှတ်တော် ဥက္ကဋ္ဌကြီးမှ တစ်ဆင့် အတည်ပြုပေးနိုင်ပါရန် ကော်မတီရဲ့ ကိုယ်စား အစီရင်ခံ တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<title>အမျိုးသားလွှတ်တော် ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၂ ခုနှစ်၊ အနည်းဆုံး အခကြေးငွေ ဥပဒေကြမ်းကို ဆွေးနွေးလိုသည့်လွှတ်တော်ကိုယ်စားလှယ်များ ရှိလျှင် အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၂ ခုနှစ်၊ အနည်းဆုံး အခကြေးငွေ ဥပဒေကြမ်းကို ဆွေးနွေးမယ့် လွှတ်တော်ကိုယ်စားလှယ်များရှိခဲ့သော် ဆွေးနွေးလိုသည့် အကြောင်းအရာ အကျဉ်းချုပ်ကို ဖော���ပြလက်မှတ်ရေးထိုးပြီး ၂၃-၁-၂၀၁၃ ရက် (ဗုဒ္ဓဟူးနေ့)ထက် နောက်မကျဘဲ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်</speech>
<speech type="speaker">ယခု အစည်းအဝေးကို (၁၅)မိနစ် ခေတ္တရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျာ။</speech>
<p>အစည်းအဝေးကို (၁၁၁၀) နာရီအချိန်တွင် ခေတ္တရပ်နားပြီး (၁၁၂၅) နာရီ အချိန်တွင် ပြန်လည်ကျင်းပပါသည်။</p>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
</bill>
</section>
<section value="Motion">	
<motion>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်ခင်ဗျား</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ဦးခက်ထိန်နန်၊ ကချင်ပြည်နယ် မဲဆန္ဒနယ်အမှတ်(၁) (အတွင်းရေးမှူး၊ တိုင်းရင်းသား ရေးရာကော်မတီ)၏ ပြည်တွင်းငြိမ်းချမ်းရေးနှင့်ပတ်သက်၍ ထာဝရငြိမ်းချမ်းရေး ဖော်ဆောင်နိုင်ရန် နှစ်ဦးနှစ်ဖက် ယုံကြည်မှုရရှိမည့် ခိုင်မာသော အခြေခံမူများ ချမှတ် ပေးရေး ပြည်ထောင်စုအစိုးရအား တိုက်တွန်းကြောင်း အဆိုတင်သွင်းခြင်းနှင့် လက်ခံဆွေးနွေးရန် သင့်၊ မသင့် အဆုံးအဖြတ်ရယူခြင်း</title>
<speech type="speaker">အစီအစဉ် (၉) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ကချင်ပြည်နယ် မဲဆန္ဒနယ်အမှတ်(၁)မှ ဦးခက်ထိန်နန် က ပြည်တွင်းငြိမ်းချမ်းရေးနှင့် ပတ်သက်၍ ထာဝရငြိမ်းချမ်းရေးဖော်ဆောင်နိုင်ရန် နှစ်ဦးနှစ်ဖက် ယုံကြည်မှုရရှိမည့် ခိုင်မာသော အခြေခံမူများချမှတ်ပေးရေးနှင့် စပ်လျဉ်းတဲ့ အဆိုတစ်ရပ် တင်သွင်းလိုကြောင်း လွှတ်တော်သို့ ပေးပို့ထားပါတယ်</speech>
<speech type="speaker">ဦးခက်ထိန်နန် အဆိုတင်သွင်းဖို့ ဖြစ်ပါတယ်။</speech>
<speech><mp id="1">ဦးခက်ထိန်နန်၊ ကချင်ပြည်နယ် မဲဆန္ဒနယ်အမှတ်(၁)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနဲ့ အမျိုးသားလွှတ်တော် ကိုယ်စားလှယ်များ၊ ပြည်ထောင်စု အဆင့် ဝန်ကြီးများနဲ့ ဧည့်သည်တော်များ အားလုံးကို မင်္ဂလာအပေါင်းနဲ့ ပြည့်စုံကြပါစေလို့ ဂါရဝတရားကို ရှေ့ထားပြီး နှုတ်ခွန်းဆက်သ အပ်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် တိုင်းရင်းသားရေးရာကော်မတီ၊ အတွင်းရေးမှူး ဦးခက်ထိန်နန် ဖြစ်ပါတယ်။ ကျွန်တော့်ကို အင်္ဂလိပ်စာလုံး သုံးခွင့်နဲ့ ဖတ်ကြားခွင့်ပြုဖို့ တင်ပြအပ်ပါတယ်။ ဥက္ကဋ္ဌကြီး ခင်ဗျား။ ကျွန်တော့်အနေနဲ့ ပြည်တွင်းငြိမ်းချမ်းရေးနဲ့ပတ်သက်၍ ထာဝရ ငြိမ်းချမ်းရေးဖော်ဆောင်နိုင်ရန် နှစ်ဦးနှစ်ဖက် ယုံကြည်မှုရရှိမည့် ခိုင်မာသော အခြေခံမူများ ချမှတ်ပေးရေး၊ ပြည်ထောင်စုအစိုးရအား တိုက်တွန်းကြောင်းအဆိုကို ပထမအကြိမ် အမျိုးသား လွှတ်တော်စတုတ္ထပုံမှန် အစည်းအဝေးတွင် တင်ခဲ့ပါတယ်။ ယခုအချိန်မှာ ယင်းအဆိုဟာ နိုင်ငံတော်နဲ့ ပြည်သူလူထုတစ်ရပ်လုံးအတွက် အရေးကြီးလာတဲ့အတွက် ထာဝရငြိမ်းချမ်းရေး ဖော်ဆောင်နိုင်ရန် အခြေခံမူတစ်ခု ချမှတ်ပေးရန် သို့မဟုတ် ငြိမ်းချမ်းရေး ဖော်ဆောင်ရေး လုပ်ငန်းစဉ်အဆင့်တစ်ခု သတ်မှတ်ပေးရန်နဲ့ နှစ်ဖက်စလုံးမှ တိုက်ပွဲ အမြန်ဆုံးရပ်ပေးရန်ဆိုတဲ့ အဆိုအဖြစ်နဲ့ တင်ပြဆွေးနွေးသွားမှာ ဖြစ်ပါတယ်။ ဥက္ကဋ္ဌကြီး ခင်ဗျား။ ယနေ့ မိမိတို့နိုင်ငံရဲ့ လက်ရှိအချိန်မှာ အဓိက အရေးကြီးဆုံး ဖြစ်နေသော ကချင်ပြည်နယ်၏ အပစ်အခတ်ရပ်စဲရေး၊ ငြိမ်းချမ်းရေးနဲ့ ပတ်သက်တဲ့အဆိုကို တင်ပြဆွေးနွေးခွင့်ရတဲ့အတွက် ဥက္ကဋ္ဌကြီးအား အထူးကျေးဇူးတင်ရှိပါတယ်။ ကျွန်တော့်အနေနဲ့ တိုင်းရင်းသားရေးရာကော်မတီ ကိုယ်စားသော်လည်းကောင်း၊ တိုင်းရင်းသားပြည်သူများ၏ ကိုယ်စားသော်လည်းကောင်း၊ လူထုလူတန်းစားများ၏ ကိုယ်စားသော်လည်းကောင်း၊ စစ်ရှောင်စခန်း (IDP Camp) ရှိ ဒုက္ခသည်များ ကိုယ်စားသော်လည်းကောင်း၊ ဤအဆိုကို တင်ပြဆွေးနွေးသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ပြည်သူ့လွှတ်တော် တိုင်းရင်းသားရေးရာနဲ့ ပြည်တွင်းငြိမ်းချမ်းရေးဖော်ဆောင်မှုကော်မတီနဲ့ အမျိုးသားလွှတ်တော် တိုင်းရင်းသားရေးရာကော်မတီနှစ်ရပ် ပူးပေါင်းပြီး တိုင်းဒေသကြီး(၇)ခုနဲ့ ပြည်နယ်(၇)ခုကို ကွင်းဆင်း လေ့လာစဉ် တိုင်းရင်းသားပြည်သူများနဲ့ လူထုလူတန်းစားပေါင်းစုံသည် ကချင်ပြည်နယ် အပါအဝင် မိမိတို့နိုင်ငံရဲ့ ငြိမ်းချမ်းရေးကို လက်နက်ဖြင့် အဖြေရှာခြင်းမဟုတ်ဘဲ နိုင်ငံရေးဖြင့် ထာဝရငြိမ်းချမ်းရေးရရှိရန် ကြိုးစားဆောင်ရွက်ဖို့ တင်ပြတောင်းဆိုလာခဲ့ကြပါတယ်။ ယခုအခေါက် လွှတ်တော် ပဉ္စမပုံမှန်အစည်းအဝေး ရပ်နားချိန်တွင်လည်း မြစ်ကြီးနားမှ တိုင်းရင်းသားပြည်သူများနဲ့ လူထုလူတန်းစားပေါင်းစုံနဲ့ လွှတ်တော်အတွေ့အကြုံ ရှင်းလင်းခြင်းနှင့် တွေ့ဆုံမှုများတွင် မိမိတို့ပြည်သူလူထုသည် အခြားဘာကိုမှ စိတ်မဝင်စားနိုင်တော့ပါ၊ တိုက်ပွဲ ကိုသာ အမြန်ဆုံးရပ်ပေးပါ၊ ငြိမ်းချမ်းရေးကိုသာ အမြန်ဆုံးဆောင်ရွက်ပေးပါဟု ဝမ်းနည်းကြေကွဲ စွာဖြင့် တောင်းဆိုတင်ပြလာကြပါတယ်။ ကျွန်တော်သည် လွှတ်တော်အစည်းအဝေး ရပ်နားတိုင်း စစ်ရှောင်ဒုက္ခသည်စခန်းများသို့ သွားရောက် အားပေးလျက်ရှိပါတယ်၊ ဗန်းမော်၊ ဝိုင်းမော်၊ မိုးမောက်၊ မန်စီ၊ ပူတာအို၊ ပန်ဝါ ရှိ စစ်ရှောင်စခန်းများသို့လည်း သွားရောက်ခဲ့ပါတယ်။ ယခင် တစ်ချိန်က လွှတ်တော်ကိုယ်စားလှယ်များနဲ့အတူ ဒေါက်တာခင်ရွှေ (သိန်း ၃၀၀)၊ ဦးနေဝင်းထွန်း (သိန်း ၂၀၀)၊ ဦးဌေးမြင့် (သိန်း ၁၀၀)၊ ဦးထွန်းထွန်း(သိန်း ၅၀) စသည်ဖြင့် စစ်ရှောင်ဒုက္ခသည် များကို ကူညီခဲ့တဲ့အတွက် ဒုက္ခသည်များကိုယ်စား အထူးကျေးဇူးတင်ရှိပါတယ်၊ ယခု အခေါက်လည်း စစ်ရှောင်ဒုက္ခသည်များ(၄၀၀၀)ဝန်းကျင်နှင့် ကျွန်တော်တွေ့ဆုံချိန်မှာ ယခင်အတိုင်း အားလုံးသော စစ်ရှောင်ဒုက္ခသည်များဟာ မိမိတို့ရဲ့ တစ်နှစ်ကျော်ကြာလာပြီဖြစ်သော စစ်ရှောင်ဒုက္ခသည် များရဲ့ ဘဝများကို မေ့မထားပေးဖို့နဲ့ တိုက်ပွဲအမြန်ဆုံးရပ်နိုင်ရန်၊ ငြိမ်းချမ်းရေး အမြန်ဆုံးရရှိရန်ဆောင်ရွက်ပေးကြဖို့ သနားစရာ မျက်ရည်ဝဲပြီး တင်ပြတောင်းဆိုလာကြပါတယ်၊ ပြည်သူ အားလုံးက တောင်းဆိုလာတဲ့ငြိမ်းချမ်းရေးရရှိရန်အဆိုနဲ့ပတ်သက်၍ ကျွန်တော် ပါဝင်တဲ့ အာဆီယံနိုင်ငံရေးနဲ့ လုံခြုံ ရေးအသိုက်အဝန်းဆိုင်ရာကော်မတီ အစည်းအဝေးတွင်လည်း တင်ပြ ဆွေးနွေးခဲ့ရာ ကော်မတီကလည်း သဘောတူ အားပေးကြပါတယ်။ ဥက္ကဋ္ဌကြီးခင်ဗျား။ တစ်နိုင်ငံလုံးမှာရှိတဲ့ တိုင်းရင်းသားပြည်သူများနဲ့ စစ်ရှောင် ဒုက္ခသည်များသည် ကချင်ပြည်နယ်ရှိ တိုက်ပွဲအမြန်ရပ်ပြီး ထာဝရငြိမ်းချမ်းရေး အမြန် ရရှိအောင် ဆောင်ရွက်ဖို့ ဆန္ဒပြင်းပြစွာနဲ့ တောင်းဆိုလာပြီဖြစ်တဲ့အတွက်ကြောင့်၊ ပြည့်သူ့အသံ လွှတ်တော်အသံ၊ ပြည်သူ့ဆန္ဒ လွှတ်တော်ဆန္ဒ၊ ပြည်သူတို့ မျှော်လင့်ချက် လွှတ်တော်က ဖော်ဆောင်ရွက်ဆိုတဲ့အတိုင်း လွှတ်တော်ကဖော်ဆောင်ရွက်နိုင်ဖို့အတွက် ယနေ့ပြည်သူတို့ရဲ့ အမျှော်လင့်ဆုံး၊ ဆန္ဒအပြင်းပြဆုံး၊ အရေးကြီးဆုံးဖြစ်သော ကချင်ပြည်နယ်နဲ့ ရှမ်းပြည် (မြောက်ပိုင်း)တွင် ဖြစ်နေသော တိုက်ပွဲရပ်စဲရန်နဲ့ ထာဝရငြိမ်းချမ်းရေး ရရှိရန်ကိစ္စသည် လွှတ်တော်ရဲ့ ဆောင်ပုဒ်ကို စိန်ခေါ်မှုတစ်ရပ် ဖြစ်လာနေပါပြီ။ ယနေ့လွှတ��တော်ကိုယ်စားလှယ်တိုင်းကလည်း ပြည်သူထဲက ပြည်သူ ဖြစ်ပြီး ပြည်သူလူထုနှင့် ခံစားချက် တစ်သားတည်းဖြစ်တဲ့အတွက် ကချင်ပြည်နယ်နှင့် ရှမ်းပြည် (မြောက်ပိုင်း)တွင် တိုက်ပွဲများ အမြန်ရပ်စဲရန်နှင့် ထာဝရငြိမ်းချမ်းရေးရရှိရန် လွှတ်တော် ကိုယ်စားလှယ်တိုင်းကလည်း ဆန္ဒပြင်းပြစွာ ရှိနေကြမယ်ဆိုတာ ယုံကြည်ပါတယ်။ ကျွန်တော်တို့ လွှတ်တော်ကိုယ်စားလှယ်များသည် ဒီကိစ္စကို အလေးအနက်ထားပြီး တစ်နိုင်ငံလုံး မှာရှိတဲ့ ပြည်သူတွေရဲ့ ကိုယ်စား လွှတ်တော်မှာ ပါဝင်ဆွေးနွေးအကြံပြုဖို့နဲ့ ထောက်ခံ အတည်ပြု ဆောင်ရွက်ကြဖို့ အချိန်တန်လာပြီ ဖြစ်ကြောင်းကိုလည်း တင်ပြလိုပါတယ်။ ဥက္ကဋ္ဌကြီးခင်ဗျား။ မြန်မာနိုင်ငံတော်အစိုးရနဲ့ KIO၊ KIA အဖွဲ့တို့နဲ့ ပတ်သက်ပြီး ကျွန်တော် ကြားသိမှု၊ ပါဝင်မှုတို့အပေါ် အနည်းငယ်တင်ပြလိုပါတယ်၊ ၁၉၈၉-၉၀ ခုနှစ်ဝန်းကျင်မှစ၍ ငြိမ်းချမ်းရေးအကျိုးတော်ဆောင်အဖွဲ့၏ မလျှော့သော ဇွဲ၊ လုံ လနဲ့ သတ္တိရှိရှိ ကြိုးစားမှုကြောင့် တပ်မတော်အစိုးရနဲ့ KIO၊ KIA အဖွဲ့ နှစ်ဖက် အကြိမ်ကြိမ် တွေ့ဆုံဆွေးနွေးနိုင်ပြီး ၁၉၉၄ ခုနှစ်တွင် တပ်မတော်အစိုးရနဲ့ KIO၊ KIA အပစ်အခတ်ရပ်စဲပြီး (၁၇)နှစ်လုံးလုံး ငြိမ်းချမ်းရေးကို တည်ဆောက်နိုင်ခဲ့ပါတယ်။ ဒါဟာ ငြိမ်းချမ်းရေးအကျိုးတော်ဆောင်အဖွဲ့ သို့မဟုတ် စေ့စပ် ညှိနှိုင်းရေးအဖွဲ့ရဲ့ ကြိုးစားပါဝင်ဆောင်ရွက်မှုကြောင့် အောင်မြင်မှုရရှိခဲ့ခြင်းဖြစ်တာကို တွေ့ရှိရ ပါတယ်။ သို့သော်လည်း ခေတ်ကာလအခြေအနေကြောင့် နိုင်ငံရေးအရ ဆက်လက်ဆွေးနွေးခွင့် အခြေအနေ မရရှိခဲ့ပါသဖြင့် ထာဝရငြိမ်းချမ်းရေး တည်ဆောက်နိုင်မည့် လမ်းကြောင်းပေါ်ကိုတော့ မရောက်ရှိခဲ့ပါ။ ယခုအခါ မိမိတို့နိုင်ငံသည် ပြည်သူများက ရွေးချယ်တင်မြှောက်သော ဒီမိုကရေစီ အစိုးရ၊ ဒီမိုကရေစီနိုင်ငံအဖြစ် ရောက်ရှိလာတဲ့အချိန် ၂၀၁၁ခုနှစ်၊ ဇွန်လ(၉)ရက်နေ့တွင် နိုင်ငံတော် အစိုးရက ဒီမိုကရေစီ အကူးအပြောင်းလုပ်ငန်းများနဲ့ နေ့နေ့ ညည အလုပ်များ လုံးပမ်းနေချိန် KIO၊ KIA ဘက်ကတော့ ဒီမိုကရေစီအစိုးရ ပေါ်ပေါက်လာပြီဖြစ်၍ နိုင်ငံရေးအရ ဆွေးနွေးဖို့ ဖိတ်ခေါ်လာလေမလားလို့ စောင့်မျှော်နေချိန်မှာ မရည်ရွယ်ဘဲနဲ့ မိုးမောက်မြို့နယ်၊ ဆန်ဂန် အနီးတစ်ဝိုက် တပ်မတော်နဲ့ KIA နှစ်ဖက်တပ်များ အောက်ခြေမှာ စတင်တိုက်ပွဲ ဖြစ်လာ ခဲ့ပါတယ်။ အစိုးရနဲ့ KIO၊ KIA နှစ်ဖက်စလုံးသည် အစတွင် ရည်ရွယ်ချက်မရှိဘဲနဲ့ အောက်ခြေပိုင်း၏ အားနည်းမှုတွေကြောင့် စတင်လာခဲ့သော ပဋိပက္ခဖြစ်သော်လည်း တစ်နှစ်ကျော် ကြာလာခဲ့ပြီး အရှိန်ပြင်းထန်လာသည်အထိ တိုက်ပွဲများ ဖြစ်လာနေပြီဖြစ်ပါတယ်။ ရဟတ်ယာဉ်များ၊ တိုက်လေယာဉ်များ ပါဝင်တိုက်ခိုက်တဲ့အဆင့် ရောက်နေပြီဖြစ်ပါတယ်။ နိုင်ငံတော်သမ္မတကြီးဟာ ၂၀၁၂ခုနှစ်၊ မတ်လ ၁ ရက်နေ့တွင် ပြည်ထောင်စု လွှတ်တော်မှာ ကျွန်တော်တို့နိုင်ငံ ပြည်ထောင်စုနိုင်ငံ တစ်နိုင်ငံဖြစ်တာနဲ့အညီ နိုင်ငံရေးလမ်းစဉ်မှာ တိုင်းရင်းသားအားလုံး တန်းတူညီတူပါဝင်ခွင့်ရဖို့ မဖြစ်မနေဆောင်ရွက်ရမှာ ဖြစ်ပါတယ်၊ ဒါဟာ ကျွန်တော်တို့ သွေးရင်းညီအစ်ကို တိုင်းရင်းသားတွေရဲ့ ခေတ်အဆက်ဆက် အကောင်အထည် မဖော်ခဲ့တဲ့ အိပ်မက်၊ လွင့်ပျယ် ပျောက်ပျက်ခဲ့ရတဲ့ မျှော်လင့်ချက်တွေလည်း ဖြစ်ပါတယ်။ ကချင်၊ ကယား၊ ကရင်၊ ချင်း၊ မွန်၊ ရခိုင်၊ ရှမ်း အစ ရှိတဲ့ တိုင်းရင်းသားများနည်းတူ ဗမာဆိုတာလည်း ပြည်ထောင်စုထဲက တိုင်းရင်းသားလူမျိုးတစ်ခုဖြစ်ပါတယ်။ သာတူညီမျှ အခွင့်အရေးကို အားလုံးမျှဝေရရှိပြီးတန်းတူရည်တူဖြစ်ပေါ်လာဖို့ဆိုတဲ့ တိုင်းရင်းသားတွေရဲ့ မျှော်မှန်းချက်ဟာ ကျွန်တော်တို့အစိုးရရဲ့ လိုလားချက်လည်း ဖြစ်ပါတယ်။ ကျွန်တော်တို့ တိုင်းရင်းသားတွေ ခံစားနေကြရတဲ့ ခါးသီးတဲ့ ဒဏ်ရာတွေ၊ စူးနစ်တဲ့ အတွေ့အကြုံတွေ၊ ပျောက်ဆုံးနေတဲ့ အိပ်မက်တွေ ကျွန်တော်တို့အားလုံး ဖြည့်ဆည်းပေးဖို့ တာဝန်ရှိပါတယ်လို့ ပြောကြားခဲ့ပါတယ်။ ဒါ့အပြင် သမ္မတကြီးက KIA စစ်သားတစ်ယောက် ဆုံးရှုံးတာဟာ တိုင်းပြည်ရဲ့ ဆုံးရှုံးမှုဖြစ်သလို တပ်မတော်သားတစ်ယောက် ဆုံးရှုံးသွားတာလည်း တိုင်းပြည်ရဲ့ ဆုံးရှုံးမှု ဖြစ်ပါတယ်လို့ ပြောကြားခဲ့ပါတယ်။ ဒီလိုမဖြစ်ဖို့ရန်အတွက်၊ ငြိမ်းချမ်းရေး ရရှိဖို့ရန်အတွက် သမ္မတကြီးမှ မြန်မာ့တပ်မတော်မှ ထိုးစစ်မဆင်ရန် မိမိတပ်များဘက်မှ စတင် မပစ်ခတ်ရန်လည်း ညွှန်ကြားခဲ့ပါတယ်။ နိုင်ငံတော်သမ္မတအိမ်တော်မှာ ကျင်းပတဲ့ ပြည်ထောင်စုငြိမ်းချမ်းရေးဖော်ဆောင်မှု ဗဟိုကော်မတီ ပထမအကြိမ်အစည်းအဝေးတွင် သမ္မတကြီးမှ တိုင်းရင်းသားလက်နက်ကိုင်အဖွဲ့ အစည်းများနှင့် ပဋိပက္ခချုပ်ငြိမ်းအောင် ဆောင်ရွက်ရေးသည် နိုင်ငံတော်တည်ဆောက်ရေး၏ အခြေခံအုတ်မြစ်ပင်ဖြစ်ကြောင်း ပြောကြားခဲ့ပါတယ်။ ဒီမိုကရေစီမိတ်ဆွေ ပါတီအဖွဲ့ ဥက္ကဋ္ဌ၊ အတွင်းရေးမှူးများနဲ့ တွေ့ဆုံစဉ် သမ္မတကြီးက ကချင်ပြည်နယ်နဲ့ ပတ်သက်ပြီး လက်နက်ကိုင် ပဋိပက္ခများ ဖြစ်ပွားနေ၍ ကချင်ပြည်နယ်သည် နိုင်ငံအတွင်း ထိခိုက်နစ်နာ ဆုံးရှုံးမှုအများဆုံး ပြည်နယ်ဖြစ်နေပါကြောင်း၊ ကချင်ပြည်နယ်က ဆုံးရှုံးမှုများသည် မိမိတို့နိုင်ငံ၏ ဆုံးရှုံးမှုများပင် ဖြစ်ကြောင်း ပြောကြားခဲ့တဲ့အပြင်၊ ငြိမ်းချမ်းရေးဖော်ဆောင်ခြင်းကို စိတ်ရှည်သည်းခံမှု၊ နားလည် စာနာမှု၊ တစ်ဦးအပေါ် တစ်ဦးလေးစားမှု၊ တန်းတူရည်တူ ဆက်ဆံမှုတို့ဖြင့် အကောင်အထည်ဖော် ဆောင်ရွက်ကြရန်လည်း တိုက်တွန်းပြောကြားခဲ့ပါတယ်။ ဥက္ကဋ္ဌကြီးခင်ဗျား။ သမ္မတကြီးရဲ့ အလွန်အဓိပ္ပာယ်ပြည့်စုံပြီး လေးနက်မှန်ကန် တိကျသော ပြောကြားချက်၊ ညွှန်ကြားချက်များနဲ့အတူ အစိုးရနှင့် KIO၊ KIA ငြိမ်းချမ်းရေး ဆွေးနွေးရေးအဖွဲ့များဟာ ၂၀၁၁ ခုနှစ်၊ ဇွန်လမှစ၍ ယနေ့အထိ (၁၁)ကြိမ်တိတိ တွေ့ဆုံ ဆွေးနွေးခဲ့ကြပါတယ်။ ပဋိပက္ခ စတင်ဖြစ်လာချိန်တွင် လက်နက်ငယ်များဖြင့် တိုက်ခိုက်ကြ ပါတယ်။ သို့သော်လည်း ငြိမ်းချမ်းရေးရရှိအောင် ပို၍ကြိုးစားဆွေးနွေးရင်းနဲ့ လက်နက်ကြီးများ ပါဝင်ပြီး တိုက်ခိုက်လာကြတဲ့အခြေအနေကို ရောက်လာပါတယ်။ ဆက်ပြီးတော့ ငြိမ်းချမ်းရေးအတွက် ဆွေးနွေးကြိုးစားရင်းနဲ့ ရဟတ်ယာဉ်များ ပါဝင်ပြီး တိုက်ခိုက်လာကြတဲ့ အခြေအနေကို ရောက်လာပါတယ်။ ဆက်လက်ဆွေးနွေးဖို့ ကြိုးစားရင်း တိုက်လေယာဉ်များနဲ့ တိုက်ခိုက်လာတဲ့အဆင့် ရောက်လာတယ်လို့ ကြားသိ ရပါတယ်။ ယခုဆိုလျှင် နှစ်ဖက်တွေ့ဆုံနိုင်ရန်ပင်လျှင် ခက်ခဲတဲ့အနေအထားကို ရောက်နေ ပါတယ်။ ဒီလိုဖြစ်လာတာဟာ ပဋိပက္ခဖြစ်နေကြတဲ့ အစိုးရနဲ့ KIO၊ KIA နှစ်ဖက်ရဲ့ ကြားမှာ ယုံကြည် စိတ်ချအားကိုးရမည့် စေ့စပ်ညှိနှိုင်း ဆောင်ရွက်ပေးသူများမရှိဘဲ ပဋိပက္ခဖြစ်နေတဲ့ နှစ်ဖက်ထိပ်တိုက်ဆွေးနွေးမှုကြောင့် အပစ်အခတ်များ မရပ်စဲနိုင်ဘဲ ဆွေးနွေးလေ ပဋိပက္ခ ပိုမို ကြီးမားလာလေ၊ ကြာလေ ဆိုးလေ ပြည်သူများဒုက္ခရောက်၍ သေကြေပျက်စီးမှုများလေ၊ နှစ်ဖက်စစ်သားများလည်း သေကြေမှုများလေနှင့် စစ်ရှောင်ဒုက္ခသည်များလည်း တစ်သိန်းကျော် လာပြီဖြစ်ပါတယ်။ကျောင်းပျက်၊ အိမ်ပျက်၊ ရွာပျက်၊ ခြံပျက်၊ လယ်ပျက်၊ ဘဝပျက်မှုများကို တွေ့ကြုံခံစား နေကြရပါတယ်။ ဥက္ကဋ္ဌကြီးခင်ဗျား။ ၁၉၉၄ ခုနှစ်တွင် တပ်မတော်အစိုးရနဲ့ KIO၊ KIA တို့နှစ်ဖက် အပစ်အခတ်ရပ်စဲရေး သဘောတူနိုင်ခဲ့ပြီး (၁၇)နှစ်လုံးလုံး ငြိမ်းချမ်းရေးတည်ဆောက်နိုင်ခဲ့ သည်မှာ နှစ်ဖက်ကြားတွင် ယင်းအချိန်က နှစ်ဖက်စလုံးကို ပြောဆိုဆွေးနွေးညှိနှိုင်းနိုင်ခဲ့သော နှစ်ဖက်စလုံးကလည်း ယုံကြည်လက်ခံခဲ့သော ငြိမ်းချမ်းရေးအကျိုးတော်ဆောင်အဖွဲ့ ရှိခဲ့လို့ ဖြစ်ပါတယ်။ ၂၀၁၁ခုနှစ်၊ ဇွန်လ ၉ ရက်မှစ၍၊ မြန်မာ့တပ်မတော်နဲ့ KIO၊ KIA နှစ်ဖက် ထိပ်တိုက်ပဋိပက္ခဖြစ်သော နှစ်ဖက်ကြားတွင် နှစ်ဖက်စလုံးက လက်ခံယုံကြည်အားကိုးပြီး ညှိနှိုင်းဆောင်ရွက်ပေးမည့်အဖွဲ့ မပါဝင်ဘဲ (၁၁)ကြိမ်တိတိ ကြိုးစားဆွေးနွေးခဲ့သော်လည်း ပဋိပက္ခများ လျော့နည်း ပပျောက်ရမည့်အစား ပိုပိုပြီး အရှိန်ပြင်းထန်လာတာကို တွေ့ကြုံခံစား နေကြတာကို တွေ့ရှိရပါတယ်။ ထို့ကြောင့် ငြိမ်းချမ်းရေးဖော်ဆောင်ရေးလုပ်ငန်းစဉ်အဆင့် တစ်ခုအနေဖြင့် သော်လည်းကောင်း သို့မဟုတ် အခြေခံမူတစ်ခုအနေဖြင့်သော်လည်းကောင်း ထိပ်တိုက်ပဋိပက္ခ ဖြစ်ပွားနေသော နှစ်ဖက်ကြားတွင် အပစ်အခတ်ရပ်စဲအောင်၊ တည်ငြိမ်အေးချမ်းတဲ့ အနေအထားရောက်အောင်၊ နိုင်ငံရေးအရ ဆက်လက်ဆွေးနွေးသွားနိုင်တဲ့ အနေအထား ရောက်အောင် ညှိနှိုင်းဆောင်ရွက်ပေးမည့် နှစ်ဖက်စလုံးက ယုံကြည်စိတ်ချ အားကိုးလေးစားပြီး နှစ်ဖက်စလုံးကို ပြောဆိုဆွေးနွေးညှိနှိုင်းပေးနိုင်မည့် နိုင်ငံတော်အဆင့် အမိအဖများ၊ ပြည်ထောင်စုလွှတ်တော်မှ အားကိုးအားထားထိုက်သူများ၊ လူထုထဲမှ တိုင်းရင်းသား ခေါင်းဆောင်ကြီးများ ပါဝင်သော ငြိမ်းချမ်းရေးအကျိုးတော်ဆောင်အဖွဲ့ သို့မဟုတ် စေ့စပ် ညှိနှိုင်းဆောင်ရွက်ပေးရေးအဖွဲ့ သို့ မဟုတ် အင်္ဂလိပ်လို Strong Medictors သို့မဟုတ် Strong Facilitators အဓိပ္ပာယ်ရသောအဖွဲ့ကို ဖွဲ့စည်းဆောင်ရွက်သွားနိုင်ရန် ပြည်ထောင်စု အစိုးရအား တိုက်တွန်းကြောင်း သို့မဟုတ် ပြည်ထောင်စုလွှတ်တော်က ပါဝင်လက်တွဲကူညီဆောင်ရွက်နိုင်ရန် ဆိုသောအချက်ကို ယခု မိမိလွှတ်တော်သို့ တင်ပြတဲ့ အဆိုထဲမှ အရေးကြီးတဲ့ အချက်တစ်ချက်အဖြစ် တင်ပြဆွေးနွေးအပ်ပါတယ်။ ဥက္ကဋ္ဌကြီးခင်ဗျား။ မြန်မာနိုင်ငံရဲ့ တိုက်ပွဲများနဲ့ပတ်သက်ပြီး အနည်းငယ် သုံးသပ် တင်ပြခွင့်ပြုပါခင်ဗျာ။ မြန်မာနိုင်ငံကို လက်နက်ကိုင်ပြီး ကိုလိုနီနယ်ချဲ့ခဲ့တဲ့ အင်္ဂလိပ် နယ်ချဲ့ကို သော်လည်းကောင်း၊ ဂျပန်နယ်ချဲ့ ကိုသော်လည်းကောင်း၊ တရုတ်ဖြူနယ်ချဲ့ ကိုသော်လည်းကောင်း မြန်မာတပ်မတော်အနေဖြင့် နိုင်အောင် တိုက်ထုတ် အဆုံးသတ်နိုင်ခဲ့ပါတယ်။ ထိုနည်းတူ ဝါဒကြောင့် လက်နက်ကိုင်တိုက်ခိုက်ခဲ့တဲ့ အဖွဲ့အစည်း (ဥပမာ-ကွန်မြူနစ်) များကိုလည်း နိုင်အောင် တိုက်ပြီး အမြစ်ပြတ် အဆုံးသတ်နိုင်ခဲ့ပါတယ်။ မိမိ၏ဖခင် သူရဲကောင်း မှတ်တမ်းဝင် ပြန်တမ်းဝင်အရာရှိ ကြည်း ၅၄၄၁၊ (ဗိုလ်ကြီးခက်လှ) ကိုယ်တိုင် ဒီတိုက်ပွဲတွေမှာ တာဝန်ကျေပွန်စွာ ပါဝင်ခဲ့ပါတယ်။ ဒါပေမဲ့ တိုင်းရင်းသားအရေးအပေါ် အခြေခံပြီး လက်နက် ကိုင်တဲ့ တိုင်းရင်းသားလက်နက်ကိုင်အဖွဲ့အစည်းများနဲ့တော့၊ ယနေ့ထိ နှစ်ပေါင်း (၆၀) ကျော်ကြာ ဘယ်နှစ်ကြိမ် ဘယ်နှစ်ခါပဲ တိုက်တိုက် ပဋိပက္ခတိုက်ပွဲတွေ မပြီးဆုံးနိုင်သေးတာကို တွေ့ရှိခံစားနေရပါတယ်။ ဘာဖြစ်လို့မပြီးဆုံးနိုင်ရတာလဲဆိုရင် မဖြစ်သင့်မဖြစ်ထိုက်တဲ့တိုက်ပွဲ၊ မတိုက်သင့် မတိုက်ထိုက်တဲ့တိုက်ပွဲ၊ ပြည်ထောင်စုဖွားတိုင်းရင်းသား သွေးရင်းညီအစ်ကို မိသားစုချင်း ဖြစ်တဲ့ တိုက်ပွဲ ဖြစ်သောကြောင့် ဖြစ်ပါတယ်။ ယခုလို မပြီးဆုံးနိုင်သော ပဋိပက္ခတိုက်ပွဲများဖြင့် အဖြေမရှာဘဲ အပစ်အခတ် အမြန်ဆုံးရပ်ပြီး နိုင်ငံရေးအရ အဖြေရှာရန် ပြည်သူများက တောင်းဆိုလာကြပါတယ်။ တိုက်ပွဲ တွေဟာ ဘယ်သူပဲနိုင်နိုင် အဆုံးမသတ် နိုင်သလို အရင်းအမြစ်စစ်ကြည့်တော့ နှစ်ဖက်စလုံး ဆုံးရှုံးတာ၊ တိုင်းရင်းသား ညီအစ်ကိုတွေ သေကြေပျက်စီးတာ၊ နှစ်ဖက်ကုန်ကျတဲ့ ငွေကြေးလည်း ပြည်သူ့ဘဏ္ဍာငွေ ကုန်ကျဆုံးရှုံးတာပဲ ဖြစ်ပါတယ်။ ဒါကြောင့် ပြည်ထောင်စုဖွား တိုင်းရင်းသားသွေးရင်းညီအစ်ကို မိသားစုချင်း တိုက်ကြတဲ့ မပြီးဆုံးနိုင်တဲ့ ပဋိပက္ခတိုက်ပွဲကို ဒီနေ့ အမြန် ရပ်ပေးဖို့ ပြည်သူလူထုက တောင်းဆိုလာကြတဲ့အတွက် ကချင်ပြည်နယ်နဲ့ ရှမ်းပြည်နယ် (မြောက်ပိုင်း)တွင် မြန်မာ့တပ်မတော်နဲ့ KIA နှစ်ဖက်တပ်များ တိုက်ပွဲရပ်စဲရန် ဆိုသော အချက်ကို ယခု မိမိ လွှတ်တော်သို့ တင်ပြတဲ့ အဆိုထဲမှ အရေးကြီးတဲ့ အချက် (၂)အဖြစ် တင်ပြ ဆွေးနွေးအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရခိုင်ပြည်နယ်ရဲ့ ပဋိပက္ခဖြစ်စဉ်တုန်းက ရခိုင်ပြည်နယ်ရှိ ညီအစ်ကိုများ စိုးရိမ်ထိတ်လန့်အားငယ်ပြီး ဒုက္ခရောက်နေချိန်မှာ လွှတ်တော်မှ သွားရောက် ကူညီပံ့ပိုးခဲ့တာဟာ ဒုက္ခရောက်နေတဲ့ ရခိုင်ပြည်နယ်ရှိ ညီအစ်ကိုများအတွက် အင်မတန်မှ အကျိုးရှိခဲ့သလို၊ တိုင်းရင်းသားများရဲ့ စည်းလုံးညီညွတ်မှုကို လိုအပ်ချိန်၊ အရေးကြီးချိန်မှာ လွှတ်တော်မှ ယင်းအချက်ကို ပြသနိုင်ခဲ့တာလည်းဖြစ်ပါတယ်။ ယနေ့ ကချင်ပြည်နယ်နှင့် ရှမ်းပြည်နယ်(မြောက်ပိုင်း)တွင် စစ်ရှောင်ဒုက္ခသည်များ တစ်သိန်းကျော် ဟာလည်း စိုးရိမ်ထိတ်လန့်အားငယ်ပြီး ဒုက္ခရောက်နေကြပါတယ်။ သူတို့လည်း ကျွန်တော်တို့နဲ့ တိုင်းရင်းသားညီအစ်ကိုများပဲ ဖြစ်ပါတယ်။ ပြည်သူထဲကပြည်သူ၊ တိုင်းရင်းသားထဲက တိုင်းရင်းသားတွေဖြစ်တဲ့အတွက် ကျွန်တော်တို့ လွှတ်တော်ကိုယ်စားလှယ်များမှလည်း အတတ်နိုင်ဆုံး စေတနာ၊ မေတ္တာထားပြီး ရခိုင်ပြည်နယ်မှာကဲ့သို့ ကူညီနိုင်လျှင် လွှတ်တော် အခန်းကဏ္ဍသည်လည်း ပိုမိုကောင်းမွန်မျှတပြီး ပြည်သူများရဲ့ ယုံကြည်အားကိုးမှုလည်း ပိုမို ရရှိလာမည်ဖြစ်သောကြောင့် လွှတ်တော်က ကချင်ပြည်နယ်နဲ့ ရှမ်းပြည်နယ်(မြောက်ပိုင်း)ရှိ စစ်ရှောင်ဒုက္ခသည်များအတွက် အတတ်နိုင်ဆုံး ကူညီပံ့ပိုးနိုင်ရန် ဆိုသောအချက်ကို ယခု မိမိ လွှတ်တော်သို့ တင်ပြတဲ့အဆိုထဲမှ အရေးကြီးတဲ့ အချက်(၃)အဖြစ် တင်ပြအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော် တင်ပြခဲ့တဲ့ အဆိုထဲမှ အရေးကြီးတဲ့ အချက်(၁)၊(၂)၊(၃)တို့ကို အောက်ပါအတိုင်း တစ်ဆက်တည်း တင်ပြသွားပါမယ်။ (၁) နိုင်ငံတော်အဆင့် အမိအဖများ၊ ပြည်ထောင်စုလွှတ်တော်မှ အားကိုးအားထား ထိုက်သူများ၊ လူထုမှ တိုင်းရင်းသားခေါင်းဆောင်ကြီးများ ပါဝင်သော ငြိမ်းချမ်းရေး အကျိုးဆောင်အဖွဲ့ သို့မဟုတ် စေ့စပ်ညှိနှိုင်း ဆောင်ရွက်ပေးရေးအဖွဲ့သို့မဟုတ် အင်္ဂလိပ်လို Strong Medictors သို့မဟုတ် Strong Facilitators အဓိပ္ပာယ်ရသောအဖွဲ့ကို ဖွဲ့စည်း ဆောင်ရွက်သွားနိုင်ရန် ပြည်ထောင်စုအစိုးရအား တိုက်တွန်းကြောင်း သို့မဟုတ် ပြည်ထောင်စု လွှတ်တော်က ပါဝင်လက်တွဲ ကူညီဆောင်ရွက်ရန် လွှတ်တော်သို့ တင်ပြခြင်း (၂) အနေနဲ့ ကချင်ပြည်နယ်နှင့် ရှမ်းပြည် (မြောက်ပိုင်း)တွင် မြန်မာ့တပ်မတော်နဲ့ KIA နှစ်ဖက်တပ်များ တိုက်ပွဲရပ်စဲပြီး ထာဝရ ငြိမ်းချမ်းရေးရရှိရေး (၃)လွှတ်တော်က ကချင်ပြည်နယ်နှင့် ရှမ်းပြည်နယ်(မြောက်ပိုင်း)ရှိ စစ်ရှောင်ဒုက္ခသည်များအတွက် အတတ်နိုင်ဆုံး ကူညီပံ့ပိုးနိုင်ရန်ဆိုသော အချက် (၃)ချက်ပါဝင်တဲ့ မိမိရဲ့ အဆိုကို လွှတ်တော်သို့ ယုံကြည်အားကိုးစွာဖြင့် ဥက္ကဋ္ဌကြီးမှ တစ်ဆင့် လေးစားစွာ တင်ပြရင်း နိဂုံးချုပ်အပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့်ပုဂ္ဂိုလ် ရှိပါက ဆောင်ရွက်ဖို့ ဖိတ်ခေါ်ပါတယ်</speech>
<speech><mp id="5">ဦးစိုင်းတင်အောင်၊ ကချင်ပြည်နယ်မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့ ကချင်ပြည်နယ် မဲဆန္ဒနယ် အမှတ်(၅)မှ အမျိုးသားလွှတ်တော် ကိုယ်စားလှယ် ဦးစိုင်းတင်အောင် ပဲ ဖြစ်ပါတယ်။ ကချင်ပြည်နယ် မဲဆန္ဒနယ်အမှတ်(၁)က အမျိုးသားလွှတ်တော် ကိုယ်စားလှယ် ဦးခက်ထိန်နန် တင်သွင်းတဲ့ အဆိုကို နိုင်ငံတော်ရဲ့ ထာဝရ တည်ငြိမ်းအေးချမ်းရေးအတွက်သော်လည်းကောင်း၊ ပဋိပက္ခကြောင့် ရှောင်တိမ်းနေတဲ့ ဒုက္ခရောက် တိုင်းရင်းသား မိဘပြည်သူတို့ကို ထောက်ထား ငဲ့ညှာတဲ့အနေနဲ့သော်လည်းကောင်း အမျိုးသားလွှတ်တော်ကြီးမှ လက်ခံဆွေးနွေးပေးပါရန် လေးစားစွာ ထောက်ခံတင်ပြအပ်ပါတယ် ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဦးခက်ထိန်နန် တင်သွင်းတဲ့ အဆိုကို လွှတ်တော်ကိုယ်စားလှယ် တစ်ဦးက ထောက်ခံသွားပါတယ်။ အဆိုမှာ ပြည်တွင်းငြိမ်းချမ်းရေးနှင့် ပတ်သက်၍ ထာဝရငြိမ်းချမ်းရေးဖော်ဆောင်နိုင်ရန် နှစ်ဦးနှစ်ဖက် ယုံကြည်မှုရရှိမည့် ခိုင်မာသော အခြေခံမူများ ချမှတ်ပေးရေး ပြည်ထောင်စုအစိုးရအား တိုက်တွန်းကြောင်း ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒ ရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလား ခင်ဗျား။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦးခက်ထိန်နန် ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဦးခက်ထိန်နန် တင်သွင်းတဲ့အဆိုကို ဆွေးနွေးမယ့် လွှတ်တော်ကိုယ်စားလှယ်များ အစည်းအဝေး ရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်</speech>
<speech type="speaker">အစီအစဉ်(၁၁) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ မန္တလေးတိုင်းဒေသကြီး မဲဆန္ဒနယ်အမှတ်(၆)မှ ဦးမျိုးမြင့် က ဧရာဝတီမြစ်ဝကျွန်းပေါ် ဒေသ ရေကြီးမှုကာကွယ်တာတမံများ၊ ရေနုတ်မြောင်းများနှင့် ဆက်စပ်ရေအားအဆောက်အအုံများ ပြန်လည် ခေတ်မီပြင်ဆင်ခြင်းစီမံကိန်းအား အဆင့်လိုက် ဆောင်ရွက်သွားရန် နှင့် စပ်လျဉ်းတဲ့ အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်။ ဦးမျိုးမြင့် အဆိုတင်သွင်းဖို့ ဖြစ်ပါတယ်</speech>
<speech><mp id="102">ဦးမျိုးမြင့်၊ မန္တလေးတိုင်းဒေသကြီး မဲဆန္ဒနယ်အမှတ်(၆)</mp>အားလုံး မင်္ဂလာ အပေါင်းနှင့် ပြည့်စုံ ကြပါစေ။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး၊ ပြည်ထောင်စုအစိုးရအဖွဲ့ဝင် ဝန်ကြီးများ၊ ဒုတိယဝန်ကြီးများနှင့် အမျိုးသားလွှတ်တော် ကိုယ်စားလှယ်တော်များအားလုံး ရွှင်လန်းချမ်းမြေ့ကြပါစေကြောင်း ဦးစွာနှုတ်ခွန်းဆက်သအပ် ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၆)မှ အမျိုးသား လွှတ်တော်ကိုယ်စားလှယ် ဦးမျိုးမြင့် ဖြစ်ပါတယ်။ ကျွန်တော့်အနေနဲ့ ဧရာဝတီမြစ်ဝကျွန်းပေါ်ဒေသ၊ ရေကြီးမှုကာကွယ်တာတမံများ၊ ရေနုတ်ြောင်းများနှင့် ဆက်စပ်ရေအားအဆောက်အအုံများ ပြန်လည်ခေတ်မီပြင်ဆင်ခြင်းစီမံကိန်း (Rehabilitation and Modernization Project of Flood Protection Embankments, Drainages and Ancillary Structures for Ayeygrwady Deltd) အား အဆင့်အလိုက် ဆောင်ရွက်သွားရန် ပြည်ထောင်စုအစိုးရသို့ တိုက်တွန်းကြောင်းအဆိုကို တင်သွင်းသွားမှာ ဖြစ်ပါတယ်။ ကျွန်တော့်အဆိုကို ဖတ်ကြား တင်သွင်းခွင့်နှင့် အင်္ဂလိပ်စကားလုံး အသုံးအနှုန်းများလည်း ထည့်သွင်း သုံးနှုန်းခွင့်ပြုပါရန် ဥက္ကဋ္ဌကြီးအား ပန်ကြားအပ်ပါတယ် ခင်ဗျား။ ကျွန်တော်ဟာ ဆည်မြောင်းမှာ ၁၉၇၇-၇၈ နဲ့ ၁၉၉၀-၉၁ ခုနှစ်များ ဝန်းကျင်မှာ ဧရာဝတီတိုင်းနဲ့ ပဲခူးတိုင်းများအတွင်းမှာ စပါး(၁)စီမံကိန်းနဲ့ မိုးရာသီ ဧရာဝတီမြစ်ရေကြီးမှု ထိန်းသိမ်းကာကွယ် တာတမံများ ကြီးကြပ်စစ်ဆေးမှုတာဝန်များကို ထမ်းဆောင်ခဲ့ရလို့ လက်ရှိ အခြေအနေများနဲ့ ဆက်စပ်သိရှိနိုင်မှုအတွက် ၂၀၁၂ ခုနှစ်၊ ဒီဇင်ဘာလ ပထမပတ်အတွင်းမှာ သာယာဝတီ၊ မိုးညို၊ ပေါင်းတည်၊ ပြည်၊ အင်္ဂပူ၊ ဟင်္သာတ၊ ညောင်တုန်း၊ မအူပင်၊ ဖျာပုံ၊ ကွမ်းခြံကုန်း၊ ကော့မှူးမြို့နယ်များကို သွားရောက်လေ့လာခဲ့ပြီးတဲ့နောက်မှာ ဒီအဆိုကို တင်ပြ ရခြင်းလည်း ဖြစ်ပါတယ်။ ဒါ့အပြင် အမေရိကန်နိုင် Colorado University (Boulder) မှ ပညာရှင်ကြီးများ အဖွဲ့နဲ့ အခြားအမေရိကန်တက္ကသိုလ်များမှ ပညာရှင်များ၊ ဗြိတိန်၊ ဂျပန်တက္ကသိုလ်များမှ ပညာရှင်များ ပူးပေါင်းပြီးတော့ Nature Geoscience ကို လေ့လာပြီးတဲ့အခါမှာ ၂၀၀၉ ခုနှစ်၊ စက်တင်ဘာလမှာ လူတို့ရဲ့ ဘဝလှုပ်ရှားမှုများကြောင့် နိမ့်ကျွံကျနေတဲ့ မြစ်ဝကျွန်းပေါ်ဒေသများ Bole:cos? Sinking deltas due to human activities 260733$ovos: mysculos ထင်ရှားတဲ့မြစ်ဝကျွန်းပေါ်ဒေသ (၃၃)ခုအပေါ် အခြေခံပြီးတော့ ၂၀၀၉ ခုနှစ်၊ စက်တင်ဘာလမှာ ထုတ်ပြန်ခဲ့ပါတယ်။ အဲဒီအထဲမှာ ကျွန်တော်တို့ ဧရာဝတီမြစ်ဝကျွန်းပေါ်ဒေသနဲ့အတူ အိမ်နီးချင်း နိုင်ငံများမှ မဲခေါင်မြစ်ဝကျွန်းပေါ်ဒေသ၊ (ဗီယက်နမ်)၊ ချော့ပရာမြစ်ဝကျွန်းပေါ်ဒေသ၊ (ထိုင်းနိုင်ငံ)တို့လည်း ပါဝင်ကြပါတယ်။ ဖော်ပြပါပုံများဟာဆိုလို့ရှိရင်လည်း PowerPoint နဲ့ ပြထားပြီး Shuttle Radar Topography Mission (SRTM) ရရှိတဲ့ အချက်အလက် ဖြစ်ပါတယ်။ ကျွန်တော်တို့ရဲ့ ဧရာဝတီမြစ်ဝကျွန်းပေါ်ဒေသဟာ သဲနုန်းများ ဆုတ်ယုတ်လာမှု (Sediment reduction) မြစ်ခွဲ/ရေနုတ်မြောင်းများ ဆုတ်ယုတ်လာမှု (Distributory channel reduction) မြေအောက်ရေ၊ GWDoppå:sə€podegoodwodą (Subsurfce water oil gas mining) ood လူတို့ရဲ့ ပြုမူဆောင်ရွက်ချက်များ သဘာဝအန္တရာယ်ကြောင့်၊ ဘေးအန္တရာယ်ကြောင့် တစ်နှစ်၊ တစ်နှစ်မှာ မြေကျွံကျနေမှုများဟာ ပင်လယ်ရေမြင့် တက်လာမှု (Seg Level rise) (၃.၄) မီလီမီတာကနေပြီးတော့ (၆) မီလီမီတာနှုန်းနဲ့ ပိုမိုမြန်ဆန်နေကြောင်း ဖော်ပြထားပါတယ်။ သို့သော်လည်းပဲ အလွန်အရေးကြီးတဲ့အန္တရာယ် (At Greater Risk) ဟာ ကြီးမားတဲ့အန္တရာယ်(At Risk) နောက်တစ်ခါ အသင့်အတင့်အန္တရာယ် (Moderate) အတန်း အစား (၃)မျိုး ခွဲခြားထားတဲ့အခါမှာ ကျွန်တော်တို့ရဲ့ ဧရာဝတီမြစ်ဝကျွန်းပေါ်ဒေသဟာ (Moderate) အဆင့်မှာ ပါဝင်တဲ့အတွက် ယင်းအဆင့်ထက် ကျော်လွန်ခြင်း မရှိဖို့အတွက် ဝိုင်းဝန်းကာကွယ် ထိန်းသိမ်းကြဖို့အတွက်လည်း ရည်ရွယ်တင်ပြရခြင်း ဖြစ်ပါတယ်။ PowerPoint မှာ ပြထားတာ တော့ ကျွန်တော်တို့ ဧရာဝတီမြစ်ဝကျွန်းပေါ်ဒေသရဲ့ ၂၀၀၈ ခုနှစ်၊ နာဂစ်မုန်တိုင်း တိုက်ခတ်စဉ်မှာ ထိခိုက်တဲ့နေရာကို စောစောက ဧရာဝတီမြစ်ဝကျွန်းပေါ်ကို ပြခြင်းဖြစ်ပါတယ်။ အနီရောင်နဲ့ ပြထားတာတွေကတော့ အလွန်ထိခိုက်တဲ့ နေရာတွေ ဖြစ်ပါတယ်။ ဒါကတော့ ကျွန်တော်တို့ မဲခေါင်မြစ်ဝှမ်းဒေသ ဗီယက်နမ် ကအခြေအနေ ဖြစ်ပါတယ်။ အနီရောင် (Dork red) ကတော့ ထူးထူးခြားခြား ခံရတဲ့နေရာတွေ ဖြစ်ပါတယ်။ လေးစားအပ်ပါတဲ့ ဥက္ကဋ္ဌကြီးခင်ဗျား။ မြန်မာနိုင်ငံမြောက်ဖျားဒေသ မေခနှင့် မေလိခ မြစ်ဝှမ်း မြစ်နှစ်သွယ် ပေါင်းဆုံရာ မြန်မာနိုင်ငံတောင်ပိုင်းသို့ စုစုပေါင်းအလျား (၁၃၅၀)မိုင် ရှည်တဲ့ ဧရာဝတီမြစ်ကြီးဟာ ပြည်မြို့ တောင်ဘက်(၅၃)မိုင်ခန့်အကွာ မြန်အောင်မြို့အနီးက စပြီးတော့ ဧရာဝတီမြစ်ဝကျွန်းပေါ်ဒေသအဖြစ် ဖြစ်ထွန်း ပေါ်ပေါက်ခဲ့ပါတယ်။ ဧရာဝတီမြစ်ဝ ကျွန်းပေါ်ဒေသဟာ မြောက်ဘက်မှ တောင်ဘက်ကို မိုင် (၁၈၀) ရှည်လျားပြီးတော့ အနောက်ဘက်မှ အရှေ့ ဘက်ကို မိုင်(၁၅၀) ကျယ်ဝန်းပြီးတော့ ပထမမြစ်ခွဲ ငဝန်မြစ် (ပုသိမ်မြစ်)က တစ်ဆင့် မြစ်ခွဲပေါင်းများစွာနဲ့ ဖြန့်ကျက်နေရာယူထားတဲ့ နုန်းတင်မြေနုဒေသကြီး ဖြစ်ပါတယ်။ အကျုံးဝင်ဒေသများကတော့ ဧရာဝတီ၊ ပဲခူး၊ ရန်ကုန်တိုင်းဒေသကြီးတို့ ဖြစ်ကြပါတယ်။ အာရှတိုက်ရဲ့ စပါးကျီကြီး(၃)ခု (3 Rice Bowls of Asia) အဖြစ် သတ်မှတ်ခြင်း ခံရတဲ့ အရှေ့တောင်အာရှရဲ့ အထင်ကရမြစ်ဝကျွန်းပေါ်ဒေသကြီး(၃)ခုကတော့(က) ကျွန်တော်တို့ ဧရာဝတီ မြစ်ဝကျွန်းပေါ်ဒေသ၊ (ခ) ထိုင်းနိုင်ငံ ကျောက်ဖရားမြစ်ဝကျွန်းပေါ်ဒေသနဲ့ (ဂ) မဲခေါင် မြစ်ဝကျွန်းပေါ်ဒေသတို့ ဖြစ်ကြပါတယ်။ ဧရာဝတီမြစ်ဝကျွန်းပေါ်ဒေသအဝင် ဟင်္သာတမြို့မှာ ဆိုရင် နှစ်စဉ် ဩဂုတ်လများမှာ ရေထုစီးနှုန်း(၁.၂)သန်း ကုဗပေ/စက္ကန့်နဲ့ စီးဝင်ပြီးတော့ မိုးရာသီ ရေကြီးချိန်မှာ အနောက်ဖက်ကမ်း ငဝန်မြစ်အတွင်းကို ၎င်းပမာဏရဲ့ (၁၂)ရာခိုင်နှုန်း၊ အရှေ့ဘက်ကမ်း လှိုင်မြစ်အတွင်းကို (၂၅) ရာခိုင်နှုန်းနဲ့ စီးဝင်ကြပါတယ်။ တစ်ဖန်ညောင်တုန်းမြို့ အနီး ပန်းလှိုင်မြစ်က ခွဲထွက်တဲ့ (၁၀) ရာခိုင်နှုန်းဟာ မီးသွေးချောင်းအနီး တိုးမြစ် ထဲသို့ (၃၀) ရာခိုင်နှုန်းနဲ့ ဝဲဘက်ကမ်း ကျွဲထုံးမှာ (၅၅) ရာခိုင်နှုန်းနဲ့ စီးကြပါတယ်။ ၁၉၉၄ ခုနှစ်မှ ၂၀၁၂ ခုနှစ်အထိ (၁၇) နှစ်အတွင်းမှာ သြဂုတ်လများမှာ စိုးရိမ်ရေမှတ်အထက် ကြံခင်းမှာ (၇) ကြိမ်၊ မြန်အောင်မှာ (၁၀)ကြိမ်၊ အင်္ဂပူမှာ (၁၇) ကြိမ်၊ ဟင်္သာတမှာ (၁၄) ကြိမ်၊ လေးမျက်နှာမှာ (၁၃) ကြိမ်၊ ဇလွန်မှာ (၁၄)ကြိမ် အသီးသီး ဖြစ်ပေါ်ခဲ့ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ဧရာဝတီမြစ်ဝကျွန်းပေါ်ဒေသရဲ့ လယ်ယာမြေ အသုံးချနိုင်မှု၊ ရေစီမံခန့်ခွဲမှု၊ စိုက်ပျိုးလယ်ယာမြေများ ဖော်ထုတ်နိုင်မှုနဲ့ဆက်စပ်ပြီး ဒေါက်တာအုန်းမြင့် (ကမ္ဘာ့ဘဏ်)က ဧရာဝတီမြစ်ဝကျွန်းပေါ်ဒေသ ရေကြီးမှုစာတမ်း (၁၉၇၆)ခုကို တင်သွင်းခဲ့ပါတယ်။ တစ်ခါ ဧရာဝတီမြစ်ဝကျွန်းပေါ်ဒေသဆိုင်ရာ ဖွံ့ဖြိုးမှုအချက်အလက်များ cloš obos:MWS: 8:cs:G? (NEPS) m e$:cosWorld Delta Summit Indonesia (2011)မှာ ဖတ်ကြားတင်သွင်းခဲ့ကြောင်း တွေ့ရှိရပါတယ်။ ဧရာဝတီမြစ်ဝကျွန်းပေါ်ဒေသ လယ်ယာမြေထုတ်ဖော်နိုင်မှု ခေတ်(၃)ခေတ်နဲ့ စိုက်ပျိုးမြေများ ဖွံ့ဖြိုးမှုတို့ကို Slide (1) နဲ့ ကျွန်တော်တို့ ဖော်ပြထားပါတယ်။ အဲဒီမှာဆိုလို့ရှိရင် စုစုပေါင်း မြေဧရိယာဟာ ဧက (၆.၆)သန်းရှိပြီးတော့ စိုက်ပျိုးမြေ ဧရိယာ(၃.၄၀၆) ရှိပါတယ်။ မြစ်ဝကျွန်းပေါ်ဒေသ (၃)ခုရဲ့ ရာခိုင်နှုန်းအားဖြင့်ဆိုရင် (၅၂) ရာခိုင်နှုန်းအထိ ရှိပါတယ်။ အသစ် ဖော်ထုတ်နိုင်တဲ့ဧက ကတော့ (၁.၃၈၂)ရှိပြီးတော့ စုစုပေါင်းမြေဧရိယာရဲ့ ရာခိုင်နှုန်းဟာ (၂၁) ရာခိုင်နှုန်း ရှိပါတယ်။ ခေတ်(၃)ခေတ်နဲ့ မြစ်ဝကျွန်းပေါ်ဒေသ စိုက်ပျိုးမှု ဆောင်ရွက်နေတာကတော့ ကျွန်တော်တို့ ဒါ ၁၉၈၂ ခုနှစ်ကနေ လွတ်လပ်ရေးရတဲ့အထိ တာတမံများ တည်ဆောက်လျက် မိုးစပါး စိုက်ပျိုးနိုင်မှု၊ ရေကြီးမှု ထိန်းသိမ်းကာကွယ်ရန်၊ ၁၉၇ရ ခုနှစ်မှ ၁၉၉၀ ပြည့်နှစ်အထိမှာ ကျွန်းပတ်တာများနဲ့ တည်ဆောက်ပြီးတော့ မိုးစပါးစိုက်ပျိုးနိုင်မှု ထိန်းသိမ်းကာကွယ်ရန် ဖြစ်ပါတယ်။ ၁၉၉၀ ပြည့်နှစ်ကနေပြီးတော့ ဒီနေ့အထိ ဒီရေများနဲ့ မြစ်ချောင်းရေများကို နွေစပါးစိုက်ပျိုးမှု ဆည်ရေပေးစနစ် (Tiddl Irrigation by Gravity) ဆောင်ရွက်သွားရန်တို့ ဖြစ်ကြပါတယ်။ နောက်တစ်ခါ ဧရာဝတီမြစ်အနောက်ဖက်ကမ်း တာတမံများ၊ ရေကြီးမှုတာတမံများကို ပုံ(က) Slide (2)နဲ့ ကျွန်တော်တို့ ဖော်ပြထားပါတယ်။ ဧရာဝတီမြစ်ဝကျွန်းပေါ်ဒေသမှာ အနီရောင်နဲ့ ပြထားတာကတော့ ဧရာဝတီမြစ်ဝကျွန်းပေါ်တစ်ခုလုံးကို အရှေ့ဖက်ကမ်း၊ အနောက်ဖက်ကမ်း တာတမံများနဲ့ ဒါ ရေကြီးမှု ကာကွယ်ထားတဲ့ မြေပုံဖြစ်ပါတယ်။ နောက်တစ်ခါ ကျွန်တော်တို့ Slide (3)နဲ့လည်းပဲ ကျွန်တော်တို့ ဒါ ဇယား(၁)နဲ့ (၂)မှာ ဧရာဝတီမြစ် အနောက်ဖက်ကမ်း ရေကြီးမှုကာကွယ်ရေး တာတမံများကို Slide (3)နဲ့ ကျွန်တော်တို့ ဇယားနဲ့ ပြထားပါတယ်။ တာတမံအလျား စုစုပေါင်း (၁၅၄)မိုင်၊ ကြံခင်း၊ မြန်အောင်၊ ဟင်္သာတမှာ ရှိပြီးတော့ ကာကွယ်စိတ်ဧရိယာဟာ အဲဒီ(၃)မြို့နယ်မှာဆိုလို့ရှိရင် (၆၃၂၆၈၉) ဧက ရှိပါတယ်။ နောက်ပြီးတော့ ကျွန်တော်တို့ ဧရာဝတီမြစ်ဝကျွန်းပေါ်ဒေသတစ်ခုလုံးမှာ ဆိုလို့ရှိရင် တာတမံစုစုပေါင်း (၃၇)ခုရှိပြီးတော့ အလျားမိုင် (၆၂၈) မိုင်ရှိပါတယ်။ ကာကွယ်တဲ့ ဧရိယာဟာ (၄၀၁၅၄၆)ဧက ဖြစ်ကြောင်း ဖော်ပြထားပါတယ်။ နောက်တစ်ခါ တာတမံများနဲ့ ရေကြီးမှု ကာကွယ်ပေးထားတဲ့ တစ်နိုင်ငံလုံး စိုက်မြေဧရိယာနဲ့ ဧရာဝတီမြစ်ဝကျွန်းပေါ်ဒေသ စိုက်ပျိုးမြေ ဧရိယာရဲ့ အခြေအနေကို အကျုံးဝင်ဒေသ တိုင်းကြီးများရဲ့ အခြေအနေ ဖော်ပြတာကို slide (4) နဲ့လည်း တင်ပြထားပါတယ်။ Slide (4)မှာ ဆိုလို့ရှိရင် မြန်မာနိုင်ငံ တစ်နိုင်ငံလုံးမှာ စိုက်ပျိုး နိုင်မယ့် မြေဧရိယာဟာဆိုရင် (၂၉၉၅၀၀၀)ရှိပြီးတော့ ဧရာဝတီမြစ်ဝကျွန်းပေါ်ဒေသ တစ်ခု တည်းနဲ့ (၂၇၃၉၉၀၀) ရှိလို့ (၉၁.၅) ရာခိုင်နှုန်း ရှိပါတယ်။ တိုင်းဒေသကြီးအလိုက် တင်ပြရ လို့ရှိရင် ပဲခူးတိုင်း၊ ရန်ကုန်တိုင်း၊ ဧရာဝတီတိုင်း (၃)ခုပေါင်းဟာ စုစုပေါင်း (၂၇၃၉၉၀၀)ဧက ရှိပြီးတော့ ရာခိုင်နှုန်းများ အသီးသီးကိုလည်း Power Point မှာ ကျွန်တော် ဖော်ပြထားပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ဒုတိယခေတ် ကျွန်းပတ်တာများ Polders ခေတ်မှာ ကမ္ဘာ့ဘဏ် ငွေကြေးအထောက်အပံ့ အကူအညီ IDA Credit နဲ့ အောက်မြန်မာပြည် စပါးစိုက်ပျိုးမှုဖွံ့ဖြိုးတိုးတက်ရေးစီမံကိန်း အပိုင်း (၁) နဲ့ အပိုင်း (၂) (Lower Burma Paddyland Development Projects Phase(1) and Phase (2) ož i espoos မြစ်ဝကျွန်းပေါ်ဒေသ မြို့နယ်(၁၀)ခုအတွင်းမှာ ကျွန်းပတ်တာပေါင်း(၁၅)ခုနဲ့အတူ တာတမံများ၊ ရေနုတ်မြောင်းများ၊ ရေနုတ်အဆောက်အအုံများ တည်ဆောက်ပြီးတော့ လယ်ယာမြေများကို တိုးချဲ့ ဖော်ထုတ် ခဲ့ပါတယ်။ ဒီအခြေအနေများ ဖော်ပြတဲ့ပုံကိုလည်းပဲ Slide (5)နဲ့ Slide (5-A)တို့ဖြင့် ဖော်ပြထားပါတယ်။ မြေပုံမှာ ပြထားတဲ့ဥစ္စာကတော့ အဝါရောင်နေရာ တွေကတော့ စပါး(၁)၊ စပါး(၂)နဲ့ ကမ္ဘာ့ဘဏ်အကူအညီနဲ့ ဆောင်ရွက်ခဲ့တဲ့ ကျွန်းပတ်တာများ၊ ရေနုတ်မြောင်းများဆောက်တဲ့နေရာ ဖြစ်ပါတယ်။ အကြောင်းအမျိုးမျိုးကြောင့် စပါး(၃) စီမံကိန်းအား ဆက်မလုပ် ဖြစ်ပါဘူး၊ အနီရောင်ကတော့။ ဒီပုံမှာ ပြထားတာကတော့ အနီရောင်ကတော့ စပါး(၃)၊ ဒီပုံကတော့ ကျွန်တော်တို့ အဝါရောင်ဟာ စပါး(၁)စီမံကိန်းဒေသများ ဖြစ်ပြီးတော့ အစိမ်းရောင်ဟာ ဆိုလို့ရှိရင် စပါး(၂)စီမံကိန်းဒေသများ ဖြစ်ကြောင်းလည်း ဖော်ပြထားပါတယ်။ နောက် Slide (6) နဲ့ကတော့ စပါး(၁)နဲ့ စပါး (၂) စီမံကိန်းများ၊ လယ်ယာမြေ ဖော်ထုတ်နိုင်မှုကို ပြခြင်းဖြစ်ပါတယ်။ လက်ရှိ စိုက်ပျိုးမြေ၊ နောက် လှပ်မြေ (Fdlow Lond)၊ နောက် မြေလွတ်မြေရိုင်း (Waste Land) ဟာ စုစုပေါင်း လျာထားတာက (၃၆၀၀၀၀) ဧက ရှိပြီးတော့ ဒီ စပါး(၁)နဲ့ စပါး(၂) စီမံကိန်းအောက်မှာ အမှန်ဖော်ထုတ်နိုင်တာက(၃၈၄၂၂၇) ရှိတဲ့အတွက် အင်မတန်ထိရောက်တဲ့ စီမံကိန်း ဖြစ်ခဲ့ပါတယ်။ စပါး(၁)နဲ့ စပါး(၂) စီမံကိန်းအောက်မှာ ဖျာပုံမြို့နယ်အတွင်းမှာဆိုလို့ရှိရင် ဇင်းပေါင်၊ လက်ပန်၊ ကြက်ဖမွေးဇောင်း၊ မြို့ကုန်း၊ ဒေါ်ငြိမ်း၊ ဒေးဒရာ၊ ဘတ်ဗွေစု ဒေသတွေ ဖြစ်ပါတယ်။ ငပုတောမြို့နယ်အတွင်းမှာဆိုရင် အလယ်ကျွန်းနှင့် သက္ကယ်သောင်ဒေသများ၊ ဘိုကလေးမြို့နယ်အတွင်းမှာဆိုရင် ဒေါင့်ကြီး ဒေသနဲ့ ဝါးခယ်မမြို့နယ်အတွင်းမှာဆိုရင် ရွှေလောင်းဒေသများမှာ ကျွန်းပတ်တာများ တည်ဆောက်ခြင်းနဲ့ အတူ အကောင်အထည်ဖော် ဆောင်ရွက်ခဲ့တဲ့လုပ်ငန်းများကို Slide (7)နဲ့ ကျွန်တော်တို့ ဖော်ပြထားပါတယ်။ Slide (7)မှာဆိုလို့ရှိရင် စပါး(၁)နဲ့ စပါး(၂) စီမံကိန်းအောက်ကနေပြီးတော့ ရေကြီးမှုထိန်းသိမ်းကာကွယ် တာတမံများ၊ ရေနုတ်မြောင်းများ၊ ရေနုတ်အဆောက်အဦများ၊ ရေကြီးမှု၊ ဆားငန်ရေဝင်ရောက်မှု ကာကွယ်တားတဲ့ တမံများ၊ လှပ်မြေ၊ မြေလွတ်မြေရိုင်းများ ဖော်ထုတ်မှုအခြေအနေကို ကျွန်တော်တို့ မိုင်အလျားများဖြင့်လည်းကောင်း၊ ဧကများဖြင့် လည်းကောင်း၊ ကျွန်တော် PowerPoint မှာ ဖော်ပြထားတဲ့အတွက် အသ��းစိတ် ဖတ်ကြားခြင်း မပြုတော့ပါဘူး။ ဒါ့အပြင် စပါး(၁)နဲ့ စပါး(၂) စီမံကိန်းများ ပြီးစီးသည့်နောက်မှာ တစ်ဆက်တည်းလိုက်ပါ အကောင်အထည်ဖော် ဆောင်ရွက်မယ့် ကွမ်းခြံကုန်း၊ ကော့မူး၊ တွံတေး၊ ဒလမြို့နယ်များအတွင်းမှာ စိုက်ပျိုးမြေဧရိယာ (၂၃၇၅၀၀) ဧကခန့် အကျိုးပြုနိုင်တဲ့ လျာထား စပါး(၃) စီမံကိန်းဒေသ ဖော်ပြပုံကို ပုံ(ဂ)နဲ့ Slide (8)နဲ့ ဖော်ပြထားပါတယ်။ Boundary အနေနဲ့ ကွပ်ပြထားပါတယ်။ စပါး(၃)ဧရိယာဟာ။ လေးစားအပ်ပါသော ဥက္ကဋ္ဌကြီး ခင်ဗျား။ တတိယခေတ်ဖြစ်တဲ့ ဧရာဝတီ မြစ်ဝကျွန်းပေါ်ဒေသ ဒီရေနဲ့ ဒေသမြစ်ချောင်းများကို တွန်းပို့ပြီးတော့ ရေသွင်းတဲ့စနစ် (Tidd Irrigation by Gravity) ထင်ရှားတဲ့ စီမံကိန်းကြီး တစ်ရပ်ကတော့ မအူပင်မြို့နယ်နဲ့ ညောင်တုန်းမြို့နယ်များအတွင်းမှာ လယ်ယာမြေဖော်ထုတ်ရေးစီမံကိန်း ဖြစ်ပါတယ်။ ညောင်တုန်းမြို့ဟာ ပင်လယ်ရေမျက်နှာပြင်အထက် (၁၀) ပေမှ (၂၀) ပေအတွင်းမှာရှိပြီးတော့ ပင်လယ်ကနေပြီးတော့ (၄၀) မိုင်ခန့်သာ ကွာဝေးလို့ အလယ်မှာ ဒယ်အိုးကြီးသဖွယ် ဖြစ်နေ ပါတယ်။ လယ်ယာမြေဖော်ထုတ်ရာမှာ မအူပင်နဲ့ ညောင်တုန်းမြို့နယ်များအတွင်းမှာ စုစုပေါင်း အရှည် (၃၀၄) မိုင် ခန့်ရှိပြီး၊ ရေနုတ်မြောင်း (၁၀၂) ခု တူးဖော်ခြင်းနဲ့အတူ ရေတံခါး (၁၀)ခုကို တည်ဆောက်ထားပါတယ်။ ၁၉၉၀ ပြည့်နှစ်မှ ယနေ့အထိ နွေစပါးစိုက်ပျိုးမှု ဖော်ပြဇယား(၇)ကို Slide (9) နဲ့ ဖော်ပြထားပါတယ်။ Slide (9) မှာ ညောင်တုန်းကျွန်း၊ နောက် ကျွန်းသုံးကျွန်း၊ ရွှေမယင်း၊ တက်သစ်၊ စံကင်း၊ နောက် ပကိုင်တာတောင်ပိုင်း၊ နောက်တစ်ခါ မြန်အောင်က ပမ္မဝတီစီမံကိန်း စုစုပေါင်းဟာ ကျွန်တော်တို့ (၄၃၀၄၀၀)ဧက ရှိကြောင်း တွေ့ရှိရမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ဧရာဝတီမြစ်ဝကျွန်းပေါ်ဒေသမှာ ၂၀၀၈ ခုနှစ်၊ မေလ ၂ ရက်နဲ့ ၃ ရက်နေ့များက နာဂစ်မုန်တိုင်းကြောင့် တစ်နာရီ (၁၂၅)မိုင်နှုန်းနဲ့ တိုက်ခတ်တဲ့ နာဂစ်မုန်တိုင်းကြောင့် ရန်ကုန်တိုင်းဒေသကြီးနဲ့ ဧရာဝတီတိုင်းဒေသကြီးအတွင်းမှာ ရှိတဲ့ မြို့နယ် (၅၀)ကျော်မှာ ထိခိုက်ပျက်စီးမှုများကို တွေ့ရပါတယ်။ နောက် ရေကြီးမှုကာကွယ် တာတမံများ ရေနုတ်မြောင်း အထူးဧရိယာများကို Slide(10)နဲ့ ကျွန်တော်တို့ ဖော်ပြထားပါတယ်။ ကျွန်တော်တို့ ဧရာဝတီတိုင်းဒေသကြီးမှာ ကျွန်းပတ်တာတွေ ကမ်းရိုးတန်းတစ်လျောက် (Codstol Embankments) တွေဟာဆိုလို့ရှိရင် (၁၄)ခု၊ ကွမ်းခြံကုန်း၊ ကော့မှူး၊ ကျောက်တန်း၊ (၃)ခု သုံးခွမြို့နယ်များမှာဆိုလို့ရှိရင် တာတမံ(၇)ခုနဲ့ စုစုပေါင်း တာတမံပျက်စီးမှုအရှည်ဟာ (၆၇၀)မိုင် ရှိပါတယ်။ ရေလွှမ်းခံရမှု၊ ဆားငန်ရေ ဝင်ရောက်မှုကြောင့် ပျက်ဆုံးတဲ့ မြေဧရိယာဟာ (၃.၂)သန်းဧက ရှိကြောင်း တွေ့ရှိ ရမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်အနေနဲ့ ဧရာဝတီမြစ်ဝကျွန်းပေါ် ဒေသရဲ့ သမိုင်းကြောင်းအရ ဖြစ်ထွန်းမှုများ မြန်မာနိုင်ငံရဲ့ လယ်ယာစီးပွား အချက်အချာကျမှု၊ မြန်မာနိုင်ငံလူဦးရေရဲ့ (၁၃.၅) ရာခိုင်နှုန်းရှိတဲ့ အများစု တောင်သူလယ်သမားများရဲ့ လူမှုစီးပွား မြှင့်တင်နိုင်တဲ့ဒေသဖြစ်လို့ ယခုလို ရှည်ရှည်ဝေးဝေး ဆွေးနွေးတင်ပြရခြင်း ဖြစ်ပါတယ်။ ဧရာဝတီမြစ်ဝကျွန်းပေါ်ဒေသရဲ့ အကျိုးပြု ရေကြီးကာကွယ်မှု၊ ရေနုတ်မြောင်းနဲ့ အကျိုးပြုမြေဧရိယာများကတော့ Slide (10) မှာပဲ ဖော်ပြထားပါတယ်။ စုစုပေါင်း တိုင်းကြီး(၃)တိုင်း မှာဆိုရင် တာတမံ၊ ရေနုတ်မြောင်းနဲ့ စုစုပေါင်း ထိန်းသိမ်းထားတာဆိုလို့ရှိရင် (၃၃၁၆၄၇၀) ရှိပြီးတော့ တစ်နိုင်ငံလုံးရဲ့ (၉၁)ရာခိုင်နှုန်း ရှိပါတယ်။ ဥက္ကဋ္ဌကြီး ခင်ဗျား။ ဆည်မြောင်းဦးစီးဌာနနဲ့ ၂၀၀၆ -၂၀၀ရ ခုနှစ်မှ ၂၀၁၁ -၂၀၁၂ ခုနှစ် အထိ ဘဏ္ဍာနှစ် (၆)နှစ်အတွင်းမှာ သာမန်အသုံးစရိတ်နဲ့ ငွေလုံးငွေရင်း အသုံးစရိတ် ခွဲဝေ ချထားရာမှာ ဧရာဝတီတိုင်းမြစ်ဝကျွန်းပေါ်ဒေသ၊ ကမ်းရိုးတန်းဒေသများဖြစ်တဲ့ ရခိုင်၊ ကရင်၊ မွန်၊ တနင်္သာရီ နဲ့ ကုန်းပိုင်းဒေသများဖြစ်တဲ့ ကယား၊ စစ်ကိုင်း၊ မန္တလေး ဒေသများမှာ နှစ်စဉ် ဌာနတစ်ခုလုံး ရရှိရန်ပုံငွေရဲ့ ပျမ်းမျှ (၁၁.၅)ရာခိုင်နှုန်းနဲ့ ဧရာဝတီမြစ်ဝကျွန်းပေါ်ဒေသ ဧရာဝတီ၊ ရန်ကုန်၊ ပဲခူးအတွက် ပျမ်းမျှ (၉.၉၈) ရာခိုင်နှုန်းအသီးသီး ခွဲဝေချထားသည်ကို တွေ့ရှိရလို့ လွန်စွာနည်းပါးကြောင်း သုံးသပ်လိုပါတယ်။ ဘဏ္ဍာနှစ်အလိုက် သာမန်နဲ့ ငွေလုံးငွေရင်း အသုံးစရိတ် ခွဲဝေချထားမှု အခြေအနေကို ပုံ(က) Histogram ကို Slide (11) ဖြင့် ဖော်ပြထားပါတယ်။ ပုံမှာမြင်ရတဲ့ နီညို ရောင်ဟာဆိုလို့ရှိရင် ဌာနတစ်ခုလုံးရဲ့ ရရှိတဲ့ ရန်ပုံငွေ ဖြစ်ပြီးတော့ အဝါရောင်ဟာဆိုလို့ရှိရင် ဧရာဝတီမြစ်ဝကျွန်းပေါ်ဒေသမှာ ချထားတဲ့ ရန်ပုံငွေ ဖြစ်ကြောင်း တွေ့ရှိရမှာ ဖြစ်ပါတယ်။ နောက်ပြီးတော့ ကျွန်တော်တို့ Slide(12) မှာဆိုလို့ရှိရင်လည်း ရှင်းပြရမယ်ဆိုလို့ရှိရင် ရေလှောင်တမံ၊ ရေလွဲဆည်များနဲ့ ဆည်ရေပေးစနစ်ကို ၁၉၈၈ခုနှစ် မတိုင်မီနဲ့ နောက်ပိုင်း ကာလမှာ အကျိုးပြု ဧရိယာဖော်နိုင်တာ (၄၂၈၂၇၀၀)ဧက၊ (၅၄) ရာခိုင်နှုန်းသာ ရှိပြီးတော့ ဧရာဝတီမြစ်ဝကျွန်းပေါ်ဒေသနဲ့ တာတမံ၊ ရေနုတ်မြောင်းဖြင့် ရေကြီးမှုကာကွယ်စနစ်နဲ့ ဖော်ထုတ်တဲ့ ဧရိယာဟာ (၃၆၄၂၀၀၀) ရှိရာ (၄၆) ရာခိုင်နှုန်း ရှိပါတယ်။ ဒီ (၅၄) ရာခိုင်နှုန်းနဲ့ (၄၆) ရာခိုင်နှုန်း အကျိုးပြုတဲ့ ရာခိုင်နှုန်းဟာ ပြင်ဆင်ထိန်းသိမ်းစရိတ် ခွဲဝေချထားမှုအနေနဲ့ ကြည့်လို့ရှိရင် (၅၄)ရာခိုင်နှုန်းရှိတဲ့ ရေလှောင်တမံတွေဟာ (၇၈)ရာခိုင်နှုန်း ရန်ပုံငွေရရှိပြီးတော့ ဧရာဝတီမြစ်ဝကျွန်းပေါ်ဒေသကြီးဟာဆိုလို့ရှိရင် (၂၂)ရာခိုင်နှုန်းရှိတာကို တွေ့ရှိရမှာဖြစ်ပါတယ်။ အောက်ကပြတဲ့ပုံကတော့ အဝါရောင်ဟာဆိုလို့ရှိရင် ဒါ ကျွန်တော် (၄၆)ရာခိုင်နှုန်းဟာ ကျွန်တော်တို့ ဒါ မြစ်ဝကျွန်းပေါ်ဒေသ ရေနုတ်မြောင်းနဲ့ တာတမံများကနေပြီးတော့ ဖော်ထုတ်တဲ့ဟာဖြစ်ပြီးတော့ ညာဘက်က အဝါရောင်ဟာဆိုရင် ရန်ပုံငွေ (၂၂)ရာခိုင်နှုန်း ရရှိတာဖြစ်ပါတယ်။ အစိမ်းရောင်ကတော့ ဖော်ထုတ်နိုင်မယ့် မြေဧရိယာ (၅၄)ရာခိုင်နှုန်းနဲ့ ရန်ပုံငွေ (၇၈) ရာခိုင်နှုန်း ရရှိတာကို ကျွန်တော်တို့ ပေါ်လွင်အောင် သိရှိရေးအတွက် တင်ပြခြင်း ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ဧရာဝတီမြစ်ဝကျွန်း အရှေ့ဘက်ကမ်းနဲ့ အနောက်ဘက်ကမ်းတို့မှာ ရေကြီးမှု ထိန်းသိမ်းကာကွယ် တာတမံများကို တည်ဆောက်လာခဲ့ချိန်မှ စပြီးတော့ (၁၉)ရာစုနှစ်မတိုင်မီအထိ ရေကြီးထိန်းသိမ်းမှု ကာကွယ်ပေးခဲ့ပါတယ်။ ဒါ့အပြင် သဘာဝ တည်ရှိနေတဲ့ ရေလျှံပေါက်များ အရပ်အခေါ် ဒွတ်ပေါက်များ (Naturd Flood-ways) ဖြစ်ထွန်းလျက် ရှိနေပါတယ်။ မိုးရာသီ ဧရာဝတီမြစ် ထူးကဲရေကြီးချိန်မှာ ဖော်ပြပါ တာတမံများရဲ့ ဒီဇိုင်းသတ်မှတ်ချက် ထိပ်ပြင်နိမ့်မြင့်မှတ်များ (Authorized Crest level – ACL) ကျော်လွန် စီးဆင်းခြင်းမရှိမီ ဒီ ဒွတ်ပေါက်ကြီးများကနေပြီးတော့ ကျော်ကျစီးဆင်းပါတယ်။ အဲဒီ ဒွတ်ပေါက်ကြီး တွေကတော့ (က) ဧရာဝတီမြစ် အနောက်ဘက်ကမ်း ငဝန်မြစ်ဒွတ်ပေါက်၊ (ခ) ဧရာဝတီမြစ်အရှေ့ဘက်ကမ်း မိုးညို ရဲ့ အထက်ပိုင်း ဆင်ခေါင်းပေါက်၊ မြစ်သာပေါက်နဲ့ (ဂ) မိုးညို ရဲ့ အောက်ဘက် ထိန်တောပေါက် သို့မဟုတ် ထွတ်မြတ်ပေါက် ခေါ်တဲ့ ဒေသမှ ခေါ်တဲ့ ဒွတ်ပေါက်ကြီး (၃)ပေါက် ရှိကြပါတယ်။ ထိန်တောပေါက်ဟာ မူလ(၅၀၀)ပေခန့် အကျယ်ရှိတဲ့ ဒွတ်ပေါက်နဲ့အတူ ယနေ့ မိုးညို၊ ထိန်တော ဘက်မှာ လမ်းမိုင်(၇)မိုင်ခန့်ရှိတဲ့ အကျယ်ပေ(၃၀)၊ အမြင့်(၁၂)ပေခန့်ရှိတဲ့ ထိန်တော-မိုးညို ဆက်သွယ်ကားလမ်း တာပေါင် (Road Embankment) ဖောက်လုပ်ပြီးတော့ အသုံးပြုလျက် ရှိနေတာကို တွေ့ရပါတယ်။ မူလက မိုးရာသီရေကြီးကျော်ကျ လွင်ပြင်ကြီး (Flood Plain) အဖြစ်တည်ရှိခဲ့ပါတယ်။ ဒါ့အပြင် ဧရာဝတီမြစ်ဝကျွန်းပေါ်ဒေသမှာ ဆက်သွယ်ကားလမ်းများ၊ ကုန်းတွင်း ကားလမ်းများ၊ ရထားလမ်းများ ဖောက်လုပ်ရာမှာ မိုးရာသီ မြစ်ရေကြီးချိန် လွယ်ကူမြန်ဆန်စွာ စီးဆင်းနိုင်ဖို့အတွက် လုံလောက်သော ရေနုတ်လမ်းများ (Adequate Water-wdys) တွေကိုပါ ထည့်သွင်း စဉ်းစားလျက် အကျုံးဝင်အဖွဲ့အစည်းအားလုံး အသုံးပြုနိုင်မယ့် ဒေသဖွံ့ဖြိုးမှု မဟာစီမံချက် (Overdil Master Plan) အရသာ ဆောင်ရွက်သင့်တယ်လို့ သုံးသပ်လိုပါတယ်။ ဖော်ပြပါ သဘာဝရေလျှံပေါက်၊ ဒွတ်ပေါက်တို့မှာ အကြောင်းအမျိုးမျိုးတို့ကြောင့် ကျဉ်းမြောင်း ပိတ်ဆို့နေတဲ့အပြင် အောက်ဘက်ရှိ ရေနုတ်နိုင်သော မြစ်ချောင်းများရဲ့ ဘေး ဝဲယာများမှာလည်းပဲ မြို့ရွာရပ်ကွက်များ၊ စီးပွားရေးလုပ်ငန်း အခြေခံအဆောက်အအုံများ ထူထောင်ကြတဲ့အတွက် ရေလမ်းကျဉ်းမြောင်းပိတ်ဆို့မှုများ ဖြစ်ပေါ်လာပါတယ်။ ဒါကြောင့် မိုးရာသီရေကြီးချိန်မှာ ဒီရေ တက်မှုများနဲ့ ဖော်ပြပါ ရေထွက်ပေါက်များ ကျဉ်းမြောင်းမှုကြောင့် ဧရာဝတီမြစ် ရေမျက်နှာပြင် မြင့်တက်လာပြီးတော့ မြို့ရွာများ၊ လယ်ယာမြေများ ရေလွှမ်းမိုးမှုခံရတဲ့ အခြေအနေဖြစ်ပေါ်တယ်လို့ တင်ပြလိုပါတယ်။ Slide (13) ကတော့ ကျွန်တော်တို့ ပဲခူးတိုင်း အရှေ့ခြမ်း၊ အနောက်ခြမ်း တာတမံများရဲ့ အခြေအနေကို ပြခြင်းဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဧရာဝတီမြစ်ဝကျွန်းပေါ်ဒေသရှိ လွတ်လပ်ရေး မရရှိမီ တည်ဆောက်ခဲ့တဲ့ တာတမံများ၊ ၁၉၉၀ ပြည့်နှစ်ဝန်းကျင် ပြီးစီးခဲ့တဲ့ စပါး(၁)၊(၂) စီမံကိန်း တာတမံများ၊ ၁၉၉၀ ပြည့်နှစ် နောက်ပိုင်း လယ်ယာမြေဖော်ထုတ်ရေး စီမံကိန်းတာတမံများရဲ့ လက်ရှိအခြေအနေဟာ မူလဒီဇိုင်းပုံစံ မရှိတော့ဘဲနဲ့ တာလုံးတာပုံစံပျောက်ကွယ်နေပါတယ်။ သတ်မှတ် နိမ့်၊ မြင့်မြတ်များ (ACL) ပြည့်မီမှု မရှိတော့ဘဲ အတော်များများဟာ (၃)ပေမှ(၅)ပေအထိ နိမ့်ကျနေတဲ့အပြင် ရေတံခါးများမှာလည်း နှစ်ရှည်ကြာပြီ ဖြစ်တဲ့အလျောက် ပျက်စီးယိုယွင်းများပြားနေတာကိုလည်း တွေ့ရှိရပါတယ်။ ကျွန်းပတ်တာများ (Polders)အတွင်းနှင့် အပြင် လယ်ယာမြေများ ဒီရေအတက်အကျကြောင့် နိမ့်၊ မြင့်ကွာခြားလျက် ရှိပြီးတော့ တာများအတွင်း ရှိတဲ့ ရေကို အပြင်ဘက်ရှိတဲ့ ရေနုတ်မြောင်းများက နှုန်းပို့ချမြင့်တက်နေမှုကြောင့် ထုတ်နုတ်ရန် အခက်အခဲများ ဖြစ်ပေါ်နေပါတယ်။ ဆည်မြောင်းဦးစီးဌာနအနေနဲ့လည်း ရရှိသမျှ ရန်ပုံငွေ၊ လက်ဝယ်ရှိ စက်ယန္တရား အကန့်အသတ်ဖြင့် ဆောင်ရွက်နေရကာ လွန်စွာများပြား ကျယ်ပြန့်လှသော လုပ်ငန်းသဘာဝ အတွက် မနိုင်မနင်း ကြိုးစားလုပ်ဆောင်နေရကြောင်းလည်း သိရှိ နားလည်ထားပါတယ်။ တိုးတက် စိုက်ပျိုးလယ်မြေယာမြေများကို ဖော်ပြစေကာမူ လက်တွေ့တွင် အကြောင်းအမျိုးမျိုးကြောင့် ထိရောက်အကျိုးရှိစွာ လုပ်ကိုင်နိုင်သော မြေဧကများ လျော့နည်းလာတယ်လို့ ယူဆပါတယ်။ ဧရာဝတီမြစ်ဝကျွန်းပေါ်ဒေသ မြစ်ရေကြီးမှု ထိန်းသိမ်း ကာကွယ်သော တာတမံများ၊ ဆားငန်ရေ တာတမံများ၊ ရေနုတ်မြောင်းစနစ်များနှင့် ဆက်စပ်အဆောက်အအုံများ၊ သဘာဝရေလျှံ zosoološop: wmsgszáję cleosąg posamossposiç (Safety and Efficiency) လျော့နည်းနေတယ်လို့ သုံးသပ်လိုပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နိဂုံးချုပ်အနေနဲ့ ဧရာဝတီမြစ်ဝကျွန်းပေါ် ဒေသကြီးရဲ့ ဆန်စပါးစိုက်ပျိုးထုတ်လုပ်မှု ပြန်လည်ထိရောက်စွာ အထောက်အကူပြု စေဖို့အတွက် (က) ဧရာဝတီမြစ်ရေ ကြီးမှု ထိန်းသိမ်းကာကွယ် တာတမံများအား နှစ်ကာလရှည်ကြာစွာ သမားရိုးကျ ပြင်ဆင်ထိန်းသိမ်းရေးလုပ်ငန်းများ အရေအသွေးမြင့်မားလာစေရန် မြှင့်တင်ဆောင်ရွက်မယ့် အစီအမံများ၊ (ခ) ကမ္ဘာ့ဘဏ်ချေးငွေနဲ့ စပါး(၁)နဲ့ စပါး(၂) စီမံကိန်းများဖြင့် ဧရာဝတီမြစ်ဝကျွန်း ပေါ်ဒေသ အလယ်ပိုင်းနဲ့ တောင်ပိုင်းတို့မှာ ရှိတဲ့ မြို့နယ်(၁၀)မြို့နယ်အတွင်း ကျွန်းပတ်တာများ၊ ပင်လယ်ဆားငန်ရေ တားတာတမံများ၊ ရေနုတ်မြောင်းများနဲ့ ရေတံခါးများ အရည်အသွေး မြင့်မားရေး ပြန်လည်မြှင့်တင်မည့် အစီအမံများ၊ (ဂ) စပါး(၁)နှင့် စပါး(၂) စီမံကိန်းများ ပြီးစီးတဲ့ နောက် စပါး(၃)စီမံကိန်းကို စီမံလျာထားခဲ့သော်လည်း အကြောင်း အမျိုးမျိုးကြောင့် ရပ်ဆိုင်းခဲ့ရာ အဆိုပါ စီမံကိန်းကို နိုင်ငံတော်၏ ဘဏ္ဍာငွေ သုံးစွဲမှု အစီအစဉ် ဖြင့် (သို့မဟုတ်) နိုင်ငံတကာ ငွေကြေးအထောက်အပံ့ အဖွဲ့အစည်း (Internationd Financing Organizction) တစ်ရပ်ရပ်၏ အကူအညီဖြင့် ကြိုးပမ်းမှုဖြင့် ဆောင်ရွက်မည့် အစီအမံများ၊ (ဃ) အထက်ဖော်ပြပါ အပိုဒ် (က)၊ (ခ)၊ (ဂ) တို့ကို ထိရောက်အောင်မြင်စွာ ဆောင်ရွက်လုပ်ကိုင်နိုင်ရန် ၂၀၁၅-၁၆ ဘဏ္ဍာနှစ် ကုန်ဆုံးမည့် ကာလတို(၅)နှစ် စီမံကိန်း အပါအဝင် ၂၀၂၀-၂၁ ဘဏ္ဍာနှစ် ကုန်ဆုံးမည့် ကာလတို (၅)နှစ်အတွင်း လုပ်ငန်းဆက် စီမံကိန်းအဖြစ် အကောင်အထည်ဖော် ဆောင်ရွက်သွားရန် ဤအဆိုကို လေးလေးနက်နက် တင်သွင်းရခြင်း ဖြစ်ပါကြောင်း တင်ပြအပ် ပါတယ် ခင်ဗျား။ အားလုံးကို ကျေးဇူးတင်ရှိပါတယ်။</speech>
<speech type="speaker">အဆိုကို ထောက်ခံမယ့် ပုဂ္ဂိုလ်ဖိတ်ခေါ်ပါတယ်</speech>
<speech><mp id="110">ဒေါက်တာစိုးဝင်း မွန်ပြည်နယ်၊ မဲဆန္ဒနယ်အမှတ်(၂)</mp>လေးစားရပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ မန္တလေးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဦးမျိုးမြင့် တင်သွင်းသော ဧရာဝတီမြစ်ဝကျွန်းပေါ်ဒေသ ရေကြီးမှုကာကွယ်တာတမံများ၊ ရေနုတ်မြောင်းများနှင့် ဆက်စပ်ရေအား အဆောက်အအုံများ G$wpScəoSEGE@@@8: Sémş: (Rehabilitation and Modernization Project of Flood Protection Embankments, Drainages and Ancillary Structures for Ayeyarwady Deltd) အား အဆင့်လိုက် ဆောင်ရွက်သွားရန် ပြည်ထောင်စုအစိုးရအား တိုက်တွန်းကြောင်း အဆိုကို မွန်ပြည်နယ်၊ မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ကျွန်တော် ဒေါက်တာစိုးဝင်း မှ ထောက်ခံအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဦးမျိုးမြင့် တင်သွင်းတဲ့ အဆိုကို လွှတ်တော်ကိုယ်စားလှယ် တစ်ဦးက ထောက်ခံသွားပါတယ်။ အဆိုမှာ ဧရာဝတီမြစ်ဝကျွန်းပေါ်ဒေသ ရေကြီးမှု ကာကွယ်တာတမံများ၊ ရေနုတ်မြောင်းများနှင့် ဆက်စပ် ရေအားအဆောက်အအုံများ ပြန်လည်ခေတ်မီပြင်ဆင်ခြင်းစီမံကိန်းအား အဆင့်လိုက် ဆောင်ရွက် သွားရန် ပြည်ထောင်စုအစိုးရအား တိုက်တွန်းကြောင်း အဆိုဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒ ရယူပါမယ်။ အဆိုကို လက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလား ခင်ဗျား။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦးမျိုးမြင့် ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဦးမျိုးမြင့် တင်သွင်းတဲ့ အဆိုကို ဆွေးနွေးမယ့် လွှတ်တော် ကိုယ်စားလှယ်များရှိပါက အစည်းအဝေး ရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်</speech>
</motion>
</section>
</discussion>
<postface>
<title>အမျိုးသားလွှတ်တော် ဥက္ကဋ္ဌက အမျိုးသားလွှတ်တော် တတိယနေ့အစည်းအဝေး ရပ်နားကြောင်းနှင့် စတုတ္ထနေ့ အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခု အမျိုးသားလွှတ်တော် ဆဋ္ဌမပုံမှန်အစည်းအဝေး တတိယနေ့အစီအစဉ်ကို ရပ်နားပါမယ်။ ပထမအကြိမ် အမျိုးသားလွှတ်တော် ဆဋ္ဌမပုံမှန် အစည်းအဝေး စတုတ္ထနေ့ကို ၂၀၁၃ ခုနှစ်၊ ဇန်နဝါရီလ ၂၁ ရက် (တနင်္လာနေ့) နံနက် ၁၀းဝဝ အချိန်မှာ ဆက်လက်ကျင်းပမည်ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး တတိယနေ့ အစည်းအဝေးကို ၁၂:၂၀ နာရီအချိန်တွင် ရပ်နားပါသည်။</p>
</postface>
</transcript>
</doc>
