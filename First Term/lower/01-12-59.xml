<doc>
<docinfo>
<docno>01-12-59.xml</docno>
<pdf>01-12-59.pdf</pdf>

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေး (၅၉)ရက်မြောက်နေ့မှတ်တမ်း</title>
<date value='05-06-2015'>၁၃၇ရ ခုနှစ်၊ နယုန်လပြည့်ကျော် ၄ ရက် (၂၀၁၅ ခုနှစ်၊ ဇွန်လ ၅ ရက်) (သောကြာနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၉)ရက်မြောက်နေ့ကို နံနက် ၁၀းဝဝ နာရီအချိန်၌ စတင် ကျင်းပပါသည်။ (ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဒုတိယ ဥက္ကဋ္ဌ ဦးနန္ဒကျော်စွာက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တ ွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၉)ရက်မြောက်နေ့ အစီအစဉ် စတင်ပါ တော့မယ်။</speech>
<title>ပြည်သူ့လွှတ်တော်ဒုတိယဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ကြွရောက်လာပါပြီခင်ဗျား။။</speech>
<p>ပြည်သူ့လွှတ်တော် ဒုတိယဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="mc">အားလုံးထိုင်နိုင်ပါပြီခင်ဗျား။။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များနှင့် ဧည့်သည်တော်များအားလုံး သုမင်္ဂလာ အပေါင်းနှင့်ပြည့်စုံတော်မူကြပါစေခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၉)ရက်မြောက်နေ့မှာ ပြည်သူ့လွှတ်တော် လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၁၉ ဦးရှိတဲ့အနက် ၃၇၆ ဦး တက်ရောက်ပါတယ်။ အစည်းအဝေးသို့ တက်ရောက်ခွင့် ရှိသူဦးရေ စုစုပေါင်းရဲ့ ၈၉.၇၄ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)။</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ကြို တင်ဖြန့်ဝေ ထားတဲ့ အစီအစဉ်များအတိုင်း ဆက်လက်ဆောင်ရွက်သွားမှာဖြစ်ပါတယ်။</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="vicespeaker">ယခု အစည်းအဝေး မတက်ရောက်နိုင်တဲ့ လွှတ်တော်ကိုယ်စားလှယ် များအတွက် ခွင့်ပန်ကြားရန် ဖြစ်ပါတယ်။။</speech>
<speech><mp id="412">ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးခင်ဗျား။ ယနေ့ကျင်းပတဲ့ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၉)ရက်မြောက်နေ့မှာ ခွင့်ပန်ကြားတဲ့ ပြည်သူ့လွှတ်တော် ကိုယ်စားလှယ်များစာရင်းကို ကျွန်တော် ပြည်သူ့လွှတ်တော် လွှတ်တော်အခွင့်အရေးကော်မတီ အတွင်းရေးမှူးက တင်ပြပါ့မယ်။ ယနေ့ ခွင့်ပန်ကြားသူများမှာ (၁) ကွမ်းခြံကုန်းမဲဆန္ဒနယ်မှ ဦးလွန်းသီ ခွင့် ၁ ရက်၊ (၂) ကန့်ဘလူမဲဆန္ဒနယ်မှ ဒေါက်တာချမ်းငြိမ်း ခွင့် ၁ ရက်၊ (၃) သန်လျင်မဲဆန္ဒနယ်မှ ဦးလွင်ဦး ခွင့် ၁ ရက်၊ (၃) ကျိုက်ထိုမဲဆန္ဒနယ်မှ ဦးမြင့်လွင် ခွင့် ၅ ရက်၊ (၄) မြိတ်မဲဆန္ဒနယ်မှ ဦးဌေးမြင့် ခွင့် ၁ ရက်၊ (၅) လောက်ကိုင်မဲဆန္ဒနယ်မှ ဦးကျော်နီနိုင် ခွင့် ၁ ရက်နှင့် (၆) ညောင်ရွှေမဲဆန္ဒနယ်မှ ဦးမြင့်ရွှေ ခွင့် ၁ ရက်တို့ဖြစ်ကြပါတယ်။ ယနေ့ ခွင့်ပန်ကြား သူများအား ခွင့်ပြု ပေးပါရန် လေးစားစွာပန်ကြားအပ်ပါတယ်ခင်ဗျား။</speech>
<speech type="vicespeaker">ခွင့်ပန်ကြားသူအားလုံးကို ခွင့်ပြုပါတယ်။။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၁၉ ဦး၊ ယခင်က ခွင့်ပန်ကြား၍ ခွင့်ပြု ထားသူ ၃၆ ဦး၊ ယနေ့ခွင့်ပြု ထားသူ ရ ဦးဖြစ်၍ လွှတ်တော်ကခွင့်ပြု ထားသူစုစုပေါင်း ၄၃ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို အတည်ပြုရန် လွှတ်တော်ကသဘောတူပါ သလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)။</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="vicespeaker">လွှတ��တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>ဘုရားကျောင်းကန် စေတီ၊ ပုထိုးများ၊ ယဉ်ကျေးမှုဆိုင်ရာ အမွေအနှစ်များကို လေ့လာရန်ပြုလုပ်စီစဉ် ထားသည့်နေရာများ အများပြည်သူဆိုင်ရာ နေရာများတွင် နိုင်ငံတကာအဆင့်မီ အိမ်သာ (Toilet) များ တည်ဆောက်ပေးပြီး ဝန်ဆောင်မှုပေးရန်အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ပထမဦးစွာ ပျော်ဘွယ်မဲဆန္ဒနယ်မှ ဦးမြင့်စိုး မေးမြန်းဖို့ဖြစ်ပါတယ်။</speech>
<speech><mp id="333">ဦးမြင့်စိုး(ပျော်ဘွယ်မဲဆန္ဒနယ်)</mp>ရိုသေလေးစားအပ်ပါသော ပြည်သူ့လွှတ်တော်ဒုတိယ ဥက္ကဋ္ဌကြီးနှင့် အစည်းအဝေးသို့ ကြွရောက်လာသူအားလုံး မင်္ဂလာပါခင်ဗျား။ ကျွန်တော်ကတော့ မန္တလေးတိုင်းဒေသကြီး၊ ပျော်ဘွယ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမြင့်စိုး ဖြစ်ပါတယ် ခင်ဗျား။ ကျွန်တော့်အနေနဲ့ ဒီမေးခွန်းကို မေးမြန်းရခြင်း၏ရည်ရွယ်ချက်ကတော့ ယနေ့ ကျွန်တော်တို့ မြန်မာနိုင်ငံဟာ ဒီမိုကရေစီလမ်းကြောင်းကို သွားနေတဲ့အခါမှာ ပွင့်လင်းမြင်သာမှုရှိလာပြီဖြစ်တဲ့ အတွက်ကြောင့် ၂၀၁၃ ခုနှစ်မှာ နိုင်ငံခြားခရီးသွား နှစ်သန်းကျော်၊ နိုင်ငံခြားဝင်ငွေ ဒေါ်လာ သန်း ၉၀၀ ကျော်၊ ၂၀၁၄ ခုနှစ်မှာ နိုင်ငံခြားဝင်ငွေ တစ်ဘီလီယံကျော်၊ ၂၀၁၅ ခုနှစ်မှာ နိုင်ငံခြားခရီးသွား ငါးသန်းကျော် ဝင်ရောက်မယ်လို့ ခန့်မှန်းထားပြီးတော့ နိုင်ငံခြားဝင်ငွေ ဒေါ်လာနှစ်ဘီလီယံကျော် ရမယ်လို့မျှော်မှန်းထားကြောင်း သိရှိရပါတယ်ခင်ဗျား။ နိုင်ငံတကာမှာတော့ နိုင်ငံခြားခရီးသည်များကို ဝန်ဆောင်မှုမျိုးစုံပေးပြီးတော့ နိုင်ငံခြားဝင်ငွေ ရှာတာကို တွေ့ရပါတယ်ခင်ဗျာ။ ဝန်ဆောင်မှုများနှင့် ပတ်သက်ပြီးတော့ အထူးသဖြင့် ထူးခြားတာကတော့ နိုင်ငံခြားခရီးသွားများ စိတ်အေးချမ်းသာစွာ သွားလာရေးကို အထောက်အကူဖြစ်စေရန်အတွက် နိုင်ငံခြားမှာတော့ အများပြည်သူတွေ အလွယ် တကူအသုံးပြုနိုင်ဖို့အတွက် နေရာအနှံ့အပြားမှာ လွန်စွာသန့်ရှင်းသန့်ပျံ့သော ရေအိမ်လို့ခေါ်တဲ့ Toilet တွေကို အခမဲ့စီစဉ်ပေးထားတာကို အလွန်ပင်အားရကျေနပ်ဖွယ်ရာ ဖြစ်ပါတယ်။ ကျွန်တော်တို့နိုင်ငံမှာတော့ Toilet ကို ရွံ့ရှာဖွယ်ရာ မရှုစဖွယ်အဖြစ် ထင်မြင်ပြီးတော့ သန့်ရှင်း မှုမရှိဘဲ ဝန်ဆောင်မှုညံ့ဖျင်းတာကို တွေ့ရပါတယ်။ အထူးသဖြင့် ရန်ကုန်-မန္တလေးအမြန်လမ်းမဘေး မှာရှိတဲ့ အိမ်သာများဟာ ဈေးဆိုင်များပိတ်ပြီးတော့ ဆုတ်ပဲ့ညစ်ပတ်မှုများကိုလည်းရှိနေတာကို တွေ့ရ ပါတယ်။ ဘုရားကျောင်းကန် စေတီ၊ ပုထိုးများနှင့် ယဉ်ကျေးမှုဆိုင်ရာအမွေအနှစ်များကို လေ့လာတဲ့ နေရာများမှာလည်း နိုင်ငံခြားသားခရီးသည်များအနေနဲ့ ဝင်ကြေးပေးပြီးဖြစ်ပါတယ်။ သို့ဖြစ်ပါ၍ ရေအိမ်(Toilet)တွေကိုတော့ သီးသန့်ဝန်ထမ်းတွေထားပြီး သန့်ရှင်းသန့်ပျံ့စွာဖြင့် ဝန်ဆောင်မှု ပေးသင့်တယ်လို့ ထင်မြင်ယူဆပါတယ်။ ဒါကြောင့် ကျွန်တော် မေးမြန်းလိုတဲ့မေးခွန်းက ကမ္ဘာလှည့်ခရီးသွားလုပ်ငန်းသည် မြန်မာနိုင်ငံအတွက် ဝင်ငွေတိုးစေသောလုပ်ငန်းဖြစ်ပါတယ်။ နောင်တွင် မြန်မာ နိုင်ငံအတွက် နိုင်ငံခြားဝင်ငွေ များစွာရပြီးတော့ ပြည်တွင်းနေ ဟိုတယ်လုပ်ငန်းရှင်များ၊ စားသောက် ဆိုင်များ၊ ပြည်တွင်းခရီးသွားကုမ္ပဏီများ၊ အမှတ်တရလက်ဆောင်ပစ္စည်းအရောင်းဆိုင်များဟာ အဆင်ပြေပြီးတော့ ပြည်သူလူထုဘဝတိုးတက်မြင့်မားလာစေမှာ အမှန်ဖြစ်ပါတယ်။ နိုင်ငံတကာမှာ ရေအိမ်လို့ခေါ်တဲ့ Toilet တွေကို အများပြည်သူများ၊ နိုင်ငံခြားသားခရီးသည်များ၊ စိတ်ချမ်းသာစွာ အခမဲ့တက်နိုင်အောင် သီးသန့်ဝန်ထမ်းတွေထားပြီးတော့ အချိန်ပြည့်သန့်ရှင်းသပ်ရပ်စွာ စီမံပေးတာ ကို တွေ့ရပါတယ်။ မြန်မာနိုင်ငံမှာလည်း ဘုရားကျောင်းကန်၊ စေတီ၊ ပုထိုးများသာမက ယဉ်ကျေးမှု ဆိုင်ရာအမွေအနှစ်တွေကို လေ့လာရန် ပြုလုပ်စီစဉ်ထားတဲ့နေရာများ၊ အများပြည်သူဆိုင်ရာနေရာများ မှာလည်း နိုင်ငံတကာအဆင့်မီ Toilet များကို တည်ဆောက်ပေးပြီးတော့ ဝန်ဆောင်မှုပေးသင့်တယ်လို့ ယူဆတဲ့အတွက်ကြောင့် ထိုသို့စီစဉ်ဆောင်ရွက်ပေးရန် အစီအစဉ်ရှိ/မရှိ သိရှိလိုပါကြောင်း ရိုသေ လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="vicespeaker">သက်ဆိုင်ရာ ပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်။</speech>
<speech><agency id="79">ဒေါက်တာမောင်မောင်ဌေး(ဒုတိယဝန်ကြီး၊ သာသနာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ အထူးဖိတ်ကြား ထားသော ဧည့်သည်တော်များ ကိုယ်စိတ်နှစ်ဖြာရွှင်လန်းချမ်းမြေ့ကြပါစေလို့ ဦးစွာဂါရဝပြု ဆုတောင်း မေတ္တာပို့သအပ်ပါတယ်။ ကျွန်တော်ကတော့ သာသနာရေးဝန်ကြီးဌာန ဒုတိယဝန်ကြီး ဒေါက်တာမောင်မောင်ဌေး ဖြစ်ပါတယ်။ ကျွန်တော့်အနေနဲ့ မန္တလေးတိုင်းဒေသကြီး၊ ပျော်ဘွယ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြင့်စိုးရဲ့ ကြယ်ပွင့်ပြမေးခွန်းနှင့်စပ်လျဉ်းပြီး သာသနာရေးဝန်ကြီး ဌာနနှင့် ယဉ်ကျေးမှုဝန်ကြီးဌာနကိုယ်စား ဖြေကြားရှင်းလင်းတင်ပြသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးခင်ဗျား။ ကျွန်တော်တို့ မြန်မာနိုင်ငံမှာ ရန်ကုန်မြို့ ရွှေတိဂုံ စေတီတော်၊ မန္တလေးမဟာမြတ်မုနိရုပ်ရှင်တော်မြတ်ကြီး၊ ကျိုက်ထီးရိုးစေတီ၊ အင်းလေးဖောင်တော်ဦး ဘုရား၊ ဇလွန်ပြည်တော်ပြန်ဘုရား စတဲ့ ထင်ရှားကျော်ကြားတဲ့ ဘုရားကျောင်းကန်၊ စေတီ၊ ပုထိုးများမှာ နိုင်ငံတကာအဆင့်မီအိမ်သာများကို စေတီတော်ရင်ပြင်နှင့် လွတ်ကင်းရာနေရာများမှာ တည်ဆောက် ပေးထားပြီး သန့်ရှင်းသပ်ရပ်၍ အခမပေးရအောင် ဝန်ဆောင်မှုပေးလျက်ရှိပါတယ်။ သို့သော်လည်းပဲအချို့သောဒေသများမှာရှိတဲ့ ဘဏ္ဍာရေးအခြေအနေအားနည်းသော ဘုရားကျောင်းကန်၊ စေတီ၊ ပုထိုး များမှာ အိမ်သာများအဆင့်မြှင့်တင်ရေးကိစ္စကတော့ ထိုဘုရားပုထိုး၊ စေတီများကို ထိန်းသိမ်းစောင့် ရှောက်လျက်ရှိသော ဂေါပကအဖွဲ့များနှင့် အဓိကသက်ဆိုင်လျက်ရှိပါတယ်။ ထိုဘုရားပုထိုး၊ စေတီများ မှာရှိတဲ့ အိမ်သာများအား အဆင့်မြှင့်တင်ရေးကိစ္စများဟာ သက်ဆိုင်ရာဂေါပကအဖွဲ့ရဲ့ ဘဏ္ဍာရေး အခြေအနေအပေါ်မှာမူတည်ပြီး ဆောင်ရွက်ရခြင်းဖြစ်တဲ့အတွက် ဘုရားကျောင်းကန်၊ စေတီ၊ ပုထိုး များရှိရာနေရာတိုင်းမှာ နိုင်ငံတကာအဆင့်မီ ရေအိမ်(Toilet)များ ထားရှိပေးနိုင်ခြင်းမရှိသေးပါကြောင်း နှင့် ယဉ်ကျေးမှုအမွေအနှစ်များတည်ရှိရာ ယဉ်ကျေးမှုဇုန်များတွင် ရေအိမ်(Toilet)များ ထားရှိပြီးဖြစ်သော်လည်း ယဉ်ကျေးမှုဇုန်များမှာရှိတဲ့ အဆောက်အအုံတိုင်းမှာတော့ ရေအိမ်(Toilet) များ ထားရှိပေးနိုင်ခြင်း၊ ဝန်ဆောင်မှုပေးနိုင် ခြင်းမရှိသေးပါကြောင်း ဖြေကြားရှင်းလင်းတင်ပြအပ်ပါ တယ်ခင်ဗျား။</speech>
<speech type="vicespeaker">မေးခွန်းရှင်က ဆက်စပ်မေးခွန်းမမေးပေမယ့် ကျွန်တော့်အနေနဲ့တော့ ကြုံကြိုက်တုန်းလေးမှာပဲ သာသနာရေး ဒုတိယဝန်ကြီးကို မေးခွန်းလေးတစ်ဆက်တစ်စပ် မေးချင်ပါ တယ်။ နံပါတ်(၁)ကတော့ ကျွန်တော်တို့ ဂေါပကများအနေနဲ့။ ထိုင်ပါခင်ဗျား။ သတ်သတ် ဂေါပကတွေ နဲ့ပတ်သက်တဲ့ စည်းမျဉ်းစည်းကမ်းတွေများ သာသနာရေးဝန်ကြီးဌာက ထုတ်ပြန်ပေးရသလား။ သို့တည်းမဟုတ် မိမိတို့ရဲ့ သက်ဆိုင်ရာဘာသာ၊ သာသနာအတွင်းမှာပဲ ကိုယ်ပိုင်စည်းမျဉ်းစည်းကမ်း တွေနဲ့ထုတ်ပြီးတော့ လုပ်သလားဆိုတာ သိလိုပါတယ်။ နံပါတ်(၂)ကတော့ အခုနက ရှင်းပြ တဲ့ ဒီ သမိုင်းဝင်တကယ့်တန်ခိုးကြီး ထင်ရှားတဲ့စေတီ၊ ပုထိုးကြီးများမှာ ဒီလို ရေအိမ်များကို အခမဲ့ ပေးဖို့စီစဉ်နေတယ်ဆိုတာလည်း သိရပါတယ်။ သို့သော်လည်း လက်ရှိအခြေအနေမှာတော့ ကျွန်တော် တို့ကိုယ်တိုင် ရန်ကုန်မြို့ ရွှေတိဂုံစေတီတော်ကြီးမှာဆိုရင် တွေ့မြင်နေရတဲ့ကိစ္စကတော့ တစ်ခါတစ်ခါ ကျရင် အခကြေးငွေယူနေတဲ့လူက သူရဲ့ Counter မှာထိုင်နေတာကလွဲပြီးတော့ ကျန်တာမှာ စေတီတော်ကြီးမှာ လာရောက်ပြီးတော့ ဘာခေါ်လဲ။ ဝန်ဆောင်မှုပေးတဲ့အဖွဲ့အစည်းတွေ အများကြီးရှိပါ တယ်။ တံမြက်စည်းလှည်းတာကအစ၊ ဒီ ရေအိမ်များကို သန့်ရှင်းတာကအစ သူတို့ကိုယ်တိုင်ပဲ ဆင်းလာပြီးတော့ သန့်ရှင်းနေတာကို ကျွန်တော်တို့ တွေ့ခဲ့ရပါတယ်။ ဒါကြောင့်မို့လို့ အရင်တုန်း ကလည်းပဲ ဒီဓာတ်လှေကားများကို စတင်တပ်ဆင်တဲ့အချိန်အခါတုန်းက တစ်ဦးကို ဘယ်လောက်နှုန်း ဆိုတဲ့နှုန်းနဲ့ စတင်ပြီးတော့ လုပ်ခဲ့ပါတယ်။ နောက်ပိုင်းကျတော့ လှူ တဲ့ပုဂ္ဂိုလ်ကများလာတဲ့အခါကျ တော့ သတ်မှတ်လက်မှတ်တောင်မှ မပါတော့ဘဲနဲ့ အခမဲ့စီးနင်းပြီးတော့ အဲဒီစေတီတော်ကြီးကို လာရောက်ဖူးမျှော်တဲ့ ဓာတ်လှေကားအသုံးပြုသူများက စေတနာသဒ္ဒါတရားအလျောက် ထည့်သွား ကြတဲ့အလှူငွေတွေနဲ့ ဆက်လက်ဆောင်ရွက်နေတာ တွေ့ရပါတယ်။ ကြားသိရသလောက်ကလည်းပဲ သာမန်နှုန်းသတ်မှတ်ထားတဲ့လူဦးရေထက်ကိုပဲ ကျွန်တော်တို့ မြန်မာလူမျိုးများ၊ ဗုဒ္ဓဘာသာဝင်များ အင်မတန်စေတနာသဒ္ဒါတရားထက်သန်တဲ့အတွက် လူတစ်ဦးကို တစ်ကျပ်လို့သတ်မှတ်ရင် သူဟာ တစ်ဆယ်လည်းထည့်ရင်ထည့်မယ်။ ငါးကျပ်လည်းထည့်ရင်ထည့်မယ်။ တစ်ရာလည်းထည့်ရင်ထည့် တတ်ပါတယ်။ ဒါကြောင့်မို့လို့ ပိုပြီးတော့တောင်မှကာမိတယ်လို့ ကျွန်တော်တို့ နားလည်ထားပါတယ်။ ဒါကြောင့်မို့လို့ အကယ်၍များ ဒီလိုအလှူခံပုံးလေးတွေနဲ့ ထားပြီးတော့တောင်မှ အခုနက ပြောသလို အခမဲ့တော့ စီစဉ်ပေးတာမှန်ပါတယ်။ သို့သော်လည်း အလှူခံပုံးလေးများထားပေးမယ်ဆို ရင် ကျွန်တော် ထင်ပါတယ်။ အခုနက ပြင်ပပုဂ္ဂိုလ်များကို တင်ဒါစနစ်နဲ့ပေးပြီးတော့များ ပေးထား တာထက်စာရင်တော့ ပိုကောင်းမယ်လို့ထင်ပါတယ်။ ထိုနည်းတူစွာပဲ ကျွန်တော်တို့ မိမိတို့ရဲ့ စေတီ၊ ပုထိုးဝန်းထဲကို ဘုရားဖူးဖို့လာတဲ့အခါမှာ မိမိတို့ရဲ့ မော်တော်ကားများနှင့် ဝင်လာတဲ့အခါမှာလည်းပဲ ဒီမော်တော်ကားရဲ့ မော်တော်ယာဉ်ဝင်ကြေးဆိုပြီးတော့ သတ်မှတ်ကောက်ခံနေကြပါတယ်။ အဲဒီနေရာ မှာလည်းပဲ ပြောရလို့ရှိရင် သက်ဆိုင်ရာကျန်းမာရေးဝန်ကြီးလည်းရှိပါတယ်။ ဆေးရုံဝန်းထဲကိုဝင်တဲ့ အခါမှာ မော်တော်ယာဉ်ဝင်ခလို့ကောက်နေတဲ့အတွက် တစ်ခါတလေမှာ အရေးပေါ်လူနာကိုတင်ပြီး လာရတဲ့ပုဂ္ဂိုလ်မှာ ဒီမော်တော်ကားခပေးဖို့ ဝင်ခွင့်လေးပေးဖို့အတွက်ကို တားနေတဲ့အတွက် စိတ်အနှောင့်အယှက်တွေဖြစ်ခဲ့ရတာတွေလည်း ကြုံခဲ့ရဖူးပါတယ်။ ဒါကြောင့်မို့လို့ မိမိတို့ရဲ့ သက်ဆိုင် ရာကိုးကွယ်ရာ ဘာသာနေရာကိုလာတဲ့နေရာမှာ အခုလိုမျိုး တင်ဒါစနစ်နဲ့လုပ်တဲ့စနစ်ဟာ ဂေါပက တွေက သူတို့ရဲ့ ထုံးစံစနစ်နဲ့လုပ်တဲ့စနစ်လား။ သို့တည်းမဟုတ် ကျွန်တော်တို့ကိုများ သတ်သတ်များ စည်းမျဉ်းစည်းကမ်းတွေနဲ့များ လုပ်ထားပေးသေးသလား။ ဒါမှမဟုတ်လို့ရှိရင်လည်းပဲ အခုနကပြော သလိုပဲ အလှူအတန်းလေးနဲ့ လုပ်ပေးမယ်ဆိုရင် ဘယ်လိုနေသလဲဆိုတဲ့အနေအထားမျိုးလေး သာသနာရေးဝန်ကြီးဌာနအနေနဲ့ ဘယ်လိုအစီအစဉ်များရှိသလဲလို့ ကျွန်တော် သိလိုပါတယ် ခင်ဗျား။</speech>
<speech><agency id="79">ဒေါက်တာမောင်မောင်ဌေး(ဒုတိယဝန်ကြီး၊ သာသနာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဒုတိယဥက္ကဋ္ဌကြီးခင်ဗျား။ ပထမတစ်ချက်အနေနဲ့ ဒုတိယဥက္ကဋ္ဌကြီး အမိန့်ရှိတဲ့ သက်ဆိုင်ရာဘုရား၊ ပုထိုး၊ စေတီများရဲ့ ဂေါပကအဖွဲ့စည်းမျည်းများနှင့် စပ်လျဉ်းပြီးတော့ ဖြေကြားရှင်းလင်းတင်ပြသွားမှာဖြစ်ပါတယ်ခင်ဗျား။ အဲဒီတော့ သက်ဆိုင်ရာဘုရား၊ ပုထိုး၊ စေတီများမှာ ဂေါပကအဖွဲ့များ ဖွဲ့စည်းပြီးတော့မှ ဘုရားရဲ့ စောင့်ရှောက်ရေးလုပ်ငန်းတွေကို ဆောင်ရွက်လျက် ရှိပါတယ်။ အဲဒီလိုဆောင်ရွက်လျက်ရှိတဲ့နေရာမှာ ရန်ကုန်မြို့ ထူးခြားထင်ရှားတဲ့ ရွှေတိဂုံစေတီတော်၊ ကျိုက်ထီးရိုးစေတီတော်ကဲ့သို့သော မြန်မာနိုင်ငံမှာ ထင်ရှားတဲ့ဘုရား၊ ပုထိုး၊ စေတီများမှာရှိတဲ့ ဂေါပကအဖွဲ့များဖွဲ့စည်းရေး၊ နောက်တစ်ခုကတော့ ဂေါပကအဖွဲ့များ ဆောင်ရွက်ရေးကိစ္စရပ်များဟာ ဂေါပကအဖွဲ့စည်းမျဉ်းတွေ သက်ဆိုင်ရာဂေါပကအဖွဲ့ကနေပြီးတော့ ရေးဆွဲပြီး သတ်မှတ်ပြဋ္ဌာန်းဆောင်ရွက်လျက်ရှိပါတယ်။ သာသနာရေးဝန်ကြီးဌာနအနေနဲ့တော့ သက်ဆိုင်ရာဂေါပကများ စနစ် တကျရှိစေရေး၊ မလိုလားအပ်တဲ့ပြဿနာများ မဖြစ်ပေါ်စေရေးအတွက် ထိန်းညှိပေးတဲ့ Control လုပ်တာမဟုတ်ပါဘူးခင်ဗျ။ ထိန်းညှိပေးတာပဲရှိပါတယ်။ အဲဒီလို ထိန်းညှိပေးတဲ့အစီအမံကိုပဲ ဆောင်ရွက်ပေးလျက်ရှိပါတယ်။ သက်ဆိုင်ရာဂေါပကအဖွဲ့တွေ ဖွဲ့စည်းခြင်း၊ ဆောင်ရွက်ခြင်းကိစ္စရပ် တွေဟာ သက်ဆိုင်ရာဂေါပကအဖွဲ့ရဲ့ ဩဝါဒါစရိယ ဆရာတော်ကြီးတွေရှိပါတယ်။ ဩဝါဒါစရိယ ဆရာတော်ကြီးတွေရဲ့ သဘောထားရယ်၊ သက်ဆိုင်ရာတိုင်းဒေသကြီး/ ပြည်နယ်အစိုးရအဖွဲ့ရဲ့ သဘော ထားနဲ့ ဆောင်ရွက်လျက်ရှိကြောင်း ရှေးဦးစွာတင်ပြအပ်ပါတယ်။ ဒုတိယအချက်ကတော့ ဒုတိယဥက္ကဋ္ဌကြီးအမိန့်ရှိတဲ့ ဒီ ရေအိမ်များ အခမဲ့ဝန်ဆောင်မှုပေးတဲ့ ကိစ္စ၊ နောက် စေတီ၊ ဘုရား၊ ပုထိုးတွေမှာ ကားပါကင်တွေ တင်ဒါပေးတဲ့ကိစ္စတွေနဲ့ စပ်လျဉ်းပြီးတော့ ရှင်းလင်းတင်ပြသွားမှာဖြစ်ပါတယ်။ တကယ်တမ်းတော့ ကျွန်တော်တို့ မြန်မာနိုင်ငံမှာ ဝန်ဆောင်မှု လုပ်ငန်းတွေနဲ့ပတ်သက်ပြီးတော့ ပြည်သူတွေကရော၊ သက်ဆိုင်ရာဝန်ထမ်းအဖွဲ့အစည်းတွေကရော သိရှိနားလည်မှုအားနည်းနေတာကို လာပြီးတော့ တွေ့ရပါတယ်။ စောစောလေးက ကျွန်တော်တို့ မေးခွန်းရှင် ဦးမြင့်စိုးက စေတနာနဲ့ မေးမြန်းသွားတယ်ဆိုတာ ကျွန်တော်တို့ သိရှိပါတယ်။ ကျွန်တော်တို့ လည်း နိုင်ငံတကာကိုသွားတဲ့အခါမှာ နိုင်ငံတကာမှာ ယဉ်ကျေးမှုအဆောက်အဦတွေ၊ နောက်တစ်ခုက ဘုရား၊ ပုထိုး၊ စေတီတွေ၊ နောက်တစ်ခုကတော့ အများပြည်သူနဲ့ သက်ဆိုင်တဲ့နေရာတွေမှာဆိုလို့ရှိရင် သုံးစွဲတဲ့ ရေအိမ်တွေဟာ အင်မတန်ကို အဆင့်မြင့်ပြီးတော့မှ လေဆိပ်တွေ၊ Shopping Centre တွေမှာကဲ့သို့ပဲ တော်တော်လေးကို အဆင့်မြင့်ပြီးတော့သုံးစွဲရတာ ရှိပါတယ်။ ကျွန်တော်တို့လည်း ဒါနဲ့ပတ်သက်ပြီးတော့မှ ဝန်ဆောင်မှုပေးတဲ့စနစ်ကို အင်မတန်ပဲသဘောကျပါတယ်။ ဒါ ပြည်သူလူထု ရဲ့ လူနေမှုဘဝသည် သက်ဆိုင်ရာ ပြည်သူလူထုရဲ့ ရေအိမ်သုံးစွဲမှုစနစ်တွေ ဘက်ပေါင်းစုံပေါ့နော်။ ဒါတွေဟာ အဓိကကျတယ်ဆိုတာ ကျွန်တော်တို့လည်း သိရှိပြီးဖြစ်ပါတယ်။ အဲဒီတော့ ဒီလုပ်ငန်းတွေကို ဘုရား၊ ပုထိုး၊ စေတီတွေမှာ ဒီ ရေအိမ်သုံးစွဲတဲ့လုပ်ငန်းတွေ၊ အခမဲ့ သို့မဟုတ် အခပေးဝန်ဆောင်မှုပေးတဲ့လုပ်ငန်းတွေ၊ နောက်တစ်ခုက ကားပါကင်ကိစ္စတွေဟာ သက်ဆိုင်ရာဂေါပကအဖွဲ့တွေကနေပြီး တော့ လွတ်လပ်စွာတင်ဒါခေါ်ပြီးတော့မှ ဖွဲ့စည်းဆောင်ရွက်လျက်ရှိပါတယ်။ ဒုတိယဥက္ကဋ္ဌကြီးအမိန့်ရှိသလိုပါပဲ။ ဒီလိုဆောင်ရွက်တဲ့အခါမှာလည်း သက်ဆိုင်ရာတင်ဒါရရှိ တဲ့သူတွေက ဒီဝန်ဆောင်မှုတွေနဲ့ပတ်သက်လို့ Toilet သွားတယ်ဆိုရင်လည်း ကောက်တဲ့နေရာက နေရာကမထဘူး။ သူတို့က သွားတဲ့သူကပဲ၊ သုံးစွဲတဲ့သူကပဲ သူတို့ဆီကနေ အကြွေကလေးလဲတာမှ အစ ဆောင်ရွက်သွားရတာတွေဟာ ဝန်ဆောင်မှုတွေဟာ အင်မတန်အားနည်းနေတယ်ဆိုတာကို ကျွန်တော်တို့ သိရှိပါတယ်။ ဒါတွေနဲ့စပ်လျဉ်းပြီးတော့လည်း ကျွန်တော်တို့ သာသနာရေးဝန်ကြီးဌာန အနေနဲ့ သက်ဆိုင်ရာဂေါပကအဖွဲ့တွေ၊ နောက် စေတီ၊ ဘုရား၊ ပုထိုးတွေနဲ့ပတ်သက်တဲ့ ဂေါပကအဖွဲ့ တွေကို ကျွန်တော်တို့က တွန်းအားပေးပြီးတော့မှ ဆောင်ရွက်သွားမှာဖြစ်ပါကြောင်း လေးစားစွာဖြင့် တင်ပြ အပ်ပါတယ်ခင်ဗျား။</speech>
<speech type="vicespeaker">ပြည့်ပြည့်စုံစုံဖြေကြားပေးတဲ့ သာသနာရေးဝန်ကြီးကို ကျေးဇူးတင်ပါ တယ်။ တကယ်တော့ ဒီမေးခွန်း မေးမြန်းတာကလည်း ကြားနဲ့ပေးတာမဟုတ်ဘဲနဲ့ ကိုယ်တိုင်တွေ့ကြုံ ထားတဲ့ အတွေ့အကြုံ လေးတွေလည်းရှိလို့ မေးမြန်းတာဖြစ်ပါတယ်။ အခုနက ကျန်းမာရေးအတွက် ဆေးရုံဝင်တာကအစ ကိုယ်တိုင်ကြုံတွေခဲ့ရတဲ့အခြေအနေလေးတွေဖြစ်ပါတယ်။ သာသနာရေးနဲ့ ပတ်သက်လို့လည်း ထိုနည်းလည်းကောင်းပဲ ဂိတ်ဝင်ကြေးကအစ တစ်ခါတည်း သာသနာရေးမှာ လာပြီးတော့ အလုပ်လုပ်နေတဲ့လူမှာ အကြွေလေးမပါလို့ ပါတာလေးနဲ့ပေးရင်တောင်မှ ကျန်တဲ့ တစ်ဝက်ကို အလှူခံပါတယ်ခင်ဗျားဆိုရင်တောင်မှ ကျွန်တော်တို့က တင်ဒါပေးပြီးတော့ လုပ်ကိုင် စားသောက်နေရတာခင်ဗျား။ စသဖြင့် ပြောဆိုတဲ့ မချေမငံလေးတွေလည်း ရှိခဲ့ပါတယ်။ ဒါကြောင့်မို့လို့ သူတို့ကတော့ ဘုရားကိုမှီပြီးတော့ လုပ်စားနေကြတာပါ။ ကျွန်တော်တို့ ဘုရားဖူးလာတဲ့သူကတော့ ကြည်ညို သဒ္ဒါတရားနဲ့ လာတာပါ။ ဒီ ဝင်ကြေးလောက်နဲ့မကပါဘူး။ ဒီထက်မက ဘုရားပေါ်ရောက် တဲ့အခါမှာ လှူကြတန်းကြနဲ့ သွားကြလာကြတာပါ။ ဒါကြောင့်မို့လို့ တင်ဒါစနစ်လုပ်ကိုင်တဲ့လူက တောင်မှ အမြတ်ရလို့လုပ်နိုင်ရင် အကယ်၍များ ဂေါပကအနေနဲ့များ အခုနက အလှူခံပုံးထောင်ပြီး တော့များ လုပ်နိုင်ရင် ကျွန်တော်တို့ရဲ့ သဒ္ဒါတရားပါတဲ့ ဗုဒ္ဓဘာသာဝင်များအနေနဲ့ သတ်မှတ်ချက်မပါ ဘဲနဲ့ သဒ္ဒါတရားအလျောက် ထည့်သွားတာများရှိရင် ပိုပြီးတော့များတောင်မှ ရနိုင်မလားလို့ တောင်မှ ကျွန်တော့်အနေနဲ့ သဒ္ဒါစိတ်ယိုဖိတ်ပြီး မေးမြန်းခြင်းပဲဖြစ်ပါတယ်။ ဒါလေးကိုလည်း ကျွန်တော်ကို နားလည်ခွင့်လွှတ်ပေးပါခင်ဗျား။ ကျေးဇူးတင်ပါတယ်။</speech>
</Q-A>
<Q-A>
<title>ဂန့်ဂေါမြို့တွင် ခေတ်မီအားကစားကွင်းတစ်ခု၊ ပွဲကြည့်စင်နှင့် မိုးလုံလေလုံအားကစားရုံတစ်ရုံတို့ကို ၂၀၁၄-၂၀၁၅ ဘဏ္ဍာရေးနှစ် ဖြည့်စွက်ရန်ပုံငွေဖြင့် တည်ဆောက်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ဂန့်ဂေါမဲဆန္ဒနယ်မှ ဦးအောင်မြင့် မေးမြန်းဖို့ဖြစ်ပါတယ်။</speech>
<speech><mp id="307">ဦးအောင်မြင့်(ဂန့်ဂေါမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယ ဥက္ကဋ္ဌကြီးနှင့် ပြည်သူ့ကိုယ်စားလှယ်များအားလုံး မင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး၊ ဂန့်ဂေါမြို့နယ်မှ ပြည်သူ့လွှတ်တော်ကိုယ်စားလှယ် ဦးအောင်မြင့် ဖြစ်ပါတယ်။ ကျွန်တော့်အနေနဲ့ အားကစားဝန်ကြီးဌာနနဲ့စပ်လျဉ်းလို့ မေးမြန်းသွားမှာ ဖြစ်ပါတယ်။ လေးစားအပ်တဲ့ ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ ကျွန်တော့်ရဲ့ မေးခွန်းဟာ ၂၀၁၄ ခုနှစ်၊ စက်တင်ဘာလ ၁၉ ရက်နေ့ကကျင်းပခဲ့တဲ့ (၁၁)ကြိမ်မြောက် လွှတ်တော်အစည်းအဝေး မှာ ဂန့်ဂေါခရိုင်၊ ဂန့်ဂေါမြို့၌ ခရိုင်အဆင့်နှင့်ညီညွတ်သော ခေတ်မီအားကစားကွင်းတစ်ခု၊ ပွဲကြည့်စင် နှင့် မိုးလုံလေလုံအားကစားရုံတို့အား ၂၀၁၄-၂၀၁၅ ဘဏ္ဍာနှစ် ဖြည့်စွက်ရန်ပုံငွေဖြင့် တည်ဆောက် ပေးရန် အစီအစဉ်ရှိ/မရှိနှင့် အစီအစဉ်မရှိပါက ၂၀၁၅-၂၀၁၆ ဘဏ္ဍာနှစ်တွင် တည်ဆောက်ပေးပါရန် ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းတင်ပြတောင်းဆိုခဲ့တဲ့ မေးခွန်းလည်းဖြစ်ပါတယ်။ ယခု လို တင်ပြတောင်းဆိုခဲ့မှုကြောင့်လည်း ယခုအခါ ဂန့်ဂေါမြို့တွင် မြို့နယ်အားကစားရုံ၊ ဝန်ထမ်းအိမ်ရာ နှင့် အားကစားပွဲကြည့်စင်တို့ကို ၂၀၁၄-၂၀၁၅ ဘဏ္ဍာနှစ်တွင် အဆင့်မြှင့်တင်ကာ တည်ဆောက်ပေး ထားပြီးပြီဖြစ်တဲ့အတွက် မြို့နယ်မှ ပြည်သူလူထုများကိုယ်စား နိုင်ငံတော်အစိုးရနဲ့ အားကစားဝန်ကြီး ဌာနတို့အားလည်း အထူးကျေးဇူးတင်ရှိပါကြောင်း ပြောကြားလိုပါတယ်။ လေးစားအပ်တဲ့ ပြည်သူ့ လွှတ်တော်ဒုတိယဥက္ကဋ္ဌကြီးခင်ဗျား။ ကျွန်တော်တို့ ဂန့်ဂေါခရိုင်၊ ဂန့်ဂေါမြို့၌ တည်ဆောက်ရန်ကျန်နေ သေးတဲ့ မိုးလုံလေလုံအားကစားရုံတစ်ခုကို ၂၀၁၅-၂၀၁၆ ဘဏ္ဍာနှစ်တွင် တည်ဆောက်ပေးနိုင်ခြင်း ရှိ/မရှိ၊ တည်ဆောက်ပေးနိုင်ခြင်းမရှိပါက မည်သည့်အချိန်ကာလတွင် ဆောင်ရွက်ပေးနိုင်မည့်အစီ အစဉ်တို့အား သိရှိလိုပါသဖြင့် ပြည်သူ့လွှတ်တော်ဒုတိယဥက္ကဋ္ဌကြီးမှတစ်ဆင့် ရိုသေလေးစားစွာဖြင့် မေးမြန်းအပ်ပါတယ်ခင်ဗျား။</speech>
<speech type="vicespeaker">။သက်ဆိုင်ရာပြည်ထောင်စုဝန်ကြီးဌာနက ဖြေကြားဖို့ ဖြစ်ပါတယ်။။</speech>
<speech><agency id="70">ဦးဇော်ဝင်း(ဒုတိယဝန်ကြီး၊ အားကစားဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်များအားလုံးကို ကိုယ်စိတ် နှစ်ဖြာ ကျန်းမာရွှင်လန်းကြပါစေကြောင်း ဦးစွာဂါရဝပြု နှုတ်ခွန်းဆက်သအပ်ပါတယ်။ ကျွန်တော်က တော့ အားကစားဝန်ကြီးဌာနမှ ဒုတိယဝန်ကြီး ဦးဇော်ဝင်းဖြစ်ပါတယ်။ မကွေးတိုင်းဒေသကြီး၊ ဂန့်ဂေါ မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်မြင့်ရဲ့ မေးမြန်းထားတဲ့ ကြယ်ပွင့်ပြမေးခွန်းနှင့် ပတ်သက်ပြီးတော့ ရှင်းလင်းဖြေကြားသွားမှာ ဖြစ်ပါတယ်။ ပြည်သူ့လွှတ်တော် ဒုတိယဥက္ကဋ္ဌကြီး ခင်ဗျား။ မကွေးတိုင်းဒေသကြီး၊ ဂန့်ဂေါခရိုင်၊ ဂန့်ဂေါမြို့နယ်မှာ ခရိုင်အဆင့်နဲ့ညီစေဖို့အတွက် ပြီးခဲ့တဲ့ ၂၀၁၄-၂၀၁၅ ဘဏ္ဍာရေးနှစ်ထဲမှာ လက်ထောက်ညွှန်ကြားရေးမှူး ရုံးတစ်ရုံးနဲ့အိမ်။ ဒါ့အပြင် ၂၀၁၄၂၀၁၅ ဘဏ္ဍာရေးနှစ်အတွင်းမှာ တိုင်းဒေသကြီးအစိုးရအဖွဲ့ ရန်ပုံငွေမှ ကျပ်သန်း ၁၅၀ ပါဝင်ပြီးတော့ ၂၀၁၄-၂၀၁၅ ဘဏ္ဍာရေးနှစ်အတွင်းမှာ တိုင်းဒေသကြီးအစိုးရအဖွဲ့က ဖြည့်စွက်ရန်ပုံငွေမှ ဂန့်ဂေါ မြို့နယ်အားကစားကွင်း အဆင့်မြှင့်တင်ရေးအတွက် ကျပ်သိန်းပေါင်း ၅၀၀ ကို ခွင့်ပြု ပေးခဲ့ပြီး ဖြစ်ပါတယ်။ ဒီရန်ပုံငွေများနဲ့ အဆင့်မြှင့်တင်ရေးလုပ်ငန်းများကိုလည်း ဆောင်ရွက်ဆဲဖြစ်ပါတယ်။ အားကစားဝန်ကြီးဌာနအနေနဲ့ကတော့ အားကစားဖွံ့ဖြိုးရေးလုပ်ငန်းများကို ဆက်လက်ပြီးတော့ အကောင်အထည်ဖော်လျက်ရှိပါကြောင်း သိရှိနိုင်ပါရန် တင်ပြအပ်ပါတယ်။ လွှတ်တော် ကိုယ်စားလှယ်ကြီး ထပ်မံတင်ပြတဲ့ ဂန့်ဂေါမြို့နယ် ခရိုင်အဆင့်အားကစားကွင်း တစ်ခု၊ ပွဲကြည့်စင်နဲ့ မိုးလုံလေလုံအားကစားရုံနဲ့ပတ်သက်ပြီးတော့ ၂၀၁၅-၂၀၁၆ ဘဏ္ဍာရေးနှစ်မှာ တည်ဆောက်ပေးဖို့ အတွက်ကို တိုင်းဒေသကြီး အားကစားနှင့်ကာယပညာဦးစီးဌာနအနေနဲ့ ငွေလုံးငွေရင်းခေါင်းစဉ်မှာ ပွဲကြည့်စင်နဲ့မိုးလုံလေလုံအားကစားရုံတစ်ရုံအတွက်ကို လျာထားချက်အနေနဲ့တော့ သိန်း ၂၇၀၀ကျော် လျာထားပြီးတော့ တိုင်းဒေသကြီးအစိုးရအဖွဲ့ကို လျာထားတင်ပြခဲ့ကြောင်း သိရှိရပါတယ်။ သို့ရာတွင် မကွေးတိုင်းဒေသကြီးအစိုးရအဖွဲ့ရဲ့ ဦးစားပေးအစီအစဉ်အရ ယခုနှစ် ခွင့်ပြုချက်ရန်ပုံငွေ ပါရှိခြင်းမရှိတဲ့အတွက် ဂန့်ဂေါခရိုင်အဆင့်မြှင့်တင်ရေး အားကစားကွင်းပွဲကြည့်စင်နဲ့ မိုးလုံလေလုံ အားကစားရုံတည်ဆောက်ရေးအတွက်ကို ၂၀၁၅-၂၀၁၆ ဘဏ္ဍာရေးနှစ်အတွင်းမှာ ဆောင်ရွက်ပေးနိုင် ခြင်း အစီအစဉ်မရှိသေးပါကြောင်း လေးစားစွာဖြေကြားအပ်ပါတယ်ခင်ဗျား။</speech>
</Q-A>
<Q-A>
<title>၂၀၁၅-၂၀၁၆ ဘဏ္ဍာရေးနှစ်တွင် ပုဗ္ဗသီရိမြို့နယ်အတွင်း ကျေးရွ ၁၄ ရွာတွင် လျှပ်စစ်မီးလင်းရေး လုပ်ငန်းများ ဆောင်ရွက်ရန် ဒေသခံတောင်သူလယ်သမားများထံမှ ကျပ်သန်းပေါင်း ၂၆၇.၆၈၀ သန်းကို ကျေးရွာမှ ထည့်ဝင်ငွေအဖြစ် စိုက်ထုတ်ကျခံခြင်းထက် နိုင်ငံတော်အစိုးရမှ စိုက်ထုတ်ကျခံပေးနိုင်ခြင်း ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ပုဗ္ဗသီရိမဲဆန္ဒနယ်မှ ဦးဖြိုးဇေယျာသော် မေးမြန်းဖို့ဖြစ်ပါတယ်။</speech>
<speech><mp id="1181">ဦးဖြိုးဇေယျာသော်(ပုဗ္ဗသီရိမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနဲ့ အားလုံးမင်္ဂလာပါ။ ကျွန်တော့်အနေနဲ့ကတော့ နေပြည်တော်ကောင်စီကနေပြီး တော့ ဆောင်ရွက်ရန်လျာထားတဲ့ ကျေးလက်ဒေသမီးလင်းရေးကိစ္စနဲ့ပတ်သက်ပြီးတော့ ကြယ်ပွင့်ပြ မေးခွန်းများကို မေးမြန်းသွားမှာဖြစ်ပါတယ်။ ၂၀၁၅-၂၀၁၆ ဘဏ္ဍာရေးနှစ်မှာ နေပြည်တော်ကောင်စီ က ပုဗ္ဗသီရိမြို့နယ်အတွင်းမှာရှိတဲ့ ကျေးရွာပေါင်း ၁၈ ရွာအတွက် လျှပ်စစ်မီးလင်းရေးလုပ်ငန်းအတွက် လျာထားငွေ ကျပ်သန်းပေါင်း ၇၉၂.၀၈၀ သန်း ခွင့်ပြု ဖို့တောင်းခံထားပါတယ်။ အဲဒီထဲမှာ ကျေးရွာ လေးရွာအတွက်ကိုတော့ ဆိုလာလျှပ်စစ်မီးလုပ်ငန်းအတွက် ကျပ်သန်းပေါင်း ၈၄,၈၀၀ သန်း တောင်းခံ ထားပြီး ကျန် ၁၄ ရွာကိုတော့ ၁၁ ကေဗွီအေဓာတ်အားလိုင်းတွေ တည်ဆောက်ရန်ဆိုပြီးတော့ တင်ပြ တောင်းခံထားတာ ၇၀၇.၂၈၀ သန်းဖြစ်ပါတယ်။ ဒီဟာတွေကိုလည်း ငွေလုံးငွေရင်းအသုံးစရိတ်တွေကို ပြည်ထောင်စုလွှတ်တော်ကနေပြီး ခွင့်ပြု ထားပြီးလည်းဖြစ်ပါတယ်။ ဒါပေမယ့် အဲဒီဖော်ပြပါကျေးရွာ ၁၄ ရွာသည် လျှပ်စစ်မီးရရှိရေးလုပ်ငန်းများဆောင်ရွက်ရန်အတွက်ဆိုပြီးသွားတော့လည်း ဒေသခံတောင်သူများထံမှ ကျပ်သန်းပေါင်း ၂၆၇.၆၈၀ သန်းကို ကျေးရွာက စိုက်ထုတ်ထည့်ဝင်ငွေအဖြစ် ကောက်ခံလျက်ရှိပါတယ်။ အဲဒီကျေးရွာတွေက ဒီကျေးရွာတွေရဲ့ ကောက်ခံမှုဇယားကိုတော့ ကျွန်တော် မေးခွန်းတင်ပြထားတဲ့အထဲမှာ ပူးတွဲတင်ပြထားပြီးဖြစ်ပါတယ်။ ဒီဒေသခံပြည်သူတွေရဲ့ အခက်အခဲ ကတော့ ကိုယ်ထူကိုယ်ထမီးလင်းရေးတွေ လုပ်ကိုင်ဆောင်ရွက်နေတဲ့နေရာမှာ သူတို့တွေမှာ အခက် အခဲတွေ အကျပ်အတည်းတွေရှိတဲ့အတွက်ကြောင့်မို့လို့ ကိုယ်ထူကိုယ်ထမီးလင်းရေးတွေကို မလုပ်နိုင် ခဲ့ပါဘူး။ အဲဒီအတွက်ကြောင့်မို့လို့လည်း နိုင်ငံတော်အစိုးရကနေပြီးသွားတော့ ပြည်သူ့ဘဏ္ဍာငွေနဲ့ စိုက်ထုတ်ကုန်ကျပေးဖို့ဆိုပြီးတော့ အကြိမ်ကြိမ်တင်ပြတောင်းခံထားတဲ့အတွက်ကြောင့်မို့လို့ ဒီမီးလင်း ရေးတွေကို အခုဒီ ၂၀၁၅-၂၀၁၆ ဘဏ္ဍာနှစ်မှာတော့ ရရှိလာတာဖြစ်ပါတယ်။ ဒါပေမယ့်လည်း ဒီကျေးရွာတွေကျေးရွာတွေရဲ့ မီးလင်းရေးလုပ်ငန်းအတွက်ကို သိန်းရာနဲ့ချီပြီးတော့ ထပ်မံကောက်ခံနေတယ်ဆိုတဲ့ဟာကို ရွာသူရွာသားတွေအနေနဲ့ နားမလည်နိုင်အောင်ဖြစ်ရပါတယ်။ အဲဒီအတွက်ကြောင့်မို့လို့ ကျေးရွာသူကျေးရွာသားများကိုယ်စား ကျွန်တော်မေးမြန်းချင်တဲ့မေးခွန်းများကတော့ (၁) နေပြည်တော်ကောင်စီကနေ ကျေးရွာဖွံ့ဖြိုးရေးအတွက် လျှပ်စစ်မီးရရှိရေးလုပ်ငန်းများ အကောင် အထည်ဖော်ဆောင်ရွက်ရာတွင် ဆင်းရဲနွမ်းပါးသော ဒေသခံပြည်သူများထံမှ စိုက်ထုတ်ကုန်ကျခံခြင်း ထက် နိုင်ငံတော်အစိုးရမှ စိုက်ထုတ်ကုန်ကျခံဆောင်ရွက်ပေးနိုင်ခြင်းရှိ/မရှိ၊ (၂) နိုင်ငံတော်အစိုးရမှ ပြည်သူ့ဘဏ္ဍာနဲ့ ရွာထိပ်အရောက် ၁၁ ကေဗွီအေ ထရန်စဖော်မာ ဓာတ်အားခွဲစက် ကို တပ်ဆင်ပေးပြီး ကျန်လုပ်ငန်းတွေဖြစ်တဲ့ ရွာတွင်းဓာတ်တိုင်တွေစိုက်ခြင်း၊ ရွာတွင်းမီးကြိုးများ ပြေးခြင်း အစရှိတဲ့ လုပ်ငန်းတွေကို ဒေသခံရွာသူရွာသားများမှ စိုက်ထုတ်ကုန်ကျခံရမည်ဆိုပါလျှင်လည်း ဒီကျေးရွာတွေ မှာ နေပြည်တော်ကောင်စီမှဟုဆိုပြီးတော့ အုပ်ချုပ်ရေးပိုင်းဆိုင်ရာတွေက ကောက်ခံနေတဲ့ငွေကြေးတွေ ဟာ ဒေသပေါက်ဈေးတွေထက် အင်မတန်များပြားနေတာကို နေပြည်တော်ကောင်စီမှ သိရှိခြင်းရှိ/မရှိ၊ (၃) ဒေသခံဆင်းရဲနွမ်းပါးသူတောင်သူများက မဖြစ်မနေစိုက်ထုတ် ကုန်ကျခံရမယ်ဆိုပါလျှင်လည်း ဒေသပေါက်ဈေးအတိုင်း ကုန်ကျစရိတ်အနည်းဆုံးဖြစ်အောင် အုပ်ချုပ်ရေးပိုင်းက စီစဉ်ဆောင်ရွက် ခြင်းဖြင့်မဟုတ်ဘဲ ဒေသခံပြည်သူများ၊ မီးလင်းရေးကော်မတီ အစရှိသည်တို့မှ ကိုယ်ထူကိုယ်ထစနစ် ဖြင့် ဆောင်ရွက်နိုင်ခြင်းရှိ/မရှိတို့ကို ဒုတိယဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="vicespeaker">သက်ဆိုင်ရာနေပြည်တော်ကောင်စီက ဖြေကြားရန် ဖြစ်ပါတယ်။</speech>
<speech>ဦးဖုန်းဇော်ဟန်(အဖွဲ့ဝင်၊နေပြည်တော်ကောင်စီ)။ ။လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်တော်များအားလုံး မင်္ဂလာအပေါင်းနှင့် ပြည့်စုံ ပါစေ။ ကျွန်တော်နေပြည်တော်ကောင်စီဝင် ဦးဖုန်းဇော်ဟန် ဖြစ်ပါတယ်။ ကျွန်တော်တို့ နေပြည်တော် ကောင်စီနယ်မြေ ပုဗ္ဗသီရိမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဖြိုးဇေယျာသော်မေးထားတဲ့ ဒီ ၂၀၁၅-၂၀၁၆ ဘဏ္ဍာရေးနှစ်မှာ ပုဗ္ဗသီရိမြို့နယ်အတွင်းမှာရှိတဲ့ ကျေးရွာ ၁၄ ရွာမှာ လျှပ်စစ်မီး လင်းရေးလုပ်ငန်းများဆောင်ရွက်တဲ့ ငွေကျပ်သန်းပေါင်း ၂၆၇.၆၈၀ သန်းကို ကျေးရွာများမှ ထည့်ဝင်ကောက်ခံလျက်ရှိရာမှာ ဒေသခံပြည်သူများမှ စိုက်ထုတ်ကုန်ကျခြင်းထက် နိုင်ငံတော်အစိုးရမှ စိုက်ထုတ်ကျခံပေးရန် ဆောင်ရွက်ပေးနိုင်ခြင်းရှိ/မရှိ။ နောက် ဒေသခံများစိုက်ထုတ်ကုန်ကျရမည်ဆိုရင်လည်း ကျေးရွာများမှ နေပြည်တော်ကောင်စီမှဆိုပြီးတော့ အုပ်ချုပ်ရေးပိုင်းဆိုင်ရာမှာ ကောက်ခံ နေတဲ့ ငွေကြေးများမှာ ဒေသပေါက်ဈေးထက်အဆမတန်များပြားနေတာကို နေပြည်တော်ကောင်စီမှ သိရှိလိုခြင်းရှိ/မရှိ။ နောက်ဒေသပေါက်ဈေးအတိုင်းထက် ကုန်ကျစရိတ်အနည်းဆုံးဖြစ်အောင် အုပ်ချုပ်ရေးပိုင်းမှ စီစဉ်ဆောင်ရွက်ပေးခြင်းမဟုတ်ဘဲနဲ့ ဒေသခံပြည်သူများ၊ မီးလင်းရေးကော်မတီ အစရှိသည်တို့မှ ကိုယ်ထူကိုယ်ထစနစ်နဲ့ဆောင်ရွက်ပေးနိုင်ခြင်းရှိ/မရှိဆိုတဲ့ မေးခွန်းနဲ့ပတ်သက်ပြီးတော့ ကျွန်တော် ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ ကျွန်တော်တို့မြန်မာနိုင်ငံမှာ ကျေးရွာပေါင်း ၆၃၈၆၀ ရှိပါတယ်။ ဒါကြောင့် နိုင်ငံတော်အနေနဲ့ ကျေးလက်ဒေသအားလုံးကို လျှပ်စစ်မီးလင်းရေးရရှိရေးဆောင်ရွက်ပေးရန် အတွက်ကို နိုင်ငံတော်ဘတ်ဂျက်နဲ့ဆောင်ရွက်မယ်ဆိုရင် နိုင်ငံတော်မှာ အခြားအရေးကြီးတဲ့ ကဏ္ဍများ မှာ လျှော့နည်းသုံးစွဲရမှာဖြစ်တဲ့အတွက် ကျေးရွာများလျှပ်စစ်မီးရရှိရေးကို ကိုယ့်အားကိုယ်ကိုးဆောင်ရွက်ရမှာဖြစ်ပါတယ်။ ဒီလိုကျေးရွာများမှာ ကိုယ့်အားကိုယ်ကိုးမီးလင်းရေးဆောင်ရွက်ရာ မှာလည်း ကျေးရွာပြည်သူများ၊ အများပြည်သူသဘောကျသူများကို ရွေးချယ်ပြီး ကျေးလက်လျှပ်စစ် မီးလင်းရေးကော်မတီများ ဖွဲ့စည်းပြီး ကျေးရွာအတွင်းမှာရှိတဲ့ မီးကြိုးသွယ်တန်းခြင်း၊ မီးတိုင်စိုက်ထူ ခြင်းစတဲ့လုပ်ငန်းများနဲ့ ကုန်ကျစရိတ်ကို အဆိုပါကော်မတီကပဲ တွက်ချက်ပြီး ကျေးရွာသူကျေးရွာသား အားလုံးကိုချပြပြီးတော့မှ ကျေးရွာပြည်သူအားလုံးရဲ့ ဆန္ဒသဘောတူညီချက်နဲ့ ကောက်ခံကြခြင်းဖြစ်ပါတယ်။ ဒီကျသင့်ငွေထက် ပိုမိုကောက်ခံတယ်ဆိုရာမှာလည်း ဒီနေပြည်တော်ကောင်စီရဲ့ အုပ်ချုပ်ရေး ပိုင်းမှ ကောက်ခံခြင်းမဟုတ်ဘဲ သက်ဆိုင်ရာမီးလင်းရေးကော်မတီများမှသာ ကောက်ခံခြင်းဖြစ် ကြောင်း ရှင်းလင်းတင်ပြအပ်ပါတယ်။ ဒီလိုပိုမိုကောက်ခံတယ်ဆိုတာကို ကျေးရွာများမှာတွေ့ရှိပြီး တိုင်ကြားလာတဲ့အခါမှာလည်း မှန်မှန်ကန်ကန်ဖြစ်စေဖို့အတွက် စုံစမ်းစစ်ဆေးရေးခုံရုံးများ ဖွဲ့စည်းစစ်ဆေးဖြေရှင်းပေးလျက်ရှိပါ တယ်။ ထို့အပြင် ငွေကြေးကောက်ခံမှုမှန်မှန်ကန်ကန်ဖြစ်စေဖို့အတွက်လည်း ခရိုင်၊ မြို့နယ် မီးလင်း ရေးကော်မတီများကို ကြီးကြပ်ကြပ်မတ်ဆောင်ရွက်ပေးဖို့လည်း ညွှန်ကြားထားဆောင်ရွက်လျက် ရှိပါတယ်။ လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးခင်ဗျား။ ကျေးရွာလျှပ်စစ်မီးလင်း ရေးအတွက်မဟာဓာတ်အားလိုင်းနဲ့ နီးတဲ့ကျေးရွာတွေကိုတော့ မီးလင်းရေးဆောင်ရွက်ရာမှာ အခက်အခဲရှိတဲ့ကျေးရွာများကို နေပြည်တော်ကောင်စီအနေနဲ့ ဒီ ၁၁ ကေဗွီ ဓာတ်အားလိုင်းများ သွယ်တန်း ခြင်း၊ ဓာတ်အားခွဲရုံများ ဆောင်ရွက်ပေးခြင်းများကို အတက်နိုင်ဆုံး ကူညီဆောင်ရွက်ပေးလျက် ရှိပါ တယ်။ နေပြည်တော်ကောင်စီအနေနဲ့ ကျေးရွာများမှာ ကျေးလက်လျှပ်စစ်မီးလင်းရေးအတွက် တရား ဝင် လျှပ်စစ်မီးအသုံးပြုခင့်ရရှိစေဖို့ လျှပ်စစ်ဓာတ်အားပို့လွှတ်သုံးစွဲရေးရရှိရေးတို့ကို သက်ဆိုင်ရာ ဝန်ကြီးဌာနများနဲ့ ညှိနှိုင်းဆောင်ရွက်ပေးလျက်ရှိပါကြောင်း ရှင်းလင်းဖြေကြားအပ်ပါတယ်။ ကျေးဇူး တင်ပါတယ်။</speech>
</Q-A>
<Q-A>
<title>ရှမ်းပြည်နယ်(တောင်ပိုင်း)၊ မိုးနဲမြို့နယ်၊ ကျိုင်းတောင်းမြို့တွင် ဆက်သွယ်ရေးမိုဘိုင်းဖုန်း အမြန်ဆုံး တပ်ဆင်ပေးရန်နှင့် စပ်လျဉ်းသည့်မေးခွန်း</title>
<speech type="vicespeaker">မိုးနဲမဲဆန္ဒနယ်မှ ဦးစိုင်းကျော်မြင့်မေးမြန်းဖို့ဖြစ်ပါတယ်။</speech>
<speech><mp id="436">ဦးစိုင်းကျော်မြင့် (မိုးနဲမဲဆန္ဒနယ်)</mp>ရိုသေလေးစားအပ်ပါသော ပြည်သူ့လွှတ်တော် ဒုတိယ ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများ၊ ပြည်ထောင်စုအဆင့်ဝန်ကြီး၊ ဒုတိယဝန်ကြီးနှင့် ဧည့်သည်တော်များအားလုံး မင်္ဂလာပါခင်ဗျား။ ရှမ်းပြည်နယ်(တောင်ပိုင်း)၊ မိုးနဲ မြို့နယ် ကျိုင်းတောင်းမြို့၌ ဆက်သွယ်ရေးတာဝါတိုင်စိုက်ထူထားသည်မှာ ကြာပြီဖြစ်သော်လည်း ယနေ့အထိ ဆက်သွယ်ရေး မိုဘိုင်းဖုန်းအသုံးပြုခွင့်မရရှိသေးပါ။ ဆက်သွယ်ရေး၊ သတင်းအချက် အလက်နှင့်နည်းပညာဝန်ကြီးဌာန၊ ဒုတိယဝန်ကြီးနဲ့တွေ့စဉ်က နိုဝင်ဘာ၊ ဒီဇင်ဘာ၌ရမည်ဟု မိမိအား ပြောပြထားပြီးဖြစ်သော်လည်း မဲဆန္ဒရှင်ဒေသခံပြည်သူများရဲ့ ပြင်းပြသောလိုအင်ဆန္ဒအရ လွှတ်တော် သို့ထပ်မံတင်ပြခြင်းဖြစ်ပါတယ်။ သို့ဖြစ်ပါ၍ ဝေးလံခေါင်သီသော ကျိုင်းတောင်းမြို့ဒေသခံ ပြည်သူ များ၏ကာလကြာရှည်စွာ မျှော်လင့်စောင့်စားလျက်ရှိသော လိုအပ်ချက်နှင့်ဆန္ဒများဖြစ်တဲ့ မိုဘိုင်းဖုန်း ဆက်သွယ်အသုံးပြုနိုင်ရေး အခြေအနေနဲ့အစီအစဉ်များကို သိရှိလိုပါသဖြင့် ပြည်သူ့လွှတ်တော် ဒုတိယဥက္ကဋ္ဌကြီးမှတစ်ဆင့် ရိုသေစွာမေးမြန်းအပ်ပါသည်။ ကျေးဇူးတင်ပါတယ်။</speech>
<speech type="vicespeaker">သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="95">ဦးဝင်းသန်း(ဒုတိယဝန်ကြီး၊ ဆက်သွယ်ရေး၊ သတင်းအချက်အလက်နှင့်နည်းပညာဝန်ကြီးဌာန)</agency>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်တော်ကြီးများအားလုံး၊ ကိုယ်စိတ်နှစ်ပါး ကျန်းမာချမ်းသာကြပါစေကြောင်း ဦးစွာပထမ နှုတ်ခွန်းဆက်သဂါရဝပြု အပ်ပါတယ်။ ကျွန်တော်ကတော့ ဆက်သွယ်ရေး၊ သတင်းအချက်အလက်နှင့် နည်းပညာဝန်ကြီးဌာနမှ ဒုတိယဝန်ကြီး ဦးဝင်းသန်းဖြစ်ပါတယ်။ ရှမ်းပြည်နယ်(တောင်ပိုင်း)၊ မိုးနဲ မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုင်းကျောင်မြင့်ရဲ့ ရှမ်းပြည်နယ်(တောင်ပိုင်း)၊ မိုးနဲမြို့နယ် ကျိုင်းတောင်းမြို့မှာ ဆက်သွယ်ရေးမိုဘိုင်းဖုန်း အမြန်တပ်ဆင်ပေးဖို့နဲ့ ဆောင်ရွက်မည့် အစီအစဉ်ကို သိရှိလိုတဲ့မေးခွန်းကို ကျွန်တော့်အနေနဲ့ဖြေကြားပေးမှာ ဖြစ်ပါတယ်။ မြန်မာ့ဆက်သွယ် ရေးလုပ်ငန်းအနေနဲ့ မိုဘိုင်းတိုးချဲ့ခြင်း(1+3)စီမံကိန်းကို ရှမ်းပြည်နယ်(တောင်ပိုင်း)မှာ ကျေးသီး၊ မိုင်းနောင်၊ ဟိုမိန်း၊ မိုင်းပွန်၊ မောက်မယ်၊ မိုင်းပန်၊ ပင်းတယ၊ နောင်ကား၊ တောင်ကြီးနှင့် ကျိုင်းတောင်း မြို့အပါအဝင် ရေဒီယိုစခန်း ၁၀ ခုတည်ဆောက်တဲ့အခါမှာ အားလုံးအခြေခံလုပ်ငန်းတွေအားလုံး ပြီးစီးနေပြီဖြစ်ပါတယ်။ ဒီစခန်းများအားလုံးအတွက် စက်တပ်ဆင်ခြင်းလုပ်ငန်းတွေကို မြန်မာ့ ဆက်သွယ်ရေးလုပ်ငန်းနှင့် KSGM Co.,Ltd တို့ ပူးပေါင်းပြီးတော့ ဆောင်ရွက်နေတဲ့ Phase(1) နှင့် (2) စီမံကိန်းအရ တပ်ဆင်တည်ဆောက်ပေးသွားမှာဖြစ်ပြီးတော့ ကျိုင်းတောင်းအပါအဝင် မိုင်းနောင်၊ မိုင်းပွန်၊ ပင်းတယ၊ နောင်ကား ရေဒီယိုစခန်းများမှာ စက်တပ်ဆင်ခြင်းလုပ်ငန်းများကို ယခင် ကိုယ်စားလှယ်တော်ကြီးနဲ့ တွေ့တုန်းကဖြေသလိုပဲ ၂၀၁၅ ခုနှစ် နှစ်ကုန် ဒီဇင်ဘာလအပြီးမှာ ပြီးစီးမှာဖြစ်ပါကြောင်း ထပ်မံဖြေကြားအပ်ပါတယ်။ ။ဒါ့အပြင် ယခုလက်ရှိ ရှမ်းပြည်နယ်(တောင်ပိုင်း)၊ မိုးနဲမြို့နယ်မှာ Telenor Myanmar Limited monoloEcl:opêşę Ooredoo Myanmar Limited goosoloseşdose : ဆက်သွယ်ရေးဝန်ဆောင်မှု တိုးတက်ကောင်းမွန်စေဖို့အတွက် တည်ဆောက်ဖို့ စီစဉ်ဆောင်ရွက် oşulosofi De pope mijl:comB. Telenor Myanmar Limited şę Ooredoo Myanmar Limited တို့ကတော့ လောလောဆယ်မှာ တာဝါတိုင်တည်ဆောက်ဖို့ အစီအစဉ်မရှိသေး ပါကြောင်း သိရှိလိုတဲ့မေးခွန်းများနဲ့ ပတ်သက်ပြီးတော့ ပြန်လည်ဖြေကြားအပ်ပါတယ်ခင်ဗျား။ အားလုံးကျေးဇူးတင်ပါတယ်ခင်ဗျား။ ရှမ်းပြည်နယ်(တောင်ပိုင်း)၊ တောင်ကြီးမြို့နယ်၊ ကျောက်တလုံးကြီးမြို့တွင် ဆက်သွယ်ရေးတာဝါတိုင် တစ်ခုအမြန်စိုက်ထူပေးရန်နှင့် နောင်ကားကျေးရွာတွင် စိုက်ထူထားသည့်တာဝါတိုင်အား အမြန်ဆုံး စက်တပ်ဆင်ပေးနိုင်ရေးအတွက် မည်သို့စီစဉ်ဆောင်ရွက်ပေးမည်ကို သိလိုခြင်းနှင့်စပ်လျဉ်းသည့်မေးခွန်း<speech type="vicespeaker">ဟိုပုန်းမဲဆန္ဒနယ်မှ ဦးခွန်သိန်းဖေ ကိုယ်စား ဆီဆိုင်မဲဆန္ဒနယ်မှ ဦးဝင်းကို မေးမြန်းဖို့ဖြစ်ပါတယ်။</speech></speech>
<speech><mp id="421">ဦးဝင်းကို(ဆီဆိုင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်တော်များ၊ ဝန်ကြီးများ၊ ဧည့်သည်တော်များအားလုံး မင်္ဂလာပါလို့ ဦးစွာ ဂါရဝပြု ပါတယ်။ ကျွန်တော်ကတော့ ဆီဆိုင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းကို ဖြစ်ပါတယ်။ ဟိုပုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခွန်းသိန်းဖေရဲ့ ကိုယ်စား မေးခွန်း များကို မေးမြန်းသွားမှာဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ကျောက်တစ်လုံး ကြီးမြို့နယ်ခွဲမှာ တောင်ကြီးမြို့နဲ့ ၃၃ မိုင်ကွာဝေးပြီး မြို့ပေါ်ခြောက်ရပ်ကွက်၊ ကျေးရွာအုပ်စုခုနစ် အုပ်စု၊ လူဦးရေ ၆၀၀၀၀ နီးပါး နေထိုင်ရာမြို့ တစ်မြို့ ဖြစ်ပါတယ်။ ၁၉၉၁ ခုနှစ်မှာ ပအိုဝ်းဒေသ ငြိမ်းချမ်းရေး စတင်အခြေချအထင်တရမြို့ တစ်မြို့လည်း ဖြစ်ပါတယ်။ မြို့အင်္ဂါရပ်နှင့်ပြည့်စုံဖို့ အဖက် ဖက်မှာ လိုအပ်နေသေးတာလည်း များစွာတွေ့ရှိနေရပါတယ်။ သို့ဖြစ်ပါ၍ ဒုတိယဥက္ကဋ္ဌကြီးမှ တစ်ဆင့်အောက်ပါမေးခွန်းများကို သက်ဆိုင်ရာဝန်ကြီးဌာနသို့ လေးစားစွာ မေးမြန်းအပ်ပါသည်ခင်ဗျား။ မေးခွန်း(၁) ကျောက်တလုံးကြီးမြို့၊ မြို့ပေါ်နှင့် မြို့ပတ်ဝန်းကျင်ရှိအများပြည်သူများ အဆင်ပြေစေရန် နိုင်ငံတော်မှတာဝါတိုင် စိုက်ထူပေးရန် အစီအစဉ်ရှိ/မရှိ။ စိုက်ထူပေးပါက မည်သည့်အချိန်နည်း။ မစိုက်ထူပေးပါက အဘယ်ကြောင့်နည်း။ မေးခွန်း(၂) တောင်ကြီးမြို့နှင့် ၁၂ မိုင် ကွာဝေးတဲ့ တောင်ကြီးမြို့တောင်ဘက် ကျောက်တလုံးကြီးမြို့နယ်ခွဲ နောင်ကားကျေးရွာတွင် နိုင်ငံတော်မှစိုက်ထူ ထားတဲ့ တာဝါတိုင်သည် ခြောက်လကျော်ကြာမြင့်ပြီဖြစ်သော်လည်း ယနေ့တိုင် စက်တပ်ဆင်ပေးခြင်း မရှိသေးသည်မှာ အဘယ်ကြောင့်နည်း။ မည်သည့်အချိန်စက်တပ်ဆင်ပေးမည်နည်း။ အားလုံး ကျေးဇူး တင်ပါတယ်။ ဦးခွန်သန်းဖေ၊ ဟိုပုန်းမဲဆန္ဒနယ်ကိုယ်စား ဦးဝင်းကို၊ ဆီဆိုင်မဲဆန္ဒနယ်မှ မေးမြန်းပါသည်။]</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="95">ဦးဝင်းသန်း(ဒုတိယဝန်ကြီး၊ ဆက်သွယ်ရေး၊ သတင်းအချက်အလက်နှင့်နည်းပညာဝန်ကြီးဌာန)</agency>ရှမ်းပြည်နယ်(တောင်ပိုင်း)၊ ဟိုပုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခွန်သိန်းဖေရဲ့ ကိုယ်စား မေးမြန်းသွားတဲ့ မေးခွန်းများနဲ့စပ်လျဉ်းပြီးတော့ ကျွန်တော် ပြန်လည်ရှင်းလင်းဖြေကြားမှာ ဖြစ်ပါတယ်။ မြန်မာ့ဆက်သွယ်ရေးလုပ်ငန်း ရှမ်းပြည်နယ်(တောင်ပိုင်း)၊ တောင်ကြီးမြို့နယ် ကျောက်တ လုံးမြို့နယ်ခွဲ၊ နောင်ကားကျေးရွာမှာ GSM စခန်းသစ်တည်ဆောက်ဖို့ အခြေခံအဆောက်အဦလုပ်ငန်း များ ဆောင်ရွက်ပြီးစီးနေပြီးဖြစ်တဲ့အတွက် ရေဒီယိုစက်ပစ္စည်းများ တပ်ဆင်ခြင်းလုပ်ငန်းကို ဆက်လက် ဆောင်ရွက်သွားမှာဖြစ်ပြီးတော့ ၂၀၁၅ ခုနှစ် ဒီဇင်ဘာနှစ်ကုန်မှာပဲ ဖွင့်လှစ်ပေးမှာ ဖြစ်ပါတယ်။ səwɔ:07 Nation Wide Telecommunication Service Provider ç@oc 242003:od : osafc$o$: sosus qon603gSoo Telenor Myanmar Limited şę Ooredoo Myanmar Limited or sa şoš Telenor Myanmar Limited maps: Empoosc: 3:Elşağı ောင်ကျေးရွာမှာ တည်ဆောက်ထားတဲ့ တာဝါတိုင်မှာ စက်ပစ္စည်းတွေကို ၂၀၁၅ ခုနှစ် ဇူလိုင်လ ကုန်မှာ တပ်ဆင်ပေးဖို့ စီစဉ်ဆောင်ရွက်နေပြီ ဖြစ်ပါတယ်။ ဒါ့အပြင် Ooredoo Myanmar Limited ကလည်း ကျောက်တလုံးကြီးမြို့နယ်ခွဲ၊ နားမ်ား ကျေးရွာအုပ်စု၊ ဟန်စီးကျေးရွာမှာ တာဝါတိုင်တစ်တိုင်၊ ပင်တွန်းကျေးရွာအုပ်စု၊ နန်းပါတက်ကျေးရွာမှာ တာဝါတိုင်တစ်တိုင် စုစုပေါင်း တာဝါတိုင်နှစ်တိုင်ကို တည်ဆောက်ပေးထားပြီး ဖြစ်ပါတယ်။ ဒါပေမယ့် Ooredoo Myanmar Limited şç Telenor Myanmar Limited Moos? Empoosce: ကြီးမြို့မှာတော့ တာဝါတိုင်တည်ဆောက်ပေးရန် လျာထားခြင်းမရှိသေးသည့်နည်းတူ မြန်မာ့ဆက်သွယ် ရေးလုပ်ငန်းအနေနဲ့လည်း မိုဘိုင်းရေဒီယိုစခန်းများကို စီမံကိန်းလျာထားချက်အရ အဆင့်အလိုက် တည်ဆောက်နေရတဲ့အတွက် ကျောက်တလုံးကြီးမြို့မှာ မိုဘိုင်းရေဒီယိုစခန်းတစ်ခုကို လောလောဆယ် တည်ဆောက်ပေးနိုင်ခြင်းမရှိကြောင်း ပြန်လည်ဖြေကြားအပ်ပါတယ်။ အားလုံး ကျေးဇူးတင်ပါတယ်။</speech>
</Q-A>
<Q-A>
<title>သိန္နီမြို့နယ် ပြည်သူ့ဆေးရုံတွင် လစ်လပ်နေသော လက်ထောက်ဆရာဝန်နှစ်ဦးနှင့် သွားဆရာဝန် ပြန်လည်ခန့်အပ်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">သန္တီမဲဆန္ဒနယ်မှ ဦးစိုင်းဝင်းခိုင် မေးမြန်းဖို့ဖြစ်ပါတယ်။</speech>
<speech><mp id="440">ဦးစိုင်းဝင်းခိုင်(သိန္နီမဲဆန္ဒနယ်)</mp>မင်္ဂလာပါ။ လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌနှင့် ဒုတိယဝန်ကြီးများ၊ လွှတ်တော်ကိုယ်စားလှယ်များ၊ ဧည့်သည်တော်များအားလုံးကျန်းမာချမ်းသာပါစေလို့ ဆုမွန်ကောင်းတောင်းအပ်ပါတယ်။ ကျွန်တော်ကတော့ ရှမ်းပြည်နယ် (မြောက်ပိုင်း)သိန္နီမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းဝင်းခိုင် ဖြစ်ပါတယ်။ ဒုတိယ ဥက္ကဋ္ဌကြီးခင်ဗျား။ သိန္နီမြို့နယ် ပြည်သူ့ဆေးရုံတွင် မြို့နယ်ဆရာဝန်ကြီးတစ်ဦး၊ လက်ထောက်ဆရာဝန် သုံးဦး ခွင့်ပြုထားပြီး လက်ထောက်ဆရာဝန်နှစ်ဦးမှာ သိန္နီမြို့နယ်အတွင်းရှိ နမ့်စလပ်တိုက်နယ်ဆေးရုံ သို့သော်လည်းကောင်း၊ ကွတ်ခိုင်မြို့နယ် နမ့်ဖတ်ကာတိုက်နယ်ဆေးရုံသို့သော်လည်းကောင်း ၂၀၁၄ ခုနှစ် မေလ တွင် အသီးသီးပြောင်းရွှေ့ သွားခဲ့ပါတယ်။ လက်ထောက်ဆရာဝန်များမရှိသည့်ကာလတွင် လုပ်ငန်း အဆင်ပြေစေရေးအတွက် နမ့်စလပ်တိုက်နယ်ဆေးရုံမှ တာဝန်ကျသောဆရာဝန်တစ်ဦး ခေါ် ယူထားပြီး ယာယီတာဝန်ထမ်းဆောင်စေခဲ့ရပါတယ်။ ကျွန်တော်တို့ မြို့နယ်မှာ နွေအကုန် မိုးဦးတွင်သော်လည်းကောင်း၊ မိုးအကုန် ဆောင်းအဝင်ကာလတွင်သော်လည်းကောင်း ရာသီဥတု အကူး အပြောင်းဒဏ်ကြောင့် မထင်မှတ်သော ရောဂါဝေဒနာများ ကျရောက်တတ်ပါတယ်။ ကျန်းမာရေး ဝန်ဆောင်မှုရှိစေရန်အတွက် ဆရာဝန် များလုံလောက်ရန် အမြဲလိုအပ်လှပါတယ်။ ထို့အပြင် သိန္နီမြို့နယ် ပြည်သူ့ဆေးရုံတွင် သွားဆရာဝန် တစ်ဦးခန့်ထားပေးခဲ့ရာ ၂၀၁၄ ခုနှစ် နှစ်ဦးကာလတွင် တခြားဒေသသို့ ပြောင်းရွှေ့သွားခဲ့ရပါတယ်။ ထို့ကြောင့် ပြည်သူလူထုများသည် သွားကျန်းမာရေး အတွက် ပြင်ပဆေးခန်းကိုသာ သွားရောက်ကုသနေရပါတယ်။ ဆေးရုံတွင် ပြည်သူများအတွက် သွားကျန်းမာရေးစောင့်ရှောက်မှု ဆောင်ရွက်ပေးမယ့် သွားဆရာဝန်တစ်ဦး ရှိရန်အမြဲလိုအပ်လှပါ တယ်။ လစ်လပ်သွားသော လက်ထောက်ဆရာဝန်များ၊ သွားဆရာဝန်များနေရာတွင် ချက်ချင်းခန့်ပေး ရန် အထူးလိုအပ်ပါကြောင်း ထပ်မံတင်ပြလိုပါတယ်။ ချက်ချင်းမခန့်ပေးပါက ကျန်းမာရေးစောင့်ရှောက်မှုမှာ အခက်အခဲရှိလာနိုင်ပြီး ပြည်သူတို့အတွက် မလိုလားအပ်သော ဆိုးကျိုးကိစ္စများ ကြုံတွေ့ ရနိုင်ပါတယ်။ သို့ဖြစ်ပါ၍ အောက်ဖော်ပြပါမေးခွန်းကို ပြည်သူများ၏ကိုယ်စား ဒုတိယဥက္ကဋ္ဌမှတစ်ဆင့် လေးစားစွာ မေးမြန်းအပ်ပါတယ်။ (၁) သိန္နီမြို့နယ် ပြည်သူ့ဆေးရုံတွင် လစ်လပ်နေသော လက်ထောက်ဆရာဝန်နှစ်ဦး ပြန်လည်ခန့်အပ်ပေးရန်အစီအစဉ်ရှိ/မရှိ။ (၂) လစ်လပ်သွားသော သွားဆရာဝန်ပြန်လည်ခန့်အပ်ပေးရန် အစီအစဉ်ရှိ/မရှိ။ အစီအစဉ်မရှိပါက မည်သည့်အတွက်ကြောင့် နည်း။ အစီအစဉ်ရှိပါက မည်သည့်အချိန်တွင် ပြန်လည်ခန့်အပ်ပေးမည်နည်း။ အားလုံးကို ကျေးဇူး တင်ပါတယ်ခင်ဗျား။</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားရန် ဖြစ်ပါတယ်။</speech>
<speech><agency id="98">ဒေါက်တာဒေါ်သိန်းသိန်းဌေး(ဒုတိယဝန်ကြီး၊ ကျန်းမာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်တော်ကြီးများ၊ ဧည့်သည် တော်များအားလုံး ကျက်သရေမင်္ဂလာအပေါင်းနှင့် ပြည့်စုံပါစေလို့ ဦးစွာပထမ ဂါရဝပြုနှုတ်ခွန်း ဆက်သအပ်ပါတယ်။ ရှမ်းပြည်နယ်၊ သိန္နီမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုင်းဝင်းခိုင် ၏မေးခွန်းနှင့်စပ်လျဉ်း၍ ရှမ်းပြည်နယ်၊ သိန္နီမြို့နယ် ပြည်သူ့ဆေးရုံတွင် လစ်လပ်နေသော လက်ထောက်ဆရာဝန်နှစ်ဦးအတွက် ရှမ်းပြည်နယ်၊ လားရှိုးမြို့ ပြည်သူ့ဆေးရုံကြီးမှ လက်ထောက် ဆရာဝန် ဒေါက်တာပြည့်ဖြိုးကိုကို(ဆမ-၃၀၁၃၃)အား ကျန်းမာရေးဝန်ကြီးဌာန၏ ၂-၁-၂၀၁၅ ရက်နေ့ တွင် ကျင်းပသော စီမံခန့်ခွဲရေးကော်မတီညှိနှိုင်းအစည်းအဝေးအမှတ်စဉ်(၁/၂၀၁၅)၏ သဘောတူ ဆုံးဖြတ်ချက်အရ ၈-၁-၂၀၁၅ ရက်စွဲပါအမိန့်စာဖြင့် ပြောင်းရွှေ့ခန့်ထားပြီးဖြစ်ပါကြောင်းနှင့် ကျန်လစ်လပ်လျက်ရှိသော လက်ထောက်ဆရာဝန်တစ်ဦးအား ရှမ်းပြည်နယ်အစိုးရအဖွဲ့ အစီအစဉ်ဖြင့် သစ်လွင်လက်ထောက်ဆရာဝန်များ စိစစ်ရွေးချယ်ပြီး ၂၀၁၅ ခုနှစ် ဧပြီလ ၁ ရက်နေ့မှစ၍ လားရှိုး ပြည်သူ့ဆေးရုံကြီး တွင် လုပ်ငန်းအတွေ့အကြုံ ရရှိစေရန် သစ်လွင်ဆရာဝန် ၂၁ ဦးအား သင်ကြားပေး လျက်ရှိပါတယ်။ အဆိုပါဆရာဝန်များ လုပ်သက်ရလာသောအခါမှသာ ပြောင်းရွှေ့တာဝန်ချထားပေး နိုင်မှာ ဖြစ်ပါတယ်။ သစ်လွင်ဆရာဝန်ခန့်ထားခြင်း၊ နေရာချထားခြင်းများကို ရှမ်းပြည်နယ်အစိုးရအဖွဲ့ မှ လျာထားပေး သောနေရာများအတိုင်း ခန့်ထားပေးလျက်ရှိပါတယ်။ ဆက်လက်၍ ရှမ်းပြည်နယ်၊ သိန္နီမြို့နယ် ပြည်သူ့ဆေးရုံတွင် လစ်လပ်နေသော သွားဘက် ဆိုင်ရာဆရာဝန်တစ်ဦးအား ကျန်းမာရေးဝန်ကြီးဌာန၏ ၁၈-၃-၂၀၁၅ ရက်စွဲပါအမိန့်ကြော်ငြာစာဖြင့်ရတာတိယဝန်ကြီးကို ပြန်လည်သွားဘက်ဆိုင်ရာဆရာဝန် ဒေါက်တာရဲမင်းသိန်းအား သိန္နီမြို့ ပြည်သူ့ဆေးရုံကြီးတွင် တာဝန်ချထား ပြီးဖြစ်၍ ၁-၄-၂၀၁၅ ရက်နေ့တွင် အလုပ်စတင်တာဝန်ထမ်းဆောင်နေပြီဖြစ်ပါကြောင်း ဒုတိယ ဥက္ကဋ္ဌကြီးမှတစ်ဆင့် လေးစားစွာဖြေကြားအပ်ပါတယ်ရှင်။</speech>
<speech type="vicespeaker">မေးခွန်းများကို ပြန်လည်ဖြေကြားပေးတဲ့ သက်ဆိုင်ရာပြည်ထောင်စု ဝန်ကြီးဌာနအသီးသီးက ဒုတိယဝန်ကြီးများကို ကျေးဇူးတင်ပါတယ်။ မေးခွန်းတွေမေးရတာက လည်း ဖြေရတာရော၊ ကြားရတာရော စိတ်ထဲမှာလည်းပဲ ကျေနပ်တာလေးတွေလည်း ရှိပါတယ်။ ကျေနပ်ရတဲ့အကြောင်းအရင်းလေးတွေကလည်း ပြောရမယ်ဆိုရင်တော့ ဒီကနေ့အနေနဲ့လည်း ဒီသာသနာရေးနဲ့ပတ်သက်လို့လည်းပဲ ကျွန်တော်တို့ အများကြီး ဝမ်းသာစရာလေးတွေကြားရတယ်။ နောက်တစ်ခါ ကျွန်တော်တို့ မနေ့ညကလည်း ကြားလိုက်တဲ့အားကစားသတင်းလေးတွေကလည်း ကျွန်တော်တို့အတွက် အင်မတန် ကျေနပ်စရာကောင်းပါတယ်။ ဒီဟာက ပြောရရင်တော့ ကျန်းမာ ကြံ့ခိုင်ပြည့်မဏ္ဍိုင်ဖြစ်ပါတယ်။ ဒီလိုဖြစ်ဖို့အတွက်ကိုလည်းပဲ ကျွန်တော်တို့ ကျန်းမာရေးအရ စောင့်ရှောက်မှုတွေပေးနေသလိုပဲ ကျွန်တော်တို့ သက်ဆိုင်ရာဌာနအသီးသီးကလည်း လျှပ်စစ်မီးရရှိဖို့ ရာကအစ ဆက်သွယ်ရေးကောင်းဖို့ကအစ အားကစားတွေလည်း တိုးတက်မြင့်မားအောင်လုပ်တဲ့ အတွက် ကျွန်တော်တို့ အရင်တုန်းကလည်းပဲ ပြောခဲ့တဲ့စကားလေးလည်းရှိခဲ့တာပဲ။ ကျွန်တော်တို့ အားကစားမြှင့်တင်ခြင်းသည် နိုင်ငံတော်ကို ကာကွယ်စောင့်ရှောက်နေခြင်းဖြစ်ပါသည်ဆိုတော့ ကျွန်တော်တို့ နိုင်ငံရဲ့ ၅၁ သန်းဆိုပါတော့ အားလုံးကို ကိုယ်စားပြုပြီးတော့ သွားပြီးတော့ ယှဉ်ပြိုင်နေ ကြတာပါ။ အဲဒီလိုယှဉ်ပြိုင်တဲ့နေရာမှာ မိမိတို့ရဲ့ ကာယဉာဏအားနဲ့ နိုင်ငံကို ကိုယ်စားပြုပြီး ယှဉ်ပြိုင် တဲ့ အခါမှာ ကျွန်တော်တို့နိုင်ငံရဲ့ ဂုဏ်ကိုဆောင်ပေးနိုင်တဲ့အတွက်လည်း မနေ့ကဆိုရင်လည်း ပြောရ ရင်တော့ အိမ်ရှင်နိုင်ငံကိုတောင်မှ ကျွန်တော်တို့ ခြေစွမ်းပြအနိုင်ယူလိုက်နိုင်တဲ့အတွက် ကျွန်တော်ထင် ပါတယ်။ မြန်မာတစ်နိုင်ငံလုံး ကိုယ်စားလှယ်များအပါအဝင် အားလုံးက ဝမ်းသာပီတိဖြစ်နေကြတဲ့ အချိန် ဖြစ်ပါတယ်။ ဒါကြောင့်မို့လို့ အခုလာရောက်ဖြေကြားပေးတဲ့ ဝန်ကြီးဌာနတွေအားလုံးကိုလည်းပဲ ကျန်တဲ့ဌာနတွေကိုယ်စား ကျွန်တော် ကျေးဇူးတင်ပါတယ်။ ဆက်လက်ပြီးတော့လည်းပဲ စောင့်ရှောက် ပြီးတော့ အခုလိုမျိုး အောင်မြင်တဲ့ကိစ္စမျိုးတွေဖြစ်နိုင်အောင် ဆောင်ရွက်ပေးနိုင်ကြပါစေလို့လည်း ကျွန်တော်ဆုမွန်တောင်းရင်း မေတ္တာရပ်ခံပါတယ်။ ဒါကြောင့်မို့လို့ ဝမ်းသာစကားလေး ကျွန်တော်ပြော ပေးတာဖြစ်ပါတယ်။</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ် ပြီးပါပြီ။</speech>
</Q-A>
</section>
<section value="Bill">
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော ပြည်သူ့လွှတ်တော် ရွေးကောက်ပွဲ ဥပဒေကို ဒုတိယအကြိမ် ပြင်ဆင်သည့် ဥပဒေကြမ်းကို လက်ခံရရှိကြောင်းနှင့် ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း လွှတ်တော်သို့ အသိပေးတင်ပြခြင်း</title>
<speech type="vicespeaker">အစီအစဉ် ၆ ကိုဆက်လက်ဆောင်ရွက်မှာ ဖြစ်ပါတယ်။ လွှတ်တော် ကိုယ်စားလှယ်များခင်ဗျား။ ပြည်သူ့လွှတ်တော်မှာ စတင်ဆွေးနွေး၍ ပြင်ဆင်ချက်ဖြင့် အတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော ပြည်သူ့လွှတ်တော်ရွေးကောက်ပွဲဥပဒေကို ဒုတိယအကြိမ် ပြင်ဆင်သည့် ဥပဒေကြမ်းကို ၃-၆-၂၀၁၅ ရက်နေ့မှာ အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြင်ဆင်ချက်မိတ္တူများကိုလည်း ကိုယ်စားလှယ်များထံဖြန့်ဝေပြီး ဖြစ်ပါတယ်။ ယင်းဥပဒေကြမ်းနှင့် စပ်လျဉ်းပြီး အမျိုးသားလွှတ်တော်ရဲ့ ပြင်ဆင်ချက်အပေါ် ဆွေးနွေးရန် အဆိုတင်သွင်းလိုသူများအနေနဲ့ ပြင်ဆင်လိုတဲ့ဥပဒေကြမ်းရဲ့ အပိုဒ်၊ အပိုဒ်ခွဲ၊ အကြောင်းအရာကို တိတိ ကျကျဖော်ပြ၍ ၉-၆-၂၀၁၅ (အင်္ဂါနေ့)နောက်ဆုံးထား၍ အမည်စာရင်း ပေးပို့ကြရန်ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော အမျိုးသားလွှတ်တော် ရွေးကောက်ပွဲဥပဒေကို ဒုတိယအကြိမ် ပြင်ဆင်သည့် ဥပဒေကြမ်းကို လက်ခံရရှိကြောင်းနှင့် ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ်များ အမည်စာရင်း တင်သွင်းနိုင်ကြောင်း လွှတ်တော်သို့ အသိပေးတင်ပြခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှာ စတင် ဆွေးနွေး၍ ပြင်ဆင်ချက်ဖြင့် အတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော အမျိုးသား လွှတ်တော်ရွေးကောက်ပွဲဥပဒေကို ဒုတိယအကြိမ် ပြင်ဆင်သည့်ဥပဒေကြမ်းကို ၃-၆-၂၀၁၅ ရက်နေ့မှာ အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြင်ဆင်ချက်မိတ္တူများကိုလည်း ကိုယ်စားလှယ်များထံ ဖြန့်ဝေပြီးဖြစ်ပါတယ်။ ယင်းဥပဒေကြမ်းနှင့် စပ်လျဉ်းပြီး အမျိုးသားလွှတ်တော် ရဲ့ ပြင်ဆင်ချက်အပေါ် ဆွေးနွေးရန် အဆိုတင်သွင်းလိုသူများအနေနဲ့ ပြင်ဆင်လိုသည့်ဥပဒေကြမ်းရဲ့ အပိုဒ်၊ အပိုဒ်ခွဲ၊ အကြောင်းအရာတို့ကို တိတိကျကျဖော်ပြ၍ ၉-၆-၂၀၁၅ (အင်္ဂါနေ့)နောက်ဆုံးထား၍ အမည်စာရင်းပေးပို့ကြရန်ဖြစ်ကြောင်း အသိပေးကြေညာပါတယ်။။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော တိုင်းဒေသကြီး သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ဒုတိယအကြိမ် ပြင်ဆင်သည့် ဥပဒေကြမ်းကို လက်ခံ ရရှိကြောင်းနှင့် ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း လွှတ်တော်သို့ အသိပေးတင်ပြခြင်း</title>
<speech type="vicespeaker">အစီအစဉ် ၈ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှာ စတင်ဆွေးနွေး၍ ပြင်ဆင်ချက်ဖြင့် အတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ဒုတိယအကြိမ် ပြင်ဆင်သည့်ဥပဒေကြမ်းကို ၃-၆-၂၀၁၅ ရက်နေ့မှာ အမျိုးသားလွှတ်တော်က ပြင်ဆင် ချက်ဖြင့် ပြန်လည်ပေးပို့လာပါတယ်။ ပြင်ဆင်ချက်မိတ္တူများကိုလည်း ကိုယ်စားလှယ်များထံ ဖြန့်ဝေ ထားပြီးဖြစ်ပါတယ်။ ယင်းဥပဒေကြမ်းနှင့် စပ်လျဉ်းပြီးတော့လည်း အမျိုးသားလွှတ်တော်ရဲ့ ပြင်ဆင် ချက်အပေါ် ဆွေးနွေးရန်အဆိုတင်သွင်းလိုသူများအနေနဲ့ ပြင်ဆင်လိုသည့်ဥပဒေကြမ်းရဲ့ အပိုဒ်၊ အပိုဒ် ခွဲ၊ အကြောင်းအရာတို့ကို တိတိကျကျဖော်ပြ၍ ၉-၆-၂၀၁၅ (အင်္ဂါနေ့)နောက်ဆုံးထား၍ အမည် စာရင်းပေးပို့ကြရန်ဖြစ်ကြောင်း အသိပေးကြေညာပါတယ်။</speech>
</bill>
</section>
</discussion>
<postface>
<title>ပြည်သူ့လွှတ်တော် ဒုတိယဥက္ကဋ္ဌက ပထမအကြိမ် ပြည်သူ့လွှတ်တော် (၁၂)ကြိမ်မြောက် ပုံမှန်အစည်းအဝေး (၅၉)ရက်မြောက်နေ့ ရပ်နားကြောင်းနှင့် အစည်းအဝေး (၆၀)ရက်မြောက်နေ့ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၉)ရက်မြောက်နေ့ကို ရပ်နားပါမယ်။ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၆၀)ရက်မြောက်နေ့ကို ၂၀၁၅ ခုနှစ်၊ ဇွန်လ ၈ ရက်(တနင်္လာနေ့)နံနက် ၁၀ နာရီအချိန်မှာ ဆက်လက်ကျင်းပမှာဖြစ်ကြောင်းနဲ့ ယနေ့ အစည်းအဝေး အောင်မြင်စွာပြီးမြောက်ကြောင်း ကြေညာပါတယ်။ (ဩဘာသံများ)။</speech>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ပြန်လည်ထွက်ခွာပါပြီခင်ဗျား။။</speech>
<speech type="mc">အားလုံးထွက်ခွာနိုင်ပါပြီခင်ဗျား။။</speech>
<p>ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၉)ရက်မြောက်နေ့ ကို ၁၀း၄၅ နာရီအချိန်တွင် ရပ်နားပါသည်။</p>
</postface>
</transcript>
</doc>
