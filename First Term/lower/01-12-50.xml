<doc>
<docinfo>
<docno>01-12-50.xml</docno>
<pdf>01-12-50.pdf</pdf>

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေး (၅၀)ရက်မြောက်နေ့မှတ်တမ်း</title>
<date value='21-05-2015'>၁၃၇ရ ခုနှစ်၊ နယုန်လဆန်း ၄ ရက် (၂၀၁၅ ခုနှစ်၊ မေလ ၂၁ ရက်) (ကြာသပတေးနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၀)ရက်မြောက်နေ့ကို နံနက် ၁၀းဝဝ နာရီအချိန်၌ စတင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တ ွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">တောင်ကြီးမဲဆန္ဒနယ်ရဲ့ မိတ်ဆွေများ ၄ ဦး၊ ရန်ကုန်နည်းပညာ တက္ကသိုလ်မှ ကျောင်းသားတာဝန်ခံ မောင်အောင်ကျော်ဆင့် ခေါင်းဆောင်သည့် ကျောင်းသား ကျောင်းသူ ၂၉ ဦး၊ နည်းပညာတက္ကသိုလ်(သန်လျင်)မှ ကျောင်းသားတာဝန်ခံ မောင်မြင့်မြတ်စိုး ခေါင်းဆောင်သည့် ကျောင်းသားကျောင်းသူ ၃၁ ဦး စုစုပေါင်း ၆၄ တက်ရောက်လေ့လာလျက် ရှိကြောင်း ကြေညာအပ်ပါတယ်။</speech>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၀)ရက်မြောက်နေ့အစီအစဉ် စတင်ပါ တော့မယ်။</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ပါပြီခင်ဗျား။။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၀)ရက်မြောက်နေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့တက်ရောက်ခွင့်ရှိတဲ့ ပြည်သူ့ လွှတ်တော်ကိုယ်စားလှယ် ၄၁၉ ဦးရှိတဲ့အနက် ၃၇၂ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၈၈.၇၈ ရာခိုင်နှုန်းရှိတဲ့အတွက် အစည်းအဝေးအထမြောက် ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)။</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစည်းအဝေးကို ကြို တင်ဖြန့်ဝေထားတဲ့ အစီအစဉ်များအတိုင်း ဆက်လက် ဆောင်ရွက်သွားပါမယ်။</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်။</speech>
<speech><mp id="412">ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ကျင်းပတဲ့ ပထမအကြိမ်ပြည်သူ့လွှတ်တော်(၁၂)ကြိမ်မြောက် ပုံမှန်အစည်းအဝေး (၅၀)ရက်မြောက်နေ့မှာ ခွင့်ပန်ကြားတဲ့ ပြည်သူ့လွှတ်တော်ကိုယ်စားလှယ်များ စာရင်းကို ကျွန်တော် ပြည်သူ့လွှတ်တော် လွှတ်တော်အခွင့်အရေးကော်မတီ အတွင်းရေးမှူးက တင်ပြ ပါ့မယ်။ ယနေ့ခွင့်ပန်ကြားသူများမှာ (၁) ပုဇွန်တောင်မဲဆန္ဒနယ်မှ ဦးအောင်ဇင် ခွင့် ၁ ရက်၊ (၂) ပျော်ဘွယ်မဲဆန္ဒနယ်မှ ဦးမြင့်စိုး ခွင့် ၂ ရက်၊ (၃) တပ်ကုန်းမဲဆန္ဒနယ်မှ ဦးမောင်ဦး ခွင့် ၁ ရက်၊ (၄) လှိုင်မဲဆန္ဒနယ်မှ ဒေါက်တာဝင်းမြင့် ခွင့် ၂ ရက်၊ (၅) နမ့်စန်မဲဆန္ဒနယ်မှ ဦးဌေးလွင်(ခ)ဦးဒီလုံး ခွင့် ၂ ရက်၊ (၆) မှော်ဘီမဲဆန္ဒနယ်မှ ဦးကြည်မြင့် ခွင့် ၁ ရက်၊ (၇) ဒေါပုံမဲဆန္ဒနယ်မှ ဦးလှမြင့် ခွင့် ၁ ရက်၊ (၈) မင်းလှမဲဆန္ဒနယ်မှ ဦးမောင်တိုး ခွင့် ၂ ရက်၊ (၉) မိုင်းရယ်မဲဆန္ဒနယ်မှ ဦးစိုင်းသီဟကျော် ခွင့် ၂ ရက်၊ (၁၀) သင်္ဃန်းကျွန်းမဲဆန္ဒနယ်မှ ဦးသိန်းညွန့် ခွင့် ၁ ရက်၊ (၁၁) ကျောက်တော်မဲဆန္ဒနယ်မှ ဦးသာစိန် ခွင့် ၁ ရက်၊ (၁၂) မဟာအောင်မြေမဲဆန္ဒနယ်မှ ဦးအုန်းကြိုင် ခွင့် ၁ ရက်၊ (၁၃) ကျိုက်မရောမဲဆန္ဒနယ်မှ ဒေါ်မိယဉ်ချမ်း ခွင့် ၂ ရက်နှင့် (၁၄) သိန္နီမဲဆန္ဒနယ်မှ ဦးစိုင်းဝင်းခိုင် ခွင့် ၂ ရက်တို့ ဖြစ်ကြပါတယ်။ ယနေ့ ခွင့်ပန်ကြား သူများအား ခွင့်ပြု ပေးပါရန် လေးစားစွာပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၄၁၉ ဦး၊ ယခင်က ခွင့်ပန်ကြား၍ ခွင့်ပြု ထားသူ ၃၃ ဦး၊ ယနေ့ခွင့်ပြု ထားသူ ၁၄ ဦးဖြစ်၍ လွှတ်တော်ကခွင့်ပြု ထားသူစုစုပေါင်း ၄ရ ဦးဖြစ်ပါတယ်။ ခွင့်မဲ့ပျက်ကွက် သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို လွှတ်တော် ရဲ့အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)။</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ မေးခွန်းများ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။။</speech>
<Q-A>
<title>ကမာရွတ်မြို့နယ်၊ အမှတ်(၈)ရပ်ကွက်၊ သီရိမင်္ဂလာလမ်း၊ ခြံအမှတ်(၅၄/အေ)တွင် YCDC ၏ ခွင့်ပြုချက် ဖြင့် ငါးထပ်တိုက်ဆောက်လုပ်မှုကို အရေးယူပေးရန် ပန်ကြားချက်နှင့်ပတ်သက်၍ မည်ကဲ့သို့ဆောင်ရွက် ထားသည်ကို သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">ဦးစွာ ကမာရွတ်မဲဆန္ဒနယ်မှ ဒေါက်တာစိုးရင် မေးမြန်းဖို့ဖြစ်ပါတယ်။</speech>
<speech><mp id="412">ဒေါက်တာစိုးရင်(ကမာရွတ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး ခင်ဗျား။ အားလုံးမင်္ဂလာအပေါင်းနှင့်ပြည့်စုံပါစေလို့ ရှေးဦးစွာဂါရဝပြုပါတယ်။ ကျွန်တော်ကတော့ ရန်ကုန်တိုင်းဒေသကြီး၊ ကမာရွတ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာစိုးရင် ဖြစ်ပါတယ်။ ဒီနေ့ ကျွန်တော်မေးမယ့်မေးခွန်းကတော့ ကမာရွတ်မြို့နယ်မှာရှိတဲ့ ဆိတ်ငြိမ်ရပ်ကွက် အိမ်ရာမှာနေတဲ့ ပြည်သူတွေရဲ့ သောကရောက်မှုနှင့် မေးမြန်းထားတဲ့မေးခွန်းကို မေးမြန်းပေးမှာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်မေးမယ့်မေးခွန်းကတော့ ရန်ကုန်တိုင်းဒေသကြီး၊ ကမာရွတ် မြို့နယ်၊ အမှတ်(၈)ရပ်ကွက်၊ သီရိမင်္ဂလာလမ်း၊ ခြံအမှတ်(၅၄/အေ)တွင် ရပ်ကွက်အတွင်းရှိ နေထိုင် သူများက ကန့်ကွက်ထားသည်ကို လျစ်လျူရှုလျက် ငါးထပ်တိုက်ဆောက်လုပ်မှုကို ရန်ကုန်မြို့တော် စည်ပင်သာယာရေးကော်မတီ (YCDC)က ခွင့်ပြု ပေးထားပြီး ဆောက်လုပ်ခွင့်ပြုလိုက်ခြင်းအား မျှမျှ တတဖြင့် အရေးယူဆောင်ရွက်ပေးပါရန် ပန်ကြားချက်နှင့်ပတ်သက်ပြီး မည်ကဲ့သို့အရေးယူ ဆောင်ရွက်ထားသည်ကို သိရှိလိုပါကြောင်း မေးမြန်းလိုခြင်းဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ကမာရွတ်မြို့နယ်မှာ ရန်ကုန်တက္ကသိုလ်ရဲ့ တစ်ဝိုက်၊ အင်းလျား လမ်းတစ်ဝိုက်၊ အင်းလျားကန်တစ်ဝိုက်မှာ ပန်းခြံနှင့်အိမ်တွေ၊ ဆိတ်ငြိမ်ရပ်ကွက်တွေရှိပါတယ်။ ကိုယ်ပိုင်အိမ်နှင့် ကိုယ်ပိုင်လမ်းတွေနဲ့ စိမ်းလန်းစိုပြေတဲ့ရပ်ကွက်တွေရှိပါတယ်။ ဒီနေ့ ရန်ကုန်မြို့တော် ကြီး စည်ပင်တိုးတက်လာတဲ့အခါမှာ အဆင့်မြင့်၊ အထပ်မြင့်တိုက်ကြီးတွေ ပေါ်လာပါတယ်။ ဒီဆိတ်ငြိမ် ရပ်ကွက်တွေမှာလည်းပဲ အထပ်မြင့်တိုက်ကြီးတွေဆောက်လုပ်လာပါတယ်။ အထပ်မြင့်တိုက်ကြီးတွေ ဆောက်လုပ်ခြင်းအားဖြင့် ဒီဆိတ်ငြိမ်ရပ်ကွက်တွေမှာနေတဲ့ အိမ်တွေဟာ သူတို့အတွက် ပိတ်ဆို့ခြင်း၊ လေကာခြင်းအစရှိတဲ့ အခက်အခဲတွေကြုံရသလို အထပ်မြင့်တိုက်တွေဆောက်လိုက်တဲ့ အတွက်ကြောင့် လူနေများလာတဲ့အတွက်ကြောင့် မော်တော်ကားအဝင်/အထွက်တွေ သူတို့ရဲ့ လမ်းတွေက သူတို့ကိုယ်ပိုင်ဖောက်ထားတဲ့လမ်းတွေဖြစ်တဲ့အတွက်ကြောင့် ကျဉ်းပါတယ်။ ဒီအထပ်မြင့်တိုက်တွေ ဆောက်လိုက်တဲ့အခါကျတော့ ကားရပ်ဖို့နေရာတွေဟာ အခက်အခဲရှိပါတယ်။ ဝန်းနှင့်ခြံနှင့် နေတဲ့သူ တွေကတော့ သူတို့ရဲ့ခြံထဲမှာ ကားတွေထားတဲ့အတွက် ပြဿနာမရှိပါဘူး။ အထပ်မြင့်တိုက် တွေဆောက်ပြီးတော့ အိမ်ခန်းတွေပေါ်တဲ့အခါမှာ ကားတွေဟာ ရပ်စရာမရှိတော့ လမ်းဘေးမှာရပ်တဲ့ အတွက် လမ်းပိတ်ဆို့တာတွေ၊ ခြံတွေရှေ့မှာပိတ်တာတွေ ဖြစ်ပါတယ်။ ဒါကြောင့်မို့လို့ ဒီဆိတ်ငြိမ် ရပ်ကွက်တွေရဲ့ ပတ်ဝန်းကျင်ထိခိုက်မှုနှင့် ဒီမှာနေတဲ့လူတွေရဲ့ စိတ်သောကရောက်မှုဖြစ်ပါတယ်။ မြို့အင်္ဂါအရ တိုက်ကြီးတွေဆောက်ရမယ်ဆိုတာကလည်းပဲ ဖြစ်ထွန်းရမှာ ဖြစ်ပါတယ်။ ဒါပေမယ့်လို့ Bozostázomzodczas porod Environmental Impact, Social Impact Gozemes ပြီးမှ ခွင့်ပြုပေးတယ်လို့ သူတို့ယူဆပါတယ်။ နိုင်ငံတကာမှာလည်းပဲ ဒီလိုဆိတ်ငြိမ်ရပ်ကွက်တွေကို ထိန်းသိမ်းကြလေ့မရှိတဲ့အတွက် သူတို့သောကရောက်ရတဲ့အတွက်ကြောင့် ဒီမေးခွန်းကို ကျွန်တော့် အနေနဲ့ မေးမြန်းခြင်းဖြစ်ပါတယ်။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ပြန်လည်ဖြေကြားဖို့ ဖြစ်ပါတယ်။</speech>
<speech><agency id="69">ဦးကျော်ကျော်ဝင်း(ဒုတိယဝန်ကြီး၊ သမ္မတရုံးဝန်ကြီးဌာန-၁)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများ၊ ဧည့်သည်တော် ကြီးများ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဆုမွန်ကောင်းတောင်း နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ သမ္မတရုံးဝန်ကြီးဌာန(၁)မှ ဒုတိယဝန်ကြီး ဦးကျော်ကျော်ဝင်း ဖြစ်ပါတယ်။ ကျွန်တော့်အနေနဲ့ ရန်ကုန်တိုင်းဒေသကြီး၊ ကမာရွတ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာစိုးရင်၏ မေးခွန်းနှင့်ပတ်သက်ပြီး ရန်ကုန်တိုင်းဒေသကြီး အစိုးရအဖွဲ့ရဲ့ ကိုယ်စား လေးစားစွာဖြေကြားသွားမှာ ဖြစ်ပါတယ်။ ခွင့်ပြု နိုင်ပါရန်လည်း ဥက္ကဋ္ဌကြီးထံ ပန်ကြားအပ်ပါတ်ခင်ဗျား။ ကမာရွတ်မြို့နယ်၊ (၈)ရပ်ကွက်၊ သီရိမင်္ဂလာလမ်း၊ အမှတ်(၅၄/အေ)တွင် မြေရှင် ဒေါ်မြင့်မြင့်အုန်း၊ လိုင်စင်အင်ဂျင်နီယာ ဦးစန်းကြူ (LS-၃၁၃)၊ လိုင်စင်ကန်ထရိုက်တာ ဦးစန်းကြူ (LC-၄၀၇) တို့မှ ငါးထပ်တိုက်အဆောက်အအုံ ဆောက်လုပ်ခွင့်ပြုရန် တင်ပြမှုအပေါ် ရန်ကုန်မြို့တော် စည်ပင်သာယာရေးကော်မတီ၊ အင်ဂျင်နီယာဌာန(အဆောက်အအုံ)မှ ၂၆-၉-၂၀၁၄ ရက်စွဲပါစာအမှတ်၊ ၂၉၂၉/ ၂၈၉၈/စည်ပင်-ယာ(အုံ)ဖြင့် ခွင့်ပြုခဲ့ပါသည်။ အဆိုပါအဆောက်အအုံအား အရှေ့ဘက်၌ ြေချန် ၆၃ ပေ ၆ လက်မ၊ ဝဲဘက်နှင့် ယာဘက်၌ မြေချန် ၃ ပေ ၆ လက်မစီ၊ အနောက်ဘက်၌ မြေချန် ၉ ပေ ၆ လက်မ၊ အဆောက်အအုံ၏ စုစုပေါင်းအမြင့် ၅၄ ပေဖြင့် ဆောက်လုပ်ခွင့်ပြုခဲ့ပါသည်။ အဆိုပါ ငါးထပ်တိုက် အဆောက်အအုံ ဆောက်လုပ်ခွင့်ပြုခဲ့ခြင်းနှင့် ပတ်သက်၍ ဒေါ်ခင်မမ အပါအဝင် ၁၄ ဦးတို့မှ ကန့်ကွက်ခဲ့သဖြင့် ၁၉-၁၁-၂၀၁၄ ရက်နေ့တွင် ရန်ကုန်မြို့တော် စည်ပင်သာ ယာရေးကော်မတီ၊ အင်ဂျင်နီယာဌာန(အဆောက်အအုံ)၌ ဆောက်လုပ်မည့် အဆောက်အအုံ၏ မြေရှင်၊ လိုင်စင်ကန်ထရိုက်တာ၊ လိုင်စင်အင်ဂျင်နီယာနှင့် ကန့်ကွက်သူများအား ခေါ်ယူညှိနှိုင်းပေးခဲ့ပါ တယ်။ ယင်းညှိနှိုင်းအစည်းအဝေးတွင် လိုင်စင်ကန်ထရိုက်တာမှ ဆောက်လုပ်မည့်ပုံစံကို အသေးစိတ် ရှင်းလင်းပြောကြားခဲ့ပြီး ဘေးနှစ်ဖက်၌ မြေချန် ၃ ပေ ၆ လက်မအစား ၅ ပေ ဆောက်လုပ်မည် ဖြစ်ကြောင်း တင်ပြခဲ့ရာ ကန့်ကွက်သူများမှ ဝဲ/ယာနှစ်ဘက်တွင် မြေချန် ၅ ပေချန်၍ ဆောက်လုပ်ပါက ကန့်ကွက်ရန်မရှိကြောင်းနှင့် ငါးထပ်တိုက်ဆောက်လုပ်ခြင်းကို လက်ခံခဲ့ခြင်းမှာ ရှေ့မြေချန် ၆၃ ပေ ၆ လက်မဖြစ်ပြီး၊ အမြင့် ၅၄ ပေဖြင့် ရုံးခန်းဆောက်လုပ်မည်ဖြစ်သဖြင့် လက်ခံခဲ့ခြင်းဖြစ်ကြောင်း ပြောကြားခဲ့ပါတယ်။ အထက်ပါအတိုင်း ညှိနှိုင်းသဘောတူခဲ့ကြသော်လည်း အဆောက်အအုံဆောက်လုပ်သည့် မြေရှင်နှင့် ကန်ထရိုက်တာတို့မှ လက်ရှိဆောင်ရွက်ထားသည့် Pile များအရ ဘေးနှစ်ဘက်တွင် ၅ ပေ ီချန်၍မရကြောင်း ပြန်လည်တင်ပြလာသဖြင့် ရန်ကုန်မြို့တော်စည်ပင်သာယာရေးကော်မတီ၊ အင်ဂျင်နီယာဌာန(အဆောက်အအုံ)မှ ၂၈-၁၁-၂၀၁၄ ရက်စွဲပါစာအမှတ်၊ ၄၆၉၄/ပြင်/စည်ပင်ယာ/အုံ(စစ်) ဖြင့် လုပ်ငန်းရပ်ဆိုင်းရန်နှင့် လမ်းသူ/လမ်းသားများနှင့် ပြေလည်မှုရရှိစေရေး ညှိနှိုင်း ဆောင်ရွက်ရန် မြေရှင်နှင့် ကန်ထရိုက်တာတို့ထံ အကြောင်းကြားခဲ့ပါသည်ကန့်ကွက်သူ ဒေါ်ခင်မမမှလည်း အဆိုပါ ငါးထပ်တိုက် အဆောက်အအုံဆောက်လုပ်ခြင်းကို ထပ်မံကန့်ကွက်နေသဖြင့် နှစ်ဦးနှစ်ဖက်အား ၈-၁၂-၂၀၁၄ ရက်နေ့တွင် ရန်ကုန်မြို့တော်စည်ပင် သာယာရေးကော်မတီ၊ အင်ဂျင်နီယာဌာန(အဆောက်အအုံ)တွင် ထပ်မံညှိနှိုင်းပေးခဲ့ရာ ကန့်ကွက်သူ များဘက်မှ ငါးထပ်တိုက်ဆောက်လုပ်ရန် သဘောမတူကြောင်းနှင့် သုံးထပ်ခွဲတိုက်သာ ဆောက်ရန် သာသဘောတူကြောင်း တင်ပြသဖြင့် ညှိနှိုင်းပြေလည်ခြင်းမရှိခဲ့ပါ။ သို့ရာတွင် အဆိုပါ အဆောက်အအုံသည် တည်ဆဲအဆောက်အဦဆိုင်ရာ သတ်မှတ်ချက်များ gewoo woposegajểup: Se: Road Building Ratio şę slenderness Ratio op: ကိုက်ညီမှုရှိခြင်း၊ မြေကွက်ရှေ့ဘက်မြေချန် (၄၄x ၆၃'-6) တွင် ယာဉ်ရပ်နားရန် လုံလောက်မှုရှိခြင်း၊ အဆောက်အအုံ၏ ဧရိယာအား မြေကွက်ဧရိယာ၏ ၃၁ ရာခိုင်နှုန်းသာ ဆောက်လုပ်မည်ဖြစ်၍ Building Coverage Ratio သည် ၀.၃၁ သာရှိခြင်း၊ အဆောက်အအုံ၏ စုစုပေါင်းကြမ်းခင်းဧရိယာ သည် မြေကွက်ဧရိယာ၏ နှစ်ဆသာရှိသဖြင့် Floor Ared Ratio မှာလည်း ၂ သာရှိခြင်းတို့ကြောင့် ရန်ကုန်မြို့တော်စည်ပင်သာယာရေးကော်မတီ၊ အင်ဂျင်နီယာဌာန(အဆောက်အအုံ)မှ ၃၁-၁၂-၂၀၁၄ ရက်နေ့တွင် အဆိုပါ အဆောက်အအုံအား ဆက်လက်ဆောက်လုပ်ခွင့်ပြုခဲ့ပါတယ်။ သို့ဖြစ်ပါ၍ ကမာရွတ်မြို့နယ်၊ (၈)ရပ်ကွက်၊ သီရိမင်္ဂလာလမ်း၊ အမှတ်(၅၄/အေ)တွင် ဆောက်လုပ်လျက်ရှိသည့် ငါးထပ်တိုက်အဆောက်အအုံသည် ရပ်ကွက်အတွင်းရှိ နေထိုင်သူများက ကန့်ကွက်ထားသော်လည်း ရန်ကုန်မြို့တော်စည်ပင်သာယာရေးကော်မတီ၏ တည်ဆဲအဆောက်အအုံ ဆိုင်ရာ သတ်မှတ်ချက်များနှင့် ကိုက်ညီခြင်းကြောင့် ဆောက်လုပ်ခွင့်ပြုထားခြင်းဖြစ်ပါကြောင်း ပြန်လည်ဖြေကြားအပ်ပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<speech><mp id="412">ဒေါက်တာစိုးရင်(ကမာရွတ်မဲဆန္ဒနယ်)</mp>ဒီမေးခွန်းနှင့် ဆက်စပ်ပြီးတော့ ဒုတိယဝန်ကြီး ဖြေကြားသွားတာမှန်ပါတယ်။ ဒါပေမယ့်လို့ ဒီဆိတ်ငြိမ်ရပ်ကွက်မှာနေတဲ့သူတွေရဲ့ သောကကတော့ ဒီဆိတ်ငြိမ်ရပ်ကွက်မှာ အဆင့်မြင့်၊ အထပ်မြင့်အဆောက်အအုံတွေဆောက်ခြင်းများဖြင့် ဆိတ်ငြိမ် qemos Environmental Impact, Social Impact yos8:33:çoß 8:88 qlobulosofu ဒါကြောင့်မို့လို့ YCDC အနေနဲ့ ဒီလိုအထပ်မြင့်အိမ်တွေဆောက်ခွင့်ပြုတဲ့နေရာမှာ၊ စဉ်းစားတဲ့နေရာ မှာ ဒီလိုဆိတ်ငြိမ်ရပ်ကွက်တွေရဲ့ အခြေအနေပျက်ပြားသွားမှုပေါ်မူတည်ပြီးတော့ ထည့်သွင်းစဉ်းစားဆောင်ရွက်မှုရှိ/မရှိ။ ဆောင်ရွက်မယ်ဆိုရင်လည်းပဲ အဲဒီရပ်ကွက်နေပြည်သူတွေကို ပွင့်လင်းမြင်သာ စွာ မည်ကဲ့သို့ ဆောင်ရွက်ပေးမည်ဆိုတာကို သိရှိလိုတဲ့အတွက် ထပ်ဆင့်မေးခွန်းမေးမြန်းအပ်ပါတယ်။</speech>
<speech><agency id="69">ဦးကျော်ကျော်ဝင်း(ဒုတိယဝန်ကြီး၊ သမ္မတရုံးဝန်ကြီးဌာန-၁)</agency>ရန်ကုန်မြို့တော်စည်ပင် သာယာရေးကော်မတီနဲ့ လွှတ်တော်ကိုယ်စားလှယ်ကြီးမေးမြန်းသွားတဲ့ အချက်အလက်များကိုလည်း သူတို့အားလုံး ထည့်သွင်းစဉ်းစားထားတာရှိကြောင်း သိရှိရပါတယ်။ သို့ရာတွင် ယခုလွှတ်တော် ကိုယ်စားလှယ်ကြီးမေးမြန်းတဲ့မေးခွန်းနှင့်ပတ်သက်ပြီး ကျွန်တော်လည်း ဆက်လက်ပြီးတော့ သက်ဆိုင် ရာမြို့တော်စည်ပင်သာယာရေးကော်မတီကို အကျိုးသင့်အကြောင်းသင့် ဒီလိုဖြစ်နေတယ်ဆိုတာကို လှမ်းပြီးတော့ အကြောင်းကြားပေးပါမယ်။ နောက်ပိုင်းကိစ္စများပေါ်ပေါက်လာလို့ရှိရင်လည်း သေချာ ခိုင်လုံတဲ့အထောက်အထား၊ အချက်အလက်၊ ပွင့်လင်းမြင်သာမှုရှိအောင် ကြေညာပြီးလုပ်ဖို့၊ နောက် တစ်ခုက အားလုံးသူတို့ရဲ့ သတ်မှတ်တဲ့အချက်အလက်တွေကလည်း ပြင်သင့်တာလည်း ပြင်ရအောင် နောက်ပြီးတော့ လိုတာလည်းထပ်ပြီးတော့ ဆောင်ရွက်ရအောင်အတွက် သက်ဆိုင်ရာကို ကျွန်တော်တို့ ထပ်ပြီး အကြောင်းကြားပေးပါမယ်။</speech>
</Q-A>
<Q-A>
<title>ဒိုက်ဦးမြို့နယ်ရှိ ဒရယ်မီးချောင်းနှင့် အကြောင်ချောင်းကို တူးဖော်ပေးရန်နှင့် ကျန်ရှိသည့် ချောင်းကော၊ မြောင်းကောများအား တူးဖော်ပေးရန်လုပ်ငန်းများကို ပွင့်လင်းရာသီဖြစ်သည့် ယခုအချိန်မှစတင်၍ ကြို တင်ဆောင်ရွက်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဦးမင်းဆွေ၊ ဒိုက်ဦးမဲဆန္ဒနယ်မှ မေးမြန်းဖို့ဖြစ်ပါတယ်။</speech>
<speech><mp id="263">ဦးမင်းဆွေ(ဒိုက်ဦးမဲဆန္ဒနယ်)</mp>လေးစားအပ်ပါသော ဥက္ကဋ္ဌကြီးနှင့် တက်ရောက်လာသူ အားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည်စုံပါစေကြောင်း ဆုတောင်းမေတ္တာပို့သ အပ်ပါတယ်။ ကျွန်တော်ကတော့ ဒိုက်ဦးမြို့နယ် ပြည်သူ့လွှတ်တော်ကိုယ်စားလှယ် ဦးမင်းဆွေဖြစ်ပါတယ်။ ဥက္ကဋ္ဌကြီးခင်ဗျား။ လယ်ယာစိုက်ပျိုးရေးနှင့်ဆည်မြောင်းဝန်ကြီးဌာနဝန်ကြီးရုံး ကနေပြီးတော့ ၂၀၁၄ ခုနှစ် ဇူလိုင် ၄ ရက်နေ့ ရက်စွဲပါစာအမှတ် ၄/၄၀(က)၅-၁၈၁၉/၂၀၁၄ နဲ့ ပြည်ထောင်စု အစိုးရအဖွဲ့ရုံးသို့ ဒိုက်ဦးမြို့နယ် ပြည်သူ့လွှတ်တော်ကိုယ်စားလှယ် ဦးမင်းဆွေ၏တင်ပြစာအပေါ်အောက်ပါအတိုင်း တင်ပြခဲ့ပါတယ်။ အပိုဒ် ၂(ဂ) အထက်ဖော်ပြပါ အကြောင်ချောင်း၊ တိုင်းဒါးချောင်း၊ ဒရယ်မီးချောင်း၊ ပျဉ်းမလွင်ချောင်းနှင့် ဂုံညင်းတန်းချောင်း တူးဖော်ခြင်းလုပ်ငန်းများ အတွက် လုပ်ငန်းပမာဏနှင့် ခန့်မှန်းကုန်ကျငွေ ပူးတွဲဇယားတွင် တင်ပြထားပါတယ်။ အဆိုပါလုပ်ငန်းအတွက် ရန်ပုံငွေကို ၂၀၁၅-၂၀၁၆ ဘဏ္ဍာနှစ်တွင် ပဲခူးတိုင်းဒေသကြီးအစိုးရအဖွဲ့၏ ရန်ပုံငွေတွင် တင်ပြတောင်းခံသွားမည်ဖြစ်ပါသည်။ အပိုဒ် ၂(ဇ) သို့ပါ၍ ကျိုက်စကောကျေးရွာ အောင်ရေ လုံလောက်မှုမရရှိခြင်း၊ ရေရယူမှုအဆင်ပြေစေရေးတို့အတွက် တိမ်ကောနေသော ရိုးများတူးဖော် ပေးရန် ဒေသခံများရဲ့ တင်ပြချက်အရ ကွင်းဆင်းစစ်ဆေးပြီး တူးဖော်ရမည့်လုပ်ငန်းများ ပမာဏ၊ ခန့်မှန်းကုန်ကျငွေတို့ကို ပူးတွဲပါဇယားတွင် တင်ပြထားပါသည်။ လိုအပ်သည့် ရန်ပုံငွေကို ပဲခူးတိုင်း ဒေသကြီးအစိုးရအဖွဲ့၏ ၂၀၁၄-၂၀၁၅ ဘဏ္ဍာနှစ် (RE)တွင် ထည့်သွင်းတောင်းခံပြီး ရန်ပုံငွေရရှိပါက ဆောင်ရွက်ပေးသွားမည်ဖြစ်ပါသည်။ အပိုဒ် ၃ အထက်ဖော်ပြပါ ချောင်းကော၊ မြောင်းကောများအား တူးဖော်ခြင်းသည် ဒေသခံများအတွက် ချက်ချင်းအကျိုးရှိစေနိုင်ပါသဖြင့် ဆောင်ရွက်သင့်သော လုပ်ငန်းများဖြစ်ပါကြောင်း လမ်းညွှန်မှုပြုနိုင်ပါရန် တင်ပြအပ်ပါသည်လို့ ရေးသားတင်ပြထားပါတယ်။ ဥက္ကဋ္ဌကြီးခင်ဗျား။ ယခု ၂၀၁၄-၂၀၁၅ ဘဏ္ဍာရေးနှစ်(RE) မှာတော့ ဒရယ်မီးချောင်းနဲ့အကြောင်ခောင်းကို တူးဖော်ပေးဖို့ ရန်ပုံငွေပါရှိကြောင်းသိရှိရပါတယ်။ သို့ပါ၍ အောက်ပါမေးခွန်းများအား ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ ကျန်ရှိသည့် ချောင်းကော၊ မြောင်းကောများတူးဖော် ခြင်းလုပ်ငန်းများမှာ အမှန်တကယ် လုပ်ဆောင်သင့်သည့်လုပ်ငန်းများဖြစ် ခြင်း၊ ရန်ပုံငွေကိုလည်း အမှန်တကယ်ထည့်သွင်းပေးရန် လိုအပ်ခြင်း၊ ချောင်းတူးသည့်မြေကြီး လုပ်ငန်းများမှာ ဒီပွင့်လင်း ရာသီ၊ ကုန်းခြောက်သည့်ရာသီ၌သာ လုပ်ကိုင်နိုင်မည့်လုပ်ငန်းများဖြစ်ခြင်း တို့ကြောင့်၊ ယခုအချိန်က ပင် စတင်ဆောင်ရွက်မှသာလျှင် တောင်သူလယ်သမားများအတွက် တစ်နှစ်စော၍ အကျိုးရှိမည် ဖြစ်ခြင်းတို့ကြောင့် လုပ်ငန်းများကြို တင် ဆောင်ရွက်ပေးနိုင်ခြင်းရှိ/မရှိ ဥက္ကဋ္ဌကြီးမှတစ်ဆင့် ရိုသေ လေးစားစွာမေးမြန်းအပ���ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ပြန်လည်ဖြေကြားဖို့ ဖြစ်ပါတယ်။</speech>
<speech><agency id="69">ဦးကျော်ကျော်ဝင်း(ဒုတိယဝန်ကြီး၊ သမ္မတရုံးဝန်ကြီးဌာန-၁)</agency>ရိုသေလေးစားအပ် ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများ၊ ဧည့်သည်တော်ကြီးများ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဆုမွန်ကောင်း တောင်း နှုတ်ခွန်းဆက်သအပ်ပါတယ်ခင်ဗျာ။ ကျွန်တော်ကတော့ သမ္မတရုံးဝန်ကြီးဌာန(၁)မှ ဒုတိယ ဝန်ကြီး ဦးကျော်ကျော်ဝင်းဖြစ်ပါတယ်။ ကျွန်တော့်အနေနဲ့ ပဲခူးတိုင်းဒေသကြီး၊ ဒိုက်ဦးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမင်းဆွေ၏ မေးခွန်းနှင့်ပတ်သက်ပြီး ပဲခူးတိုင်းဒေသကြီးအစိုးရ အဖွဲ့ရဲ့ ကိုယ်စား လေးစားစွာဖြင့် ဖြေကြားသွားမှာ ဖြစ်ပါတယ်။ ခွင့်ပြုနိုင်ပါရန်လည်း ဥက္ကဋ္ဌကြီးထံ ပန်ကြားအပ်ပါတယ်ခင်ဗျာ။ ပဲခူးတိုင်းဒေသကြီး၊ ပဲခူးခရိုင်၊ ဒိုက်ဦးမြို့နယ်အတွင်းရှိ တိုင်းဒါးချောင်း (ဘလိတ်ချောင်း)သည် ပုကိုင်ချောင်းမှတစ်ဆင့် ခမုံ-မြစ်ကျိုးဖြတ်မြောင်းအတွင်း စီးဝင်ပြီး ၎င်းမှ တစ်ဆင့် စစ်တောင်းမြစ်အတွင်းသို့စီးဝင်ပါတယ်။ ပျဉ်းမလွင်ချောင်းသည် ရန်ကုန်-မန္တလေးကားလမ်း အရှေ့ဘက်ခြင်းတွင် ဂုံညင်းတန်းချောင်းနှင့်ပေါင်းဆုံပြီး ၎င်းမှတစ်ဆင့် နဂါးပေါက်ချောင်းအတွင်းသို့ စီးဝင်ပါတယ်။ နဂါးပေါက်ရေထိန်းတံခါးမှတစ်ဆင့် ခမုံ-မြစ်ကျိုးဖြတ်မြောင်းအတွင်းသို့စီးဝင်ပြီး ထိုမှ တစ်ဆင့် စစ်တောင်းမြစ်အတွင်းသို့ စီးဝင်သွားပါတယ်။ တိုင်းဒါးချောင်း(ဘလိတ်ချောင်း)သည်သောင်ခုံများ ဖြစ်ထွန်းနေခြင်း၊ ချုံနွယ်များ ပိတ်ဆို့နေခြင်းတို့ကြောင့် ရေစီးရေလာ အဟန့်အတားများ ဖြစ်နေပြီး ပျဉ်းမလွင်ချောင်းနှင့် ဂုံညင်းတန်းချောင်းတို့မှာလည်း တိမ်ကောနေပြီး ရေစီးရေလာကောင်းမွန်ခြင်းမရှိသဖြင့် ပျဉ်းမလွင်ကျေးရွာ၊ ဖောင်တော်သီကျေးရွာနှင့် အမရစံပြကျေးရွာအုပ်စုရှိ ဒေသခံတောင်သူများ၏ လယ်မြေများမှာ ရေကြီးနစ်မြုပ်မှုများနှင့် ကြုံတွေ့နေရပါတယ်။ ဘိုင်ဒါး ချောင်း(ဘလိတ်ချောင်း) ပြန်လည်တူးဖော်ပေးခြင်းဖြင့် ဖအောင်းစုကျေးရွာ၊ နှင်းဝိကျေးရွာနှင့် ပနွတ် ကျေးရွာအုပ်စုများရှိ ဒေသခံတောင်သူများ၏ လယ်မြေဧက(၅၀၀၀)ခန့်အားလည်းကောင်း၊ ပျဉ်းမလွင် ချောင်းနှင့် ဂုံညင်းတန်းချောင်းတို့အား ပြန်လည်တူးဖော်ပေးခြင်းဖြင့် ပျဉ်းမလွင်ကျေးရွာ၊ ဖော်တော်သီ ကျေးရွာနှင့် အမရစံပြကျေးရွာအုပ်စုများရှိ လယ်မြေဧက ၃၀၀၀ ခန့်အားလည်းကောင်း ရေကြီး နစ်မြုပ်မှုမှ လျော့ပါးသက်သာလာစေမည်ဖြစ်ပြီး မိုးစပါးရေတော်မိုးတော်စိုက်ဧကများဖြင့် ပြောင်းလဲ တိုးတက်စိုက်ပျိုး လာနိုင်မည်ဖြစ်ပါတယ်။ ကျိုက်စကောအရှေ့ကွင်းရှိ နံကတ်ချောင်း၊ လှေလမ်းရိုး၊ မြခဲရိုး၊ ဇိုင်မရိုး၊ ထိန်ပင်ကွင်းရိုး၊ မောင်းမညွတ်ရိုး၊ စက်တူးမြောင်း၊ ကျွဲသေရိုင်း၊ ဆားကျင်းမြောင်း၊ ကဒါမြောင်း၊ အဆုံဘုရားမြောင်းစသည့် ချောင်းများမှ တိမ်ကောနေပြီး ရေစီးရေလာကောင်းမွန်ခြင်းမရှိသဖြင့် ပြန်လည်တူးဖော်ဆောင်ရွက်ပေးရန် လိုအပ်မည်ဖြစ်ပါတယ်။ ဒရယ်မီးချောင်း ပြန်လည် တူးဖော်ခြင်းလုပ်ငန်းမှာ ၂၀၁၄-၂၀၁၅ ဘဏ္ဍာရေးနှစ် တိုင်းဒေသကြီးရန်ပုံငွေ (RE)တွင် ရန်ပုံငွေရရှိ ထားပြီးဖြစ်ပါတယ်။ အကြောင်ချောင်းတူးဖော်ခြင်းလုပ်ငန်းမှာ ၂၀၁၅-၂၀၁၆ ဘဏ္ဍာရေးနှစ် တိုင်းဒေသကြီးရန်ပုံငွေ(BE)တွင် ပထမဦးစားပေးအစီအစဉ်ဖြင့် ရန်ပုံငွေတင်ပြတောင်းခံထားပြီး ဖြစ်ပါတယ်။ ဘိုင်းဒါးချောင်း(ဘလိတ်ချောင်း)၊ ပျဉ်းမလွင်ချောင်းနှင့် ဂုံညင်း တန်းချောင်းတူးဖော်ခြင်း လုပ်ငန်းများအား ၂၀၁၅-၂၀၁၆ ဘဏ္ဍာရေးနှစ် တိုင်းဒေသကြီးရန်ပုံငွေ (BE)တွင် ပထမဦးစားပေး အစီအစဉ်ဖြင့် ရန်ပုံငွေတောင်းခံထားပြီးဖြစ်ပါတယ်။ ကျိုက်စကော အရှေ့ကွင်းရှိ တူးဖော်ပေးရန် လိုအပ်သည့် ချောင်းများဖြစ်သည့် နံကပ်ချောင်း၊ လှေလမ်းရိုး၊ မြခဲရိုး၊ ဇိုင်မရိုး၊ ထိန်ပင်ကွင်းရိုး၊ မောင်းဒူးမညွတ်ရိုး၊ စက်တူးမြောင်း၊ ကျွဲသေရိုင်း၊ ဆားကျင်းမြောင်း၊ ကဒါမြောင်း၊ အဆုံဘုရားမြောင်း တူးဖော်ခြင်းလုပ်ငန်းအား ၂၀၁၅-၂၀၁၆ ဘဏ္ဍာရေးနှစ် တိုင်းဒေသကြီးရန်ပုံငွေ(BE)တွင် ဒုတိယ ဦးစားပေးအစီအစဉ်ဖြင့် တင်ပြတောင်းခံထားပြီး ဖြစ်ပါတယ်။ သို့ဖြစ်ပါ၍ အထက်ပါချောင်း/မြောင်း တူးဖော်ခြင်းလုပ်ငန်းများအား ၂၀၁၅-၂၀၁၆ ဘဏ္ဍာ ရေးနှစ် တိုင်းဒေသကြီးရန်ပုံငွေ(BE)တွင် လျာထားတောင်းခံထားပြီးဖြစ်၍ ရန်ပုံငွေခွင့်ပြုချက်ရပြီးက လုပ်ငန်းများဆောင်ရွက်ပေးမည်ဖြစ်ကြောင်း ပြန်လည်ဖြေကြားအပ်ပါတယ်ခင်ဗျား။ ဆက်လက်၍ နောက်ဆုံးအခြေအနေများအား ဖြည့်စွက်တင်ပြသွားမှာဖြစ်ပါတယ်ခင်ဗျာ။ အကြောင်ချောင်း တူးဖော် ခြင်းလုပ်ငန်းကို ၂၀၁၅-၂၀၁၆ ဘဏ္ဍာရေးနှစ် တိုင်းဒေသကြီးရန်ပုံငွေတွင် ရန်ပုံငွေရရှိ၍ ၁၀၀ ရာခိုင်နှုန်း ဆောင်ရွက်ပြီးဖြစ်ပါတယ်။ ဘိုင်းဒါးချောင်း၊ ပျဉ်းမလွင်ချောင်းနှင့် ဂုံညင်းတန်းချောင်း တူးဖော်ခြင်းလုပ်ငန်းအတွက် ၂၀၁၅-၂၀၁၆ ဘဏ္ဍာရေးနှစ် တိုင်းဒေသကြီးရန်ပုံငွေတွင် ရန်ပုံငွေရရှိ၍ ၁၀၀ ရာခိုင်နှုန်းဆောင်ရွက်ပြီးဖြစ်ပါတယ်။ ကျန် ဘိုင်းဒါးချောင်းနှင့် ပျဉ်းမလွင်ချောင်း တူးဖော်ခြင်း လုပ်ငန်းအတွက် ၂၀၁၅-၂၀၁၆ ဘဏ္ဍာရေးနှစ် တိုင်းဒေသကြီးဖြည့်စွက်ရန်ပုံငွေ တင်ပြတောင်းခံ၍ ရရှိပါက ဆက်လက်ဆောင်ရွက်ပေးမည်ဖြစ်ပါတယ်။ နံကပ်ချောင်း၊ လှေလမ်းရိုး၊ မြခဲရိုး၊ ဇိုင်မရိုး၊ ထိန်ပင်ကွင်းရိုး၊ မောင်ဒူးမညွတ်ရိုး၊ စက်တူးမြောင်း၊ ကျွဲသေရိုး၊ ဆားကျင်းမြောင်း၊ ကဒါမြောင်း၊ အဆုံ ဘုရားမြောင်း တူးဖော်ခြင်းလုပ်ငန်းများအတွက် ၂၀၁၅-၂၀၁၆ ဘဏ္ဍာရေးနှစ် တိုင်းဒေသကြီးရန်ပုံ ငွေ(BE)တွင် ပါဝင်ခြင်းမရှိသဖြင့် ၂၀၁၅-၂၀၁၆ ဘဏ္ဍာရေးနှစ် တိုင်းဒေသကြီးဖြည့်စွက်ရန်ပုံ ငွေတင်ပြတောင်းခံ၍ ရရှိပါက ဆက်လက်ဆောင်ရွက်သွားမည်ဖြစ်ကြောင်း ဖြေကြားတင်ပြအပ်ပါ တယ်ခင်ဗျား။ အားလုံးကို ကျေးဇူးတင်ပါတယ်။</speech>
</Q-A>
<Q-A>
<title>ရန်ကုန်-မန္တလေးကားလမ်းမကြီးနှင့် ခင်အင်းကြီး၊ ဘိုကုန်း၊ ဆားပြင်ကျေးရွာများသို့ ဆက်သွယ်ထား သောလမ်းမကြီးအား မည်သည့်အချိန်တွင် ပြုပြင်ပေးမည်ကို သိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဒေါက်တာခင်မောင်ဆွေ၊ ကျောက်တံခါးမဲဆန္ဒနယ်မှ မေးမြန်းဖို့ဖြစ်ပါတယ်။</speech>
<speech><mp id="262">ဒေါက်တာခင်မောင်ဆွေ(ကျောက်တံခါးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး၊ ကြွရောက်လာကြသော ပြည်ထောင်စု ဝန်ကြီးများနှင့် ဒုတိယဝန်ကြီးများ၊ ဧည့်သည်တော်များအားလုံး မင်္ဂလာလို့ နှုတ်ခွန်းဆက်ပါတယ်။ ကျွန်တော်ကတော့ ကျောက်တံခါးမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာ ခင်မောင်ဆွေ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်အနေနဲ့ ကျေးလက်ဒေသဖွံ့ဖြိုးရေးနှင့် ပတ်သက်တဲ့မေးခွန်းတစ်ခု မေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ပဲခူးတိုင်းဒေသကြီး၊ ကျောက်တံခါးမြို့နယ် တောကျွဲအင်းဒေသ ကမ္ဘောဇရပ်ကွက် ကမ္ဘောဇစားသောက်ဆိုင်ဘေး ရန်ကုန်မန္တလေးကားလမ်းမကြီးနှင့် ခင်အင်းကြီး-ဘိုကုန်း-ဆားပြင်ကျေးရွာများသို့ ဆက်သွယ်ထားသော လမ်းမသည် အရှည် ၅ မိုင် ၂ ဖာလုံ၊ အကျယ် ၁၈ ပေ၊ အမြင့် ၄ ပေရှိပါတယ်။ ၎င်းလမ်းမကြီး သည် မြေသားလမ်းဖြစ်ပြီး မိုးတွင်းကာလတွင် ဗွက်ထခြင်း၊ လမ်းချော်ခြင်းများ ဖြစ်ပေါ်ပါတယ်။ ၎င်းလမ်းမ ကြီးကိုအသုံးပြု၍ နေ့စဉ်မှီခိုသွားလာနေရသော ပြည်သူလူထုနှင့် ကျောင်းသားကျောင်းသူများ မိုးတွင်းကာလတွင် သွားလာရေးအခက်အခဲများ ကြုံတွေ့နေရပါတယ်။ ၎င်းလမ်းမကြီးကို မှီခိုသွားလာ နေရသော ကျေးရွာပေါင်း ခုနစ်ရွာရှိပြီး လူဦးရေမှာ ၆၅၀၀ ကျော်ရှိပါတယ်။ ကျောင်းဖွင့်ချိန်တွင် နေ့စဉ်ကျောင်းသားကျောင်းသူပေါင်း ၁၅၀ ကျော်တို့က လမ်းလျှောက်၍ ပညာသင်ကြားရေးအတွက် အသုံးပြုနေရသောလမ်းဖြစ်ပါတယ်။ အမြန်လမ်းမကြီး၏ အနောက်ဘက်ခြမ်းမှထွက်ရှိသော တောင်ပေါ်သီးနှံများဖြစ်သည့် ငှက်ပျောသီး၊ ငရုတ်သီး၊ ပြောင်းဖူးများကိုလည်း ဒီလမ်းမကြီးကို အသုံးပြု၍ သယ်ယူပို့ဆောင်နေရပါတယ်။ ထိုလမ်းမကြီးမှ သွားလာမည်ဆိုပါက ရန်ကုန်-မန္တလေး လမ်းဟောင်း တောကျွဲအင်းမြို့မှ အမြန်လမ်းမကြီးသို့ အချိန်တိုအတွင်း ရောက်ရှိသွားနိုင်ပါတယ်။ ယခု အခါ ထိုလမ်းမကြီးသည် နွေ၊ မိုး၊ ဆောင်းသွားလာ၍မရလောက်အောင် ပျက်စီးနေသည်ကို နိုင်ငံတော် မှသိပါသလား။ သိရှိပါက ပြန်လည်ပြုပြင်ပေးမည့်အစီအစဉ်ရှိပါသလား။ ရှိပါက မည်သည့်အချိန်တွင် ပြုပြင်ပေးမည်နည်း။ မရှိပါက မည်သည့်အကြောင်းကြောင့်ဆိုသည်ကို သိရှိလိုပါ၍ ပြည်သူများ ကိုယ်စား ပြည်သူ့လွှတ်တော်ဥက္ကဋ္ဌကြီးမှတစ်ဆင့် ရိုသေလေးစားစွာ မေးမြန်းရခြင်းဖြစ်ပါတယ်။</speech>
<speech type="speaker">ဒေါက်တာခင်မောင်ဆွေ မေးတဲ့မေးခွန်းကို သက်ဆိုင်ရာဝန်ကြီးဌာနက ပြန်လည် မဖြေကြားခင် ဦးမင်းဆွေက လွန်ခဲ့တဲ့မေးတဲ့မေးခွန်းအပေါ် မူတည်ပြီးတော့ ထပ်ဆင့်မေးမြန်းဖို့ဖြစ်ပါတယ်။</speech>
<speech><mp id="263">ဦးမင်းဆွေ(ဒိုက်ဦးမဲဆန္ဒနယ်)</mp>ဥက္ကဋ္ဌကြီးခင်ဗျား။ ထပ်ဆင့်မေးခွန်း မေးလိုပါတယ်။ ကျွန်တော်တို့ ဒိုက်ဦးမြို့နယ်မှာ အဓိကချောင်းကြီးလေးချောင်းရှိပါတယ်။ အဲဒါကတော့ တောင်ကျ ချောင်းလို့လည်း ခေါ်ပါတယ်။ ရဲနွယ်ချောင်း၊ ဗိုင်းနားချောင်း၊ ကောလိယချောင်းနဲ့ ဘောနီချောင်းတို့ ဖြစ်ပါတယ်။ ကျန်တဲ့ အခုနက ဒုတိယဝန်ကြီး ဖြေသွားတဲ့ ကျန်တဲ့ချောင်းတွေကတော့ လယ်မြေတွေထဲ ကနေပြီးတော့ ကျတဲ့ လယ်ကျချောင်းတွေပဲဖြစ်ပါတယ်။ အဲဒီချောင်းကြီးလေးချောင်းမှာ ရဲနွယ်ချောင်း ကတော့ ကျွန်တော်တို့နဲ့ နည်းနည်းပဲထိစပ်ပြီးတော့ အောက်ပိုင်းမှာ ညောင်လေးပင်မြို့နယ်ထဲကနေ ပြီးတော့ စစ်တောင်းမြစ်ထဲဝင်သွားတာ ဖြစ်ပါတယ်။ ဗိုင်းနားချောင်းကတော့ ကျောက်တံခါးမြို့နယ်တောင်ပေါ်ကနေစလာပြီးတော့ အမြန်လမ်းမကြီးအောက်ဘက်ရောက်လာတာနဲ့ ကျွန်တော်တို့ ဒိုက်ဦး မြို့နယ်ထဲကို တောက်လျှောက်ဖြတ်သွားပြီးတော့မှ ကျွန်တော်တို့ စစ်တောင်းမြစ်ထဲဝင်တာဖြစ်ပါတယ်။ ကောလိယချောင်းနဲ့ ဘောနီချောင်းကတော့ ကျွန်တော်တို့မြို့နယ်ထဲကစပြီးတော့ အောက်ပိုင်းမှာ ဝေါ ကနေတစ်ဆင့် မြစ်ဘက်ကို ဆင်းပြီးတော့ စစ်တောင်းမြစ်ထဲဝင်တာဖြစ်ပါတယ်။ ဒါကြောင့် ကျွန်တော်တို့မြို့နယ်အတွက် ဗိုင်းနားချောင်းဟာ အဓိကချောင်းကြီး ဖြစ်နေပါတယ်။ စောစောက ကျွန်တော် တင်ပြသလိုပဲ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနက စောစောက စာအမှတ်နှင့် ပြန်ကြားတဲ့အထဲမှာ ဗိုင်းနားချောင်းနဲ့ ဒရယ်မီးချောင်းတူးဖော်ပေးခြင်းဖြင့် လယ်မြေ ဧက ၅၀၀၀ ကျော်နှင့် ဒိုက်ဦးမြို့ပေါ်ရှိ အချို့ရပ်ကွက်များ ရေကြီးနစ်မြုပ်မှုသက်သာစေမည်ဖြစ်ပြီး အဆိုပါလုပ်ငန်းများအတွက် ၂၀၁၅-၂၀၁၆ ဘဏ္ဍာနှစ် ပဲခူးတိုင်းဒေသကြီးအစိုးရအဖွဲ့ ရန်ပုံငွေတွင် တင်ပြတောင်းခံသွားမယ်လို့ ပြန်ကြားခဲ့ပါတယ်။ ၎င်းအပြင် နာယကကြီးရဲ့ ခရီးစဉ်မှာလည်း ဒိုက်ဦး မြို့နယ် အထောက်အကူပြုဥက္ကဋ္ဌ ဦးသိန်းမြင့်ကနေပြီးတော့ ဗိုင်းနားချောင်းတူးဖော်ပေးဖို့ တင်ပြတဲ့ အခါမှာ ပဲခူးတိုင်းဒေသကြီး ဝန်ကြီး ဦးတင်စိုးကနေပြီးတော့ တိုင်းဒေသကြီးရန်ပုံငွေမှာ ထည့်သွင်းဆောင်ရွက်ရန် အစီအစဉ်ရှိကြောင်းလည်း ဖြေခဲ့ပါတယ်။ ဒါပေမယ့် အမှန်တကယ် ဘဏ္ဍာငွေခွဲဝေတဲ့ အခါမှာ ဗိုင်းနားချောင်းတူးရန်မပါရှိဘဲ ဒရယ်မီးချောင်း၊ အကြောင်ချောင်း၊ ဂုံညင်းတန်းချောင်းတို့သာ ပါရှိတဲ့အတွက် အဲဒါတွေကတော့ တူးပြီးလည်းဖြစ်ပါတယ်။ လယ်သမားတွေအတွက်လည်း အမှန်အကျိုးရှိပါတယ်။ သို့သော်လည်းပဲ ကျွန်တော်တို့ ဗိုင်းနားချောင်းကြမ်းပြင်ဟာ လောလောဆယ်ဒရယ်မီးချောင်းကြမ်းပြင်ထက်မြင့်နေတဲ့အတွက် ယခု မိုးကာလမှာ ဗိုင်းနားချောင်းမှရေတွေဟာ ဒရယ်မီးချောင်းထဲစီးဝင်ပြီးတော့ လယ်မြေဧက ၅၀၀၀ ကျော်နဲ့ ဒိုက်ဦးမြို့ပေါ်ရပ်ကွက်တွေ ရေကြီး နစ်မြုပ်မှာဖြစ်ပါတယ်။ လယ်တစ်ဧကကို တင်း ၁၀၀ ထွက်ရင် စပါးတင်း ငါးသိန်းရရှိမှာဖြစ်ပါတယ်။ တစ်တင်းကို ၅၀၀၀ နှုန်းနဲ့ရောင်းရလို့ရှိရင် သန်း ၂၅၀၀ ရမှာဖြစ်ပါတယ်။ ဒါဆိုလို့ရှိရင် ကျွန်တော်တို့ မြို့နယ်က ပြည်သူတွေတင်နစ်နာတာမဟုတ်ဘဲနဲ့ နိုင်ငံတော်အတွက်ရော၊ မြို့နယ်အတွက်ပါ GDP တွေ နစ်နာဆုံးရှုံးမှာဖြစ်ပါတယ်။ ယခုအချိန်မှာတူးမယ်ဆိုရင်လည်း ဇွန်လတစ်လတော့ လုပ်ငန်းဆောင်ရွက်ရန် အချိန်ရှိပါသေး တယ်။ သို့ပါ၍ ဥက္ကဋ္ဌကြီးမှတစ်ဆင့် ထပ်ဆင့်မေးခွန်းမေးမြန်းလိုသည်မှာ ဗိုင်းနားချောင်းတူးဖော်ရေး အတွက် ရန်ပုံငွေအား ဖြည့်စွက်ရန်ပုံငွေတွင် ထည့်သွင်းလျာထားပြီးတော့ ယခုအချိန်ကပင် ကြို တင် ဆောင်ရွက်ပေးနိုင်ခြင်းရှိ/မရှိ လေးစားစွာမေးမြန်းအပ်ပါတယ်။</speech>
<speech><agency id="69">ဦးကျော်ကျော်ဝင်း(ဒုတိယဝန်ကြီး၊ သမ္မတရုံးဝန်ကြီးဌာန-၁)</agency>ဥက္ကဋ္ဌကြီးခင်ဗျား။ ကျွန်တော် ပထမဖြေကြားတဲ့အထဲမှာလည်း ပါရှိပြီးဖြစ်ပါတယ်။ အဲဒီထဲမှာ နောက်ဆုံးမှာ ကျွန်တော် ဆက်လက် ပြီးတော့ နောက်ဆုံးအခြေအနေကို ဖြည့်စွက်တင်ပြပါ့မယ်ဆိုတဲ့အထဲမှာ တစ်ပိုဒ်ပါပါတယ်။ ဒါ ဘာပါ သလဲဆိုလို့ရှိရင် ဗိုင်းနားချောင်းနဲ့ ပျဉ်းမလွင်ချောင်းတူးဖော်ရေးလုပ်ငန်းကို ၂၀၁၅-၂၀၁၆ ဘဏ္ဍာ ရေးနှစ်မှာ တိုင်းဒေသကြီးဖြည့်စွက်ရန်ပုံငွေကနေပြီးတော့ တောင်းခံဆောင်ရွက်ပေးသွားမယ်ဆိုတာ ပါရှိပြီးဖြစ်ပါတယ်။ ယခု ကိုယ်စားလှယ်တော်ကြီး တင်ပြတဲ့အချက်ကလည်း တကယ့်အရေးကြီးတဲ့ အချက်ဖြစ်တဲ့အတွက်ကြောင့် ကျွန်တော် ဆည်မြောင်းဦးစီးဌာနကိုလည်း ဒီအခြေအနေကို ထပ်ပြီးတော့ အကြောင်းကြားပေးပါ့မယ်ခင်ဗျား။ သူတို့လည်း တတ်နိုင်သလောက် အဆင်ပြေအောင်ဆောင် ရွက်ပေးလို့ ရနိုင်လို့ရှိရင် ဆောင်ရွက်ပေးမှာဖြစ်ပါတယ်။ သူတို့ရဲ့ လုပ်ထုံးလုပ်နည်းနဲ့ကိုက်ညီအောင် နောက်ပြီးတော့ အဆင်ပြေအောင်လည်း ညှိနှိုင်းပြီးပေးမှာဖြစ်ပါတယ်ခင်ဗျား။</speech>
<speech type="speaker">ဒေါက်တာခင်မောင်ဆွေ မေးမြန်းတဲ့မေးခွန်းအပေါ် သက်ဆိုင်ရာဝန်ကြီးဌာန က ပြန်လည်ဖြေကြားဖို့ ဖြစ်ပါတယ်။</speech>
<speech><agency id="86">ဦးတင်ငွေ(ဒုတိယဝန်ကြီး၊ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ် များအားလုံးနှင့် ဧည့်သည်တော်ကြီးများအားလုံး ကိုယ်စိတ်နှစ်ပါး ကျန်းမာချမ်းသာပါစေကြောင်း ဦးစွာပထမနှုတ်ခွန်းဆက်သ ဂါရဝပြုအပ်ပါတယ်။ ကျွန်တော့်အနေနဲ့ ပဲခူးတိုင်းဒေသကြီး၊ ကျောက်တံခါးမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာခင်မောင်ဆွေရဲ့ ကြယ်ပွင့်ပြ မေးခွန်းနှင့်ပတ်သက်၍ ကျွန်တော် မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန ဒုတိယဝန်ကြီး ဦးတင်ငွေမှ ဖြေကြားတင်ပြမှာဖြစ်ပါတယ်ခင်ဗျား။ ပဲခူးတိုင်းဒေသကြီး၊ ကျောက်တံခါး မြို့နယ် ရန်ကုန်-မန္တလေးလမ်းမကြီးမှ နေပြီးတော့ ခင်အင်းကြီး-ဘိုကုန်း-ဆားပြင်ကျေးရွာ ဆက်တဲ့ လမ်းဟာ အရှည်အားဖြင့် ၅ မိုင် ၂ ဖာလုံရှိပါတယ်ခင်ဗျား။ အဲဒါ မြေသားလမ်းဖြစ်ပါတယ်။ အရှည် ၂ မိုင် ၁ ဖာလုံမှာ ပျက်စီးလျက်ရှိပြီးတော့ ကျေးရွာလူထုအတွက် အများကြီးလည်း ဒုက္ခရောက်ပါတယ်။ အဆိုပါလမ်းကို ပြန်ပြင်လို့ရှိရင် ၂ မိုင် ၁ ဖာလုံ၊ ၅ မိုင် ၁ ဖာလုံမှာ ၂ မိုင် ၁ ဖာလုံက ပျက်စီးနေတဲ့အတွက် အဲဒီ ၂ မိုင် ၁ ဖာလုံ မြေသားလမ်းကို ပြန်ပြင်ခြင်း၊ ကျောက်ခင်းခြင်း၊ လိုအပ်သော တံတားနှင့် ရေပြွန်များ ဆောက်လုပ်ခြင်းဆောင်ရွက်ပါက ခန့်မှန်းကုန်ကျငွေ ၆၃၅.၅၃ သန်း လောက် ကုန်ကျမယ်လို့ ခန့်မှန်းပါတယ်ခင်ဗျား။ ပဲခူးတိုင်းဒေသကြီးအတွင်းမှာ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီး ဌာနရဲ့ ဒီ ၂၀၁၅-၂၀၁၆ ဘတ်ဂျက်မှာ ဒီပဲခူးတိုင်းဒေသကြီးအတွင်း လမ်း၊ တံတားအတွက်ပင် ၅၄၉၃.၇ရ သန်း၊ ကျောက်တံခါးမြို့နယ်အတွက် ၂၀၁၅-၂၀၁၆ ဘဏ္ဍာရေးနှစ် အဆိုပါလမ်း၊ တံတား လုပ်ငန်းများအတွက် ခွင့်ပြုငွေ ၂၀၁၅-၂၀၁၆ ခုနှစ် ၂၆၅.၄၈ သန်း ဖြစ်ပါတယ်ခင်ဗျား။ အဲဒါကြောင့်မို့ လို့ ကျောက်တံခါးမြို့နယ်အတွင်းမှာရှိတဲ့ ရန်ကုန်-မန္တလေးလမ်းမကြီးကနေပြီးတော့ ခင်အင်းကြီးဘိုကုန်း-ဆားပြင်ကျေးရွာကို ဆက်သွယ်ထားတဲ့လမ်းကို ကျွန်တော်တို့ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာနရဲ့ ၂၀၁၅-၂၀၁၆ ဘဏ္ဍာရေးနှစ် ရန်ပုံငွေမှာ ထည့်သွင်းခွင့်ပြု ထားခြင်းမရှိပါကြောင်းနှင့် လတ်တလော ဆောင်ရွက်ပေးနိုင်ခြင်းမရှိသေးပါကြောင်းနှင့် ရန်ပုံငွေရရှိမှု အရ ကျေးလက်ဒေသဖွံ့ဖြိုးရေးလုပ်ငန်းများကို ဦးစားပေးအစီအစဉ်အတိုင်း ဆောင်ရွက်ပေးလျက်ရှိ ပါကြောင်း လေးစားစွာဖြေကြားအပ်ပါတယ်ခင်ဗျား။</speech>
</Q-A>
<Q-A>
<title>ညောင်ရွှေမြို့နယ်အတွင်းရှိ အင်းတိန်-မှော်ဘီလမ်းအား အဆင်ပြေချောမွေ့စွာ သွားလာနိုင်ရေးအတွက် အဆင့်မြှင့်တင် ဆောင်ရွက်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဦးဝင်းဆွေ၊ ညောင်ရွှေမဲဆန္ဒနယ်က မေးမြန်းဖို့ဖြစ်ပါတယ်။</speech>
<speech><mp id="419">ဦးဝင်းဆွေ(ညောင်ရွှေမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး နှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဖိတ်ကြားထားသောဧည့်သည်တော်ကြီးများနှင့် တက်ရောက်လေ့လာနေကြပါသော ကျောင်းသူကျောင်းသားများအားလုံး မင်္ဂလာ အပေါင်းနှင့်ပြည့်စုံနိုင်ကြပါစေ။ ကျွန်တော်ကတော့ ညောင်ရွှေမြို့နယ်၊ အင်းလေးဒေသမှ ပြည်သူ့ လွှတ်တော်ကိုယ်စားလှယ် ဦးဝင်းဆွေဖြစ်ပါတယ်။ လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီး ခင်ဗျား။ ညောင်ရွှေမြို့နယ်အတွင်းရှိ ခေါင်တိုင်- အင်းတိန်- မှော်ဘီလမ်းသည် ၂၉ မိုင်ရှည်လျားသော လမ်းဖြစ်ပြီး ခေါင်တိုင်မှအင်းတိန်ရွာအထိ လမ်းပိုင်းကိုမူ ရှိပြီးသားမူလလမ်းအား ကတ္တရာလမ်းအဖြစ် အဆင့်မြှင့်တင်ဆောင်ရွက်ပေးပြီးဖြစ်ရာ လမ်းပန်းဆက်သွယ်ရေး လွယ်ကူချောမွေ့လာသော်လည်း အင်းတိန်ရွာမှ မှော်ဘီအထိ လမ်းပိုင်းမှာမူ မြေသားလမ်းသာဖြစ်နေပါသဖြင့် ရာသီမရွေးသွားလာရန် ခက်ခဲနေကြပါသည်။ သို့ဖြစ်ပါ၍ ခေါင်တိုင်- အင်းတိန်- မှော်ဘီလမ်းပိုင်းရှိ အင်းတိန်- မှော်ဘီလမ်း ပိုင်းအား အဆင့်မြှင့်တင်ဆောင်ရွက်ပေးနိုင်ပါရန် အစီအစဉ်ရှိ/မရှိကို သိရှိလိုပါသဖြင့် ပြည်သူ့ လွှတ်တော်ဥက္ကဋ္ဌကြီးမှတစ်ဆင့် ရိုသေလေးစားစွာ မေးမြန်းအပ်ပါတယ်ခင်ဗျား။ အားလုံးကို ကျေးဇူး တင်ပါတယ်။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ပြန်လည်ဖြေကြားဖို့ ဖြစ်ပါတယ်။</speech>
<speech>ဦးတင်ငွေ(ဒုတိယဝန်ကြီး၊ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီး ဌာန)။ ။လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ် များ၊ ဧည့်သည်တော်များနှင့် အားလုံး မင်္ဂလာအပေါင်းနဲ့ ပြည့်စုံပါစေကြောင်းနှင့် ကိုယ်စိတ်နှစ်ပါး ကျန်းမာချမ်းသာပါစေကြောင်း ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်ခင်ဗျား။ ရှမ်း ပြည်နယ်၊ ညောင်ရွှေမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းဆွေရဲ့ ကြယ်ပွင့်ပြမေးခွန်း နှင့်ပတ်သက်၍ ကျွန်တော် မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန၊ ဒုတိယ ဝန်ကြီး ဦးတင်ငွေမှ ဖြေကြားပေးမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ရှမ်းပြည်နယ်၊ ညောင်ရွှေမြို့ ခေါင်တိုင်- အင်းတိန်- မှော်ဘီလမ်းဟာ အရှည်မိုင်အားဖြင့် ၂ရ မိုင်ရှိပါတယ်။ ၂၀၁၂-၂၀၁၃ မှာ အဲဒီ ဘဏ္ဍာရေးနှစ်တုန်းက ကျွန်တော်တို့ ကတ္တရာလမ်း ၁၀ မိုင် ခင်းပေးခဲ့ပါတယ်။ ၂၀၁၃-၂၀၁၄ ဘဏ္ဍာရေးနှစ်မှာလည်း ကတ္တရာလမ်း ၁ မိုင်၊ မြေသားလမ်း ၂ မိုင်ဆောင်ရွက်ပေးခဲ့ပါတယ်။ စုစုပေါင်း ကျန်တဲ့ ၂ရ မိုင်မှာ ကတ္တရာလမ်း ၁၆ မိုင်နှင့် မြေသားလမ်း ၁၄ မိုင် ဆောင်ရွက်ရန် ကျန်ရှိပါတယ်။ ဒါနဲ့ပတ်သက်ပြီး ကျွန်တော်တို့ ဆောင်ရွက်ရန်ကျန်တဲ့ မြေသားလမ်း ၁၄ မိုင်အတွက် ခန့်မှန်း ကုန်ကျငွေ နောက် ကတ္တရာလမ်း ၁၆ မိုင်ခင်းဖို့အတွက်ကုန်ကျငွေ စုစုပေါင်း ၂၁၇၉.၅၈ သန်းခန့် ကုန်ကျမယ်လို့ခန့်မှန်းရရှိပါတယ်ခင်ဗျား။ ရှမ်းပြည်နယ်အတွင်းမှာ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာနရဲ့ ၂၀၁၅-၂၀၁၆ ယခုဘဏ္ဍာရေးနှစ်မှာ ရန်ပုံငွေ ၆၇၅၈.၄၃၆ သန်း လမ်း၊ တံတားနှင့်ရေပြွန်များ ဆောင်ရွက်ရန် ခွင့်ပြု ထားပါတယ်။ ညောင်ရွှေမြို့အနေနဲ့ ဒီ ယခု ၂၀၁၅-၂၀၁၆ ဘဏ္ဍာရေးနှစ်မှာ ရရှိတဲ့ဘဏ္ဍာရန်ပုံငွေအနေနဲ့ကတော့ လမ်း၊ တံတားအတွက် ၈၀.၆၈ သန်း ဖြစ်ပါတယ်ခင်ဗျား။ ဒါကြောင့်မို့လို့ ပြည်သူ့လွှတ်တော်ကိုယ်စားလှယ်ကြီးမေးမြန်းတဲ့ ညောင်ရွှေ မြို့နယ် ခေါင်တိုင်-အင်းတိန်- မှော်ဘီလမ်း အင်းပတ်လမ်းပေါ့လေ။ ကျန်ရှိတဲ့လမ်းအပိုင်းဖြစ်တဲ့ ကတ္တရာလမ်း ၁၆ မိုင် နဲ့ မြေသားလမ်း ၁၄ မိုင် ခင်းဖို့အတွက် ၂၀၁၅-၂၀၁၆ ဘဏ္ဍာရေးနှစ်မှာ ကျွန်တော်တို့ဝန်ကြီးဌာနအနေနဲ့ ဘဏ္ဍာငွေလျာထားခြင်းမရှိပါကြောင်းနှင့် လတ်တလောလည်းဆောင်ရွက်ပေးနိုင်ခြင်းမရှိသေးပါကြောင်း လေးစားစွာ တင်ပြအပ်ပါတယ်ခင်ဗျား။</speech>
</Q-A>
<Q-A>
<title>ပုဏ္ဏားကျွန်းမြို့နယ် အနောက်ဘက်စွန်းရှိ သင်ပုန်းတန်းကျွန်း ပုဏ္ဏားကျွန်း-ရသေ့တောင်ကားလမ်းတို့ ဆက်သွယ်သော ကျေးရွာချင်းဆက်လမ်း ဖောက်လုပ်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးထွန်းအောင်ကျော်၊ ပုဏ္ဏားကျွန်းမဲဆန္ဒနယ်က မေးမြန်းဖို့ဖြစ်ပါတယ်။</speech>
<speech><mp id="357">ဦးထွန်းအောင်ကျော်(ပုဏ္ဏားကျွန်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ကြွရောက်ကြသူအားလုံးကို လေးစားစွာဂါရဝပြု ပါတယ်။ ကျွန်တော်က ရခိုင်ပြည်နယ်၊ ပုဏ္ဏားကျွန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးထွန်းအောင်ကျော် ဖြစ်ပါတယ်ခင်ဗျား။ ကျွန်တော့်အနေနဲ့ ပုဏ္ဏားကျွန်းမြို့နယ်ရဲ့ လမ်းပန်းဆက်သွယ်မှု ဖွံ့ဖြိုးရေးအတွက် မေးခွန်းမေးမှာဖြစ်ပါတယ်။ ပုဏ္ဏားကျွန်းမြို့နယ်ဟာ မြောက်ဘက်မှာတောင်ကုန်း၊ တောင်တန်းပေါများပေမယ့် အနောက်ဘက်နှင့်တောင်ဘက်မှာ မြစ်ဝမြေနုကျွန်းတွေများပါတယ်။ အဲဒီအထဲမှာ ဒီသင်ပုန်းတန်းကျွန်းလည်း တစ်ခုအပါအဝင်ဖြစ်ပါတယ်။ သင်ပုန်းတန်းကျွန်းမှာ ကျေးရွာရှစ်ရွာရှိပါတယ်။ အဲဒီကျေးရွာတွေက တော့ ဒီအလယ်ချောင်းကျွန်း၊ သာယာကုန်းစသည်အားဖြင့် ဒီကျေးရွာရှစ်ရွာရဲ့ လူဦးရေကလည်း ၁၀၀၀၀ နီးပါးရှိပါတယ်။ အဲဒီတော့ ဒီလိုမိုးတွင်းကာလဆိုရင် ဒီကျွန်းကလူတွေဟာ ရေကြောင်းကပဲ ကူးလူးသွားလာကြရပါတယ်။ ဒီလိုကျွန်းတွေဖြစ်တဲ့အတွက် အနီးဆုံးအဓိကဖြစ်တဲ့ ပုဏ္ဏားကျွန်းမြို့ ကိုလည်း စက်လှေ၊ လှေတွေနဲ့ပဲ။ နောက် ရခိုင်ပြည်နယ်မြို့တော် စစ်တွေကိုသွားရင်လည်း စက်လှေ၊ လှေတွေနဲ့ပဲသွားရပါတယ်။ အဲဒီလို လှိုင်းလေပြင်းထန်တဲ့ရာသီမှာ စက်လှေတွေနစ်ရင်လည်း ကျေးရွာ တွေဖြစ်တဲ့အတွက် လူမသိသူမသိပြီးသွားတာတွေများပါတယ်။ အဲဒီတော့ ဒီဒုက္ခတွေ၊ မဖွံ့ဖြိုးမှုတွေကို လမ်းပန်းဆက်သွယ်ပေးခြင်းအားဖြင့် ဒီလူတွေရဲ့ အချိန်ကြန့်ကြာမှု၊ ခရီးစရိတ်ကုန်ကျမှုတွေနှင့် သွား လာရခက်ခဲမှုတွေ ပြေလည်သွားနိုင်ပါတယ်။ အဲဒါကြောင့် အခုဖောက်လုပ်နေတဲ့ ရသေ့တောင်ပုဏ္ဏားကျွန်းလမ်းနဲ့ နားင်းကျကျေးရွာ၊ မိုးတိမ်ပြင်ကျေးရွာကို ဆက်သွယ်ပြီးတော့ ဒီသင်ပုန်းတန်း ကျွန်းကို ဒီသင်ပုန်းတန်းကျွန်းပေါ်မှာလည်း ဒီကျွဲခြားကျေးရွာကနေ ကံပြင်ကျေးရွာအထိ ၅ မိုင်လောက်ဟာ ရာသီမရွေးသွားနိုင်တဲ့ လမ်းကြမ်းရှိပြီးသားဖြစ်ပါတယ်ခင်ဗျား။ အဲဒါကြောင့် ဒီသင်ပုန်း တန်းကျွန်း၊ နားနှောင်းကျကျေးရွာနဲ့ မိုးတိမ်ပြင်ကျေးရွာကို ဖောက်လုပ်နေတဲ့ ရသေ့တောင်ပုဏ္ဏားကျွန်း ကားလမ်းနဲ့ဆက်သွယ်ပေးနိုင်ဖို့အတွက် အစီအစဉ်ကို ဥက္ကဋ္ဌကြီးမှတစ်ဆင့် သိရှိ လိုကြောင်း မေးမြန်းအပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ဖြေကြားဖို့ ဖြစ်ပါတယ်။</speech>
<speech>ဦးတင်ငွေ(ဒုတိယဝန်ကြီး၊ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီး ဌာန)။ ။လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ် များ၊ ဧည့်သည်တော်များ ကိုယ်စိတ်နှစ်ပါး ကျန်းမာချမ်းသာပါစေကြောင်း ဦးစွာပထမ နှုတ်ခွန်း ဆက်သအပ်ပါတယ်ခင်ဗျာ။ ကျွန်တော်ကတော့ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုး ရေးဝန်ကြီးဌာန၊ ဒုတိယဝန်ကြီး ဦးတင်ငွေဖြစ်ပါတယ်။ ရခိုင်ပြည်နယ်၊ ပုဏ္ဏားကျွန်းမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးထွန်းအောင်ကျော်၏ မေးခွန်းကို ဖြေကြားသွားမှာဖြစ်ပါတယ်။ ရခိုင် ပြည်နယ်၊ ပုဏ္ဏားကျွန်းမြို့နယ်၊ သင်ပုန်းတန်းကျွန်းနှင့် နားချောင်းကျ၊ မိုးတိမ်ပြင် ကျေးရွာကိုဖြတ်ပြီးတော့ ပုဏ္ဏားကျွန်း-ရသေ့တောင်လမ်းကို ဆက်သွယ်တဲ့လမ်းဟာ ကျေးရွာချင်းဆက်လမ်းဖြစ်ပါတယ်။ အရှည်အားဖြင့် ၁၁ မိုင်ရှိပြီးတော့ မြေသားလမ်း ၆ မိုင် သာရှိပါတယ်။ ကျန်တဲ့ ၅ မိုင်က မြေသားလမ်းဖောက်လုပ်ဖို့ လိုအပ်ပါတယ်။ အဲဒီတော့ အဲဒီမြေသားလမ်းဖောက်လုပ်လို့ရှိရင် ကျွန်တော်တို့ စုစုပေါင်း သံကူကွန်ကရစ်တံတားရယ်၊ အဲဒီမှာရှိတဲ့ သစ်သားတံတားရယ်၊ ရေပြွန် များရယ် ဖောက်လို့ရှိရင် စုစုပေါင်း ၈၄၉.၈ သန်းလောက် ကုန်ကျမယ်လို့ခန့်မှန်းပါတယ်။ ရခိုင် ပြည်နယ်အတွင်းမှာ ယခုနှစ် ၂၀၁၅-၂၀၁၆ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေး ဝန်ကြီးဌာနမှ ၈၀၂၅.ရ သန်း လမ်း၊ တံတားများအတွက် ခွင့်ပြုချမှတ်ပေးပြီးဖြစ်ပါတယ်။ ပုဏ္ဏားကျွန်းမြို့နယ်အတွက်ရရှိတဲ့ ၂၀၁၅-၂၀၁၆ ရန်ပုံငွေကတော့ ဒီလမ်း၊ တံတားအတွက် ၁၅၆.၁၈၂ သန်းဖြစ်တဲ့အတွက်ကြောင့် ကျွန်တော်တို့ ဒါကလည်း ခွင့်ပြုပြီးဖြစ်ပါတယ်။ ဒါကြောင့်မို့လို့ ပြည်သူ့လွှတ်တော်ကိုယ်စားလှယ်ကြီးမေးမြန်းထားတဲ့ ပုဏ္ဏားကျွန်းမြို့နယ်အတွင်းမှာရှိတဲ့ သင်ပုန်း တန်းကျွန်းနှင့် ပုဏ္ဏားကျွန်း-ရသေ့တောင်ကားလမ်းကို ဖောက်ထားတဲ့လမ်း ကျေးရွာချင်းဆက်လမ်းကို ကျွန်တော်တို့ ၂၀၁၅-၂၀၁၆ မှာတော့ လျာထားခြင်းမရှိကြောင်း တင်ပြအပ်ပါတယ်ခင်ဗျား။ အဲဒီတော့ ကျွန်တော်တို့ လာမယ့်ဖြည့်စွက်တို့၊ နောက် လာမယ့်နှစ်တွေမှာဆိုလို့ရှိရင် ဦးစားပေးထဲတော့ ကျွန်တော်တို့ မှတ်တမ်းတင်ထားမယ်လို့ တင်ပြအပ်ပါတယ်ခင်ဗျား။ အခု လတ်တလောတော့ ဆောင်ရွက်ပေးနိုင်ခြင်းမရှိသေးပါကြောင်း တင်ပြအပ်ပါတယ်ခင်ဗျား။</speech>
<speech type="speaker">ဦးထွန်းအောင်ကျော်ခင်ဗျား။ ကျွန်တော်တို့ကတော့ နှုတ်ကျိုးပြီးတော့ ပုဏ္ဏကျွန်း၊ ပုဏ္ဏကျွန်းလို့ ခေါ်မိပါတယ်။ ဦးထွန်းအောင်ကျော်တို့ကကော အသံထွက်အမှန်က ပုဏ္ဏားကျွန်းလား။ ပုဏ္ဏကျွန်းလား။</speech>
<speech><mp id="357">ဦးထွန်းအောင်ကျော်(ပုဏ္ဏားကျွန်းမဲဆန္ဒနယ်)</mp>ပုဏ္ဏားကျွန်းပါ။</speech>
<speech type="speaker">ဟုတ်ကဲ့။ ကျွန်တော် နောက်ကျရင် ပုဏ္ဏားကျွန်းလို့ပဲပြောပါမယ်။ ဒီလို ဘာ့ကြောင့်ပြောရသလဲဆိုရင် တစ်ချိန်က လောင်းလုံနဲ့လောင်းလုံးကိစ္စပါ။ ကျွန်တော်တို့ကတော့ နှုတ်ကျိုးနေပါတယ်။ လောင်းလုံ၊ လောင်းလုံနဲ့။ သက်ဆိုင်ရာလွှတ်တော်ကိုယ်စားလှယ်က လောင်းလုံ မဟုတ်ပါဘူး။ လောင်းလုံးပါလို့ လွှတ်တော်ထဲမှာ ပြောတာလည်းရှိပါတယ်။ ဒါ့ကြောင့် ကျွန်တော်တို့ အသံထွက် လွဲတယ်၊ လိုတယ်ဆိုလို့ရှိရင် နောက် ပြန်တည့်နိုင်အောင် မေးမြန်းခြင်းဖြစ်ပါတယ်။</speech>
</Q-A>
<Q-A>
<title>ဟိုပုန်းမြို့နယ်၊ မဲနယ်တောင်၊ တောင်ပေါ်ဒေသရှိ ပြည်သူများအတွက် မြေသားလမ်း၊ တံတားများနှင့် သောက်သုံးရေရရှိရေးကို မည်သို့စီမံဆောင်ရွက်ပေးမည်နှင့် စပ်လျဉ်းသည့်မေးခွန်း</title>
<speech type="speaker">ဦးခွန်သိန်းဖေ၊ ဟိုပုန်းမဲဆန္ဒနယ်က မေးမြန်းဖို့ဖြစ်ပါတယ်။</speech>
<speech><mp id="420">ဦးခွန်သိန်းဖေ(ဟိုပုန်းမဲဆန္ဒနယ်)</mp>လေးစားအပ်တဲ့ ဥက္ကဋ္ဌကြီးခင်ဗျား။ ပအိုဝ်းကိုယ်ပိုင် အုပ်ချုပ်ခွင့်ရဒေသ၊ ဟိုပုန်းမြို့နယ်၊ မဲနယ်တောင် တောင်ပေါ်ဒေသရှိပြည်သူများ ဆက်သွယ်သွားလာ ရေးလွန်စွာခက်ခဲလျက်ရှိရာ ယခင်ဘဏ္ဍာနှစ်၌ ကျောက်ကခြား၊ လိန်းကလ၊ ထီတန်းလိတ်၊ ပါခက်၊ ပန်ကလားကျေးရွာများသို့ ဆက်သွယ်သွားလာသည့် မြေသားလမ်းကို နိုင်ငံတော်မှ ဖောက်လုပ်ပေး ခဲ့ရာ ပြည်သူများ များစွာဝမ်းသာအားရဖြစ်လျက်ရှိပါသည်။ ယခုအခါ အဆိုပါလမ်းနှင့် ချိတ်ဆက် ထားသည့် ပါခက်-ပန်ကလား-ဗန်းစောင်းလမ်း၊ လိန်းကလ-ဟိုက်နွဲလမ်း လမ်းနှစ်လမ်းကို မြေသား လမ်းအဖြစ် ထပ်မံဆန္ဒပြုလာကြပါသည်။ တစ်ဆက်တည်းမှာပင် အဆိုပါ လမ်းပေါ်ရှိတံတားများ ကိုလည်း လမ်းများရေရှည်ခိုင်ခံ့တည်တံ့စေရန် နိုင်ငံတော်မှ ထပ်မံတည်ဆောက်ပေးရန် အထူးလိုလား လျက်ရှိနေကြပါသည်။ ဒါ့အပြင် မဲနယ်တောင်ထိပ်မှာရှိတဲ့ လိန်းကလရွာဟာ သောက်သုံးရေအခက် အခဲရှိနေပါသည်။ သို့ဖြစ်ပါ၍ ဖော်ပြပါ မဲနယ်တောင် တောင်ပေါ်ဒေသနေပြည်သူများ သွားလာရေး အတွက် မြေသားလမ်းနှင့် ၎င်းလမ်းကြောင်းပေါ်ရှိ တံတားများအပြင် ရွာသူရွာသားများ သောက်သုံး ရေရှိရေးကို နိုင်ငံတော်မှ မည်ကဲ့သို့ စီမံဆောင်ရွက်ပေးမည်ကိုသိရှိလိုပါသဖြင့် ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်။</speech>
<speech>ဦးတင်ငွေ(ဒုတိယဝန်ကြီး၊ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီး ဌာန)။ ။လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ် များ၊ ကြွရောက်လာသော ဧည့်သည်တော်များအားလုံး ကိုယ်စိတ်နှစ်ပါး ကျန်းမာချမ်းသာါစေကြောင်း ဦးစွာပထမ နှုတ်ခွန်းဆက်သ ဂါရဝပြု အပ်ပါတယ်ခင်ဗျား။ ကျွန်တော့်အနေနဲ့ မွေးမြူရေး၊ ရေလုပ်ငန်း နှင့်ကျေးလက်ဒေသဖွံ့ဖြိုးရေးဝန်ကြီးဌာန၊ ဒုတိယဝန်ကြီးအနေဖြင့် ရှမ်းပြည်နယ်၊ ဟိုပုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခွန်သိန်းဖေရဲ့ ကြယ်ပွင့်ပြမေးခွန်းနဲ့ပတ်သက်လို့ တင်ပြဖြေကြား သွားမှာဖြစ်ပါတယ်။ ရှမ်းပြည်နယ်၊ ဟိုပုန်းမြို့နယ်မှာ ပါခက်- ပန်ကလား- ဗန်းစောင်းလမ်းက ၅ မိုင်နဲ့ ဖာလုံရှိပါတယ်။ အလားတူပဲ ဒုတိယလမ်းဖြစ်တဲ့ လိန်းကလ- ဟိုက်နွဲလမ်းကလည်း ၅ မိုင် နဲ့ ရ ဖာလုံ ရှိပါတယ်။ အဲဒီ စုစုပေါင်း ၁၁ မိုင်နဲ့ ၆ ဖာလုံရှိပါတယ်ခင်ဗျား။ အဆိုပါလမ်းကို လမ်းနှစ်လမ်းပေါ့လေ။ အဆိုပါလမ်းနှစ်လမ်း ၁၁ မိုင် ၆ ဖာလုံကို ကျောက်ချောလမ်းခင်း��ယ်ဆိုရင် ခန့်မှန်းအားဖြင့် တံတား အပါအဝင် စုစုပေါင်း ၁၂၆၈.၉၉ သန်းကုန်ကျမှာဖြစ်ပါတယ်ခင်ဗျား။ ပအိုဝ်းကိုယ်ပိုင်အုပ်ချုပ်ခွင့်ရ ဒေသအတွင်းမှာ ယခုနှစ် ၂၀၁၅-၂၀၁၆ မှာ ကျွန်တော်တို့ ကျေးလက်ဒေသလမ်းများအတွက် ခွင့်ပြုငွေ စုစုပေါင်းက ၁၂၂၈.၅၄ သန်းဖြစ်ပါတယ်။ အလားတူပဲ အဲဒီအထဲမှာပါတဲ့ ဟိုပုန်းမြို့နယ်အတွက်ဆိုရင် ၂၀၁၅-၂၀၁၆ ယခု ဘဏ္ဍာရေးနှစ်မှာ ၄၀၃.၄၀ သန်း ကျွန်တော်တို့ ကျောက်ချောလမ်းများခင်းရန် လျာထားဆောင်ရွက်ထားပါတယ်။ ဆက်လက်ပြီးတော့လည်း ပအိုဝ်းကိုယ်ပိုင်အုပ်ချုပ်ခွင့်ရဒေသ အတွင်းမှာ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာနရဲ့ ၂၀၁၅-၂၀၁၆ ယခုနှစ်ဘဏ္ဍာနှစ်မှာ ရေတွင်းများအတွက်ပေါ့လေ ရန်ပုံငွေ ၇၄၉.၇၅ သန်း၊ ကျေးရွာပေါင်း ၆၈ ရွာ တွင်းတိမ် ၁၅ တွင်း၊ တွင်းနက် ၃ တွင်း၊ လက်တူးတွင်း ၁၅ တွင်း၊ စိမ့်စမ်း ရေသွယ်ယူခြင်း ၃၂ ခု၊ အခြားရေလုပ်ငန်း ၃ ခု စုစုပေါင်း ၆၈ ခုဆောင်ရွက်ရန်ရှိပါတယ်။ အဲဒီအထဲက ပြန်ကောက်နုတ် ပြီးတော့ ဟိုပုန်းမြို့နယ်အတွက်ဆိုလို့ရှိရင် ရေရရှိရေးအတွက် ၂၀၁၅-၂၀၁၆ ဘဏ္ဍာရေးနှစ်မှာ ၂၅၂.၅၄ သန်း စိမ့်စမ်းရေသွယ်ယူခြင်းလုပ်ငန်း ၁၅ ခု ဆောင်ရွက်ခွင့်ပြု ထားပြီးလည်း ဖြစ်ပါတယ် ခင်ဗျား။ ပြည်သူ့လွှတ်တော်ကိုယ်စားလှယ်ကြီးမှမေးမြန်းတဲ့ ဟိုပုန်းမြို့နယ်အတွင်းမှာရှိတဲ့ ပါခက်ပန်ကလား- ဗန်းစောင်းလမ်း၊ လိန်းကလ- ဟိုက်နွဲလမ်းနှင့် အဆိုပါလမ်းများပေါ်ရှိ တံတားများ၊ နောက်တစ်ခါ ဟိုပုန်းမြို့နယ်အတွင်းမှာရှိတဲ့ လိန်းကလကျေးရွာရေရရှိရေးအတွက် စိမ့်စမ်းရေသွယ်ယူ ရေးလုပ်ငန်းများကို မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီး ဌာန၏ ၂၀၁၅၂၀၁၆ ဘဏ္ဍာရေးနှစ်မှာ လျာထားထားခြင်းမရှိသေးပါကြောင်း၊ လတ်တလော ဆောင်ရွက်ပေးနိုင်ခြင်း မရှိသေးပါကြောင်းနှင့် လက်ရှိခွင့်ပြုထားသော လုပ်ငန်းများမှာလည်း ဆက်လက်ပြီးတော့ ကျွန်တော်တို့ လိုအပ်တဲ့နေရာများကို ဦးစားပေးအလိုက် လွှဲပြောင်းလျာထားပြီး ဆောင်ရွက်သင့် ပါကြောင်း တင်ပြအပ်ပါတယ်ခင်ဗျား။</speech>
<speech type="speaker">ယနေ့အတွက် မေးခွန်းများ မေးမြန်းခြင်း၊ ဖြေကြားခြင်းအစီအစဉ်ပြီးပါပြီ။</speech>
</Q-A>
</section>
<section value="Bill">
<bill>
<title>အမျိုးသားလွှတ်တော်က ပြင်ဆင်ချက်ဖြင့် အတည်ပြု၍ပေးပို့သော ၂၀၁၂ ခုနှစ်၊ အမျိုးသား လွှတ်တော်ဆိုင်ရာဥပဒေကို ပြင်ဆင်သည့်ဥပဒေကြမ်းကို လက်ခံရရှိကြောင်း လွှတ်တော်သို့ အသိပေးတင်ပြခြင်းနှင့် ဥပဒေကြမ်းကော်မတီက အစီရင်ခံစာဖတ်ကြားရှင်းလင်းခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်တွင် စတင်တင်သွင်းပြီး ပြင်ဆင်ချက်ဖြင့် အတည်ပြု၍ပေးပို့လာသော ၂၀၁၂ ခုနှစ်၊ အမျိုးသားလွှတ်တော်ဆိုင်ရာဥပဒေကို ပြင်ဆင်သည့်ဥပဒေကြမ်းကို ၁၄-၅-၂၀၁၅ ရက်နေ့တွင် လက်ခံရရှိခဲ့ပါတယ်။ ကိုယ်စားလှယ်များလေ့လာနိုင်ရန် ဥပဒေကြမ်းမိတ္တူ ကိုလည်း ဖြန့်ဝေထားပြီး ဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး ပြည်သူ့လွှတ်တော်ဥပဒေကြမ်းကော်မတီက အစီရင် ခံစာတင်သွင်းဖို့ ဖြစ်ပါတယ်။ အစီရင်ခံစာတင်သွင်းရန် ဥပဒေကြမ်းကော်မတီအား ဖိတ်ခေါ်ပါတယ်။။</speech>
<speech><mp id="239">ဦးခင်မောင်ရွှေ(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော်ကတော့ စစ်ကိုင်းတိုင်းဒေသကြီး၊ တမူးမဲဆန္ဒနယ်မှ ပြည်သူ့လွှတ်တော် ဥပဒေကြမ်းကော်မတီဝင် ဦးခင်မောင်ရွှေ ဖြစ်ပါတယ်။ ကျွန်တော့် အနေဖြင့် ပြည်သူ့လွှတ်တော်ဥပဒေကြမ်းကော်မတီရဲ့ ကိုယ်စား ၂၀၁၂ ခုနှစ်၊ အမျိုးသားလွှတ်တော် ဆိုင်ရာဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်းပြီး ပြည်သူ့လွှတ်တော်ဥပဒေကြမ်းကော်မတီ ၏လေ့လာတွေ့ရှိချက်အစီရင်ခံစာအား လွှတ်တော်သို့တင်ပြသွားမှာ ဖြစ်ပါတယ်၁။ ဧရာဝတီတိုင်းဒေသကြီး၊ မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဦးခင်မောင်ရီက တင်သွင်းသော ၂၀၁၂ ခုနှစ်၊ အမျိုးသားလွှတ်တော်ဆိုင်ရာဥပဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော်၌ ၁၆-၂-၂၀၁၅ ရက်နေ့တွင် စတင်တင်သွင်းခဲ့ပြီး ၁၃-၅-၂၀၁၅ ရက်နေ့ အမျိုးသားလွှတ်တော်အစည်းအဝေးတွင် ပြင်ဆင်ချက်များဖြင့် အတည်ပြုပြီးနောက် ပြည်သူ့ လွှတ်တော်တွင် ဆွေးနွေးနိုင်ရန် ပေးပို့လာပါသည်။ ၂။ လွှတ်တော်ရုံးများကို သီးခြားဖွဲ့စည်းပြီးဖြစ်၍ အမျိုးသားလွှတ်တော်၏ ရုံးလုပ်ငန်းနှင့် အုပ်ချုပ်မှုကိစ္စအဝဝတို့ကို ကြီးကြပ်ဆောင်ရွက်နိုင်ရန်နှင့်ဖွဲ့စည်းပုံအခြေခံဥပဒေနှင့်အညီ ဆောင်ရွက် နိုင်ရန်အလို့ငှာ ဤဥပဒေကြမ်းကို ရေးဆွဲတင်ပြလာခြင်းဖြစ်ကြောင်း လေ့လာတွေ့ရှိရပါတယ်။ ၃။ ပြည်သူ့လွှတ်တော်ဥပဒေကြမ်းကော်မတီသည် ၁၉-၅-၂၀၁၅ ရက်နေ့တွင် ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်အဖွဲ့ဝင်များနှင့်အတူ ညှိနှိုင်းအစည်းအဝေး ကျင်းပပြုလုပ်ခဲ့ပြီး ပြည်သူ့လွှတ်တော်ဆိုင်ရာနည်းဥပဒေ ၅၉ ပါ အခြေခံရမည့်မူ ၁၂ ချက်နှင့်အညီ အမျိုးသားလွှတ်တော်၏ ပြင်ဆင်အတည်ပြုချက်များကို လေ့လာစိစစ်ခဲ့ကြရာ တွေ့ရှိချက်နှင့် ပြင်ဆင်ရန် တင်ပြချက်များမှာ အောက်ပါအတိုင်းဖြစ်ပါသည်(က) ဤဥပဒေကြမ်းတွင် အပိုဒ်ပေါင်း ၁၉ ခုပါရှိပါသည်။ (ခ) အမျိုးသားလွှတ်တော်၏ ပြင်ဆင်အတည်ပြုချက်များအနက် (၁၀)ချက်ကို သဘောတူလက်ခံပါသည်။ (ဂ) အပိုဒ် ၃ ကို အောက်ပါအတိုင်း ပြင်ဆင်ပါသည်၃။ ၂၀၁၂ ခုနှစ်၊ အမျိုးသားလွှတ်တော်ဆိုင်ရာဥပဒေပုဒ်မ ၂ ပုဒ်မခွဲ(ည)ကို အောက်ပါအတိုင်းအစားထိုးရမည်(ည) လွှတ်တော်ရုံးဆိုသည်မှာ အမျိုးသားလွှတ်တော်၏ ရုံးလုပ်ငန်းနှင့် အုပ်ချုပ်မှုကိစ္စ အဝဝတို့ကို ကြီးကြပ်ဆောင်ရွက်ရန် ဖွဲ့စည်းထားသောရုံးကို ဆိုသည်။ (ဃ) အပိုဒ် ၄ တွင်ပါရှိသော ပုဒ်မ ၂ ပုဒ်မခွဲ(ဋ)ကို ပုဒ်မ ၂ ပုဒ်မခွဲ(ည)တွင် လွှတ်တော်ရုံးဟု အဓိပ္ပာယ်ဖွင့်ဆိုပြီးဖြစ်၍ ပယ်ဖျက်ပါသည်။ (င) အပိုဒ် ၆ တွင်ပါရှိသော ပုဒ်မ ၁၀ ပုဒ်မခွဲ(ည)ရှိ ကြို တင်သဘောတူညီချက်ဆိုသည့်စကားရပ်ကို သဘောတူညီချက်ဟု ပြင်ဆင်ပါသည်။ (စ) အမျိုးသားလွှတ်တော်၏ အသစ်ဖြည့်စွက်ချက် အပိုဒ် ၉ ကို ပယ်ဖျက်ပါသည်။ (ဆ) အပိုဒ် ၁၁ ကို အောက်ပါအတိုင်း ပြင်ဆင်ပါသည်၉။ ၂၀၁၂ ခုနှစ်၊ အမျိုးသားလွှတ်တော်ဆိုင်ရာဥပဒေ ပုဒ်မ ၁ရ ကို အောက်ပါ အတိုင်းအစားထိုးရမည်၁၇။ ဥက္ကဋ္ဌနှင့် ဒုတိယဥက္ကဋ္ဌတို့သည် နောက်တစ်ကြိမ် လွှတ်တော်သက်တမ်းပထမ ပုံမှန်အစည်းအဝေး စတင်မကျင်းပမီ အချိန်အထိ ဥက္ကဋ္ဌနှင့် ဒုတိယဥက္ကဋ္ဌတာဝန်ကို ထမ်းဆောင်ရမည်။ (ဇ) အပိုဒ် ၁၂ တွင် ပါရှိသော ပုဒ်မ ၃၄ ပုဒ်မခွဲ(ခ) ရှိ ပထမအကြိမ်ပုံမှန်အစည်းအဝေး ဆိုသည့်စကားရပ်ကို ပထမပုံမှန်အစည်းအဝေးဟု ပြင်ဆင်ပါသည်။ (ဈ) အပိုဒ် ၁၄ ကို မလိုအပ်ပါသဖြင့် ပယ်ဖျက်ပါသည်။ (ည) အပိုဒ် ၁၅ ကို အောက်ပါအတိုင်း ပြင်ဆင်ပါသည်၁၂။ ၂၀၁၂ ခုနှစ်၊ အမျိုးသားလွှတ်တော်ဆိုင်ရာဥပဒေ ပုဒ်မ ၄ရ နှင့် ပုဒ်မ ၄၈ တို့၌ ပါရှိသော အခြားဘာသာသနာကို ပုတ်ခတ်ပြောဆိုဆိုသည့်စကားရပ်ကို ဘာသာသာသနာကို ပုတ်ခတ်ပြောဆိုခြင်းဆိုသည့် စကားရပ်ဖြင့် အသီးသီးအစားထိုးရမည်။ (ဋ) အပိုဒ် ၁၅ အပိုဒ်ခွဲ(ခ)ကို ပယ်ဖျက်ပါသည်။ (ဌ) အပိုဒ် ၁၃ ကို အောက်ပါအတိုင်း အသစ်ဖြည့်စွက်ပါသည်၁၃။ ၂၀၁၂ ခုနှစ်၊ အမျိုးသားလွှတ်တော်ဆိုင်ရာဥပဒေပုဒ်မ ၅၀ ၏ခြေဆင်းကို အောက်ပါအတိုင်း အစားထိုးရမည်၅၀။ ပြည်ထောင်စုအဆင့် အဖွဲ့အစည်းတစ်ရပ်ရပ်ကို ကိုယ်စားပြု သော အဖွဲ့အစည်းဝင်များသည်(၃) အပိုဒ် ၁၆ တွင်ပါရှိသော ပုဒ်မ ၅၀ ပုဒ်မခွဲ(င)ကို အပိုဒ် ၁၃ တွင် ပြဋ္ဌာန်းပြီးဖြစ်ပါသဖြင့် ပယ်ဖျက်ပါသည်။ (ပ) အပိုဒ် ၁၇၊ အပိုဒ် ၁၈ နှင့်အပိုဒ် ၁၉ တို့ကို ပယ်ဖျက်ပါသည်။ ၄။ သို့ဖြစ်ပါ၍ ၂၀၁၂ ခုနှစ်၊ အမျိုးသားလွှတ်တော်ဆိုင်ရာဥပဒေကို ပြင်ဆင်သည့် ဥပဒေကြမ်း အား လွှတ်တော်က အတည်ပြုပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၆၁ အရ စိစစ်ခဲ့ပြီး နည်းဥပဒေ ၆၃ နှင့်အညီ လွှတ်တော်သို့ အစီရင်ခံတင်ပြအပ်ပါသည်။ အားလုံးကို ကျေးဇူးတင်ပါသည်။</speech>
<title>အမျိုးသားလွှတ်တော်က ပြင်ဆင်ချက်ဖြင့် အတည်ပြု၍ ပေးပို့သော ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေကိုပြင်ဆင်သည့်ဥပဒေကြမ်းနှင့်စပ်လျဉ်း၍ ပြင်ဆင်ချက်အဆို တင်သွင်း ဆွေးနွေးလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၂ ခုနှစ်၊ အမျိုးသားလွှတ်တော် ဆိုင်ရာဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ပြင်ဆင်ချက်အဆိုတင်သွင်းဆွေးနွေးလို သူတို့သည် ပြင်ဆင်လိုသည့် ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာကို တိတိကျကျဖော်ပြ၍ ၂၅-၅-၂၀၁၅ ရက် (တနင်္လာနေ့) နောက်ဆုံးထားပြီး အမည်စာရင်းတင်သွင်းရန်ဖြစ်ကြောင်း အသိပေး ကြေညာပါတယ်။</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော်(၁၂) ကြိမ်မြောက် ပုံမှန်အစည်းအဝေး (၅၀)ရက်မြောက်နေ့ ရပ်နားကြောင်းနှင့် အစည်းအဝေး (၅၁)ရက်မြောက်နေ့ ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် (၁၂) ကြိမ်မြောက် ပုံမှန်အစည်းအဝေး (၅၀)ရက်မြောက်နေ့ ရပ်နားပါမယ်။ ပထမအကြိမ် ပြည်သူ့ လွှတ်တော်(၁၂) ကြိမ်မြောက် ပုံမှန်အစည်းအဝေး (၅၁)ရက်မြောက်နေ့ကို ၂၀၁၅ ခုနှစ်၊ မေလ ၂၅ ရက်နေ့ (တနင်္လာနေ့) နံနက် ၁၀းဝဝ နာရီအချိန်မှာ ဆက်လက်ကျင်းပမှာဖြစ်ကြောင်းနဲ့ ယနေ့အစည်း အဝေးပြီးဆုံးကြောင်း ကြေညာပါတယ်။(ဩဘာသံများ)။</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။။</speech>
<speech type="mc">အားလုံးထွက်ခွာနိုင်ပါပြီခင်ဗျား။။</speech>
<p>ပထမအကြိမ် ပြည်သူ့လွှတ်တော် (၁၂) ကြိမ်မြောက် ပုံမှန်အစည်းအဝေး (၅၀)ရက်မြောက်နေ့ ကို ၁၀၅၅ နာရီအချိန်တွင် ရပ်နားပါသည်။</p>
</postface>
</transcript>
</doc>
