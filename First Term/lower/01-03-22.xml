<doc>
<docinfo>
<docno>01-03-22.xml</docno>
<pdf>01-03-22.pdf</pdf>
<term value='01'>ပထမအကြိမ်</term>
<session value='03' />
<sittingday value='22' />

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၂၂) ရက်မြောက်နေ့မှတ်တမ်း</title>
<date value='27-04-2012'>၁၃၇၄ ခုနှစ်၊ ကဆုန်လဆန်း ရ ရက် (၂၀၁၂ ခုနှစ်၊ ဧပြီလ ၂ရ ရက်) (သောကြာနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော် အစည်းအဝေးခန်းမတွင် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၂၂) ရက်မြောက်နေ့ကို မွန်းလွဲ ၁၃၁၀ နာရီအချိန်၌ စတင်ကျင်းပ ပါသည်။ ပြည်သူ့လွှတ်တော် ဥက္ကဋ္ဌအဖြစ် သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ်ဦးခင်မောင်ဦး၊ ညွှန်ကြားရေးမှူး၊ လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဖိတ်ကြားထားသော ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာ နိုင်ငံတော် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး၍ (၂၂) ရက်မြောက်နေ့ အစီအစဉ် စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">မင်္ဂလာပါ</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၂၂) ရက်မြောက်နေ့မှာ ပြည်သူ့လွှတ်တော် ကိုယ်စားလှယ်များ စိစစ်ရေးကော်မတီရုံတင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော်ကိုယ်စားလှယ် ၃၉၄ ဦးရှိတဲ့အနက် ၃၇၁ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူ ဦးရေစုစုပေါင်းရဲ့ ၉၄.၁၆ ရာခိုင်နှုန်းရှိတဲ့အတွက် အစည်းအဝေးအထမြောက်ကြောင်းနှင့် စတင်ကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ် ၃ ဖြစ်ပါတယ်။ ပြည်သူ့လွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၂၂) ရက် မြောက်နေ့အစီအစဉ်များကို ကြို တင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များ အတွက် ခွင့်ပန်ကြားရန် ဖြစ်ပါတယ်</speech>
<speech><mp id="uam">ဦးအေးမြင့်(အတွင်းရေးမှူး၊ ပြည်သူ့လွှတ်တော်ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၂၂) ရက်မြောက်နေ့ ၂၇-၄-၂၀၁၂ ရက်နေ့တွင် အစည်းအဝေး မတက်ရောက်နိုင်သဖြင့် ခွင့်တိုင်ကြားသူ ပြည်သူ့လွှတ်တော်ကိုယ်စားလှယ်များစာရင်းကို လွှတ်တော် ကိုယ်စားလှယ်စိစစ်ရေးကော်မတီဥ-က္ကဋ္ဌကိုယ်စား ကျွန်တော် ဦးအေးမြင့်မှ စုစည်းတင်ပြသွားမှာဖြစ်ပါတယ်။ ယနေ့ခွင့်တိုင်ကြားသူ ၁၅ ဦးရှိပြီး အောက်ပါအတိုင်းဖြစ်ပါတယ်။ (၁) တောင်ဥက္ကလာပမဲဆန္ဒနယ်မှ ဦးအောင်သိန်းလင်း (၂) တွန်းဇံမဲဆန္ဒနယ်မှ ဦးဟောက်ခန့်မန်(၃) တီးတိန်မဲဆန္ဒနယ်မှ ဦးပုမ်ခန့်အင် (၄) မင်းတပ်မဲဆန္ဒနယ်မှ ဦးထန်းလိန်း (၅) ကြာအင်းဆိပ်ကြီးမဲဆန္ဒနယ်မှ ဦးစောထွဋ်ခေါင်လွင် (၆) ညောင်ဦးမဲဆန္ဒနယ်မှ ဦးအောင်ကြိုင် (၇) ငဖဲမဲဆန္ဒနယ်မှ ဦးမြင့်ဌေး (၈) မောင်တောမဲဆန္ဒနယ်မှ ဦးအောင်ဇော်ဝင်း (၉) ကွန်ဟိန်းမဲဆန္ဒနယ်မှ ဒေါ်နန်းဝါနု (၁၀) လသာမဲဆန္ဒနယ်မှ ဦးကြည်မြင့် (၁၁) ဆီဆိုင်မဲဆန္ဒနယ်မှ ဦးဝင်းကို (၁၂) မိုးညို မဲဆန္ဒနယ်မှ ဦးနန်းဦး (၁၃) သဲကုန်းမဲဆန္ဒနယ်မှ ဦးစိုးအောင် (၁၄) မိုင်းယောင်းမဲဆန္ဒနယ်မှ ဦးစိုင်းစောတင်(၁၅) မိုးမောက်မဲဆန္ဒနယ်မှ ဦးဇော်ထွန်းတို့ သည် ယနေ့ကျင်းပပြုလုပ်တဲ့ ပြည်သူ့ လွှတ်တော်အစည်းအဝေးအား ခွင့် ၁ ရက်အဖြစ် အသီးသီးတင်ပြလာပါတယ်။ သို့ဖြစ်ပါ၍ အထက်ပါကိုယ်စားလှယ်များရဲ့ ခွင့်တင်ပြချက်များကို ခွင့်အဖြစ် သတ်မှတ်ပေး ပါရန် လေးစားစွာ တင်ပြအပ်ပါတယ်။</speech>
<speech type="speaker">ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကိုမှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၃၉၄ ဦး၊ ယခင်က ခွင့်ပန်ကြား၍ ခွင့်ပြု ထားသူ ၈ ဦး၊ ယနေ့ ခွင့်ပြုထားသူ ၁၅ ဦးဖြစ်၍ လွှတ်တော်က ခွင့်ပြုထားသူစုစုပေါင်း ၂၃ ဦးဖြစ်ပါတယ်။ ခွင့်မဲ့ပျက်ကွက် သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို လွှတ်တော် ရဲအတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်က အတည်ပြု ပါသလားခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<section value="bill"><bill>
<title>ပြည်သူ့လွှတ်တော်ဥက္ကဋ္ဌက အမျိုးသားလွှတ်တော်မှ ပြင်ဆင်ချက်ဖြင့် ပြန်လည်ပေးပို့သော နိုင်ငံခြားသုံးငွေဆိုင်ရာဥပဒေကြမ်း ကို လက်ခံရရှိကြောင်းလွှတ်တော်သို့ အသိပေးတင်ပြခြင်း</title>
<speech type="speaker">အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်မှာ စတင်ဆွေးနွေးအတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော နိုင်ငံခြား သုံးငွေဆိုင်ရာဥပဒေကြမ်းကို ၂၅-၄-၂၀၁၂ ရက်နေ့မှာ အမျိုးသားလွှတ်တော်က ပြင်ဆင်ချက်များဖြင့် ပြန်လည်ပေးပို့လာပါတယ်။ ပြင်ဆင်ချက်မိတ္တူများကိုလည်း ကိုယ်စားလှယ်များထံ ဖြန့်ဝေပြီးဖြစ်ပါတယ်။ နိုင်ငံခြားသုံးငွေဆိုင်ရာဥပဒေကြမ်းနှင့်စပ်လျဉ်းပြီး ဆွေးနွေးမည့်ရက်ကို ထပ်မံကြေညာပါ မယ်။ ပြည်သူ့လွှတ်တော်ဆိုင်ရာနည်းဥပဒေ ၁၆၂ အရ အမျိုးသားလွှတ်တော်ရဲ့ ပြင်ဆင်ချက်များ အပေါ် ဆွေးနွေးရန်အဆိုတင်သွင်းလိုသူများအနေနဲ့ ပြင်ဆင်လိုတဲ့ ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာကို တိတိကျကျဖော်ပြ၍ ၂၈-၄-၂၀၁၂ ရက် (စနေနေ့) ၁၃၀၀ နာရီနောက်ဆုံးထား၍ ပြည်သူ့လွှတ်တော် ဒုတိယညွှန်ကြားရေးမှူးချုပ်ထံ ပေးပို့ရန်ဖြစ်ကြောင်း အသိပေးကြေညာပါတ်</speech>
<speech type="speaker">ယခု ကျွန်တော်တင်ပြတဲ့ နိုင်ငံခြားသုံးငွေဆိုင်ရာဥပဒေကြမ်းဟာ ကျွန်တော်တို့ ပြည်သူ့လွှတ်တော်ရဲ့ ဘဏ်များနှင့်ငွေကြေးဖွံ့ဖြိုးတိုးတက်ရေးကော်မတီက ပြုစု တင်ပြထားတဲ့ ဥပဒေကြမ်းဖြစ်ပါတယ်။ ဒီဥပဒေကြမ်းဟာ ကျွန်တော်တို့နိုင်ငံ ဘဏ်များနှင့်ငွေရေး ကြေးရေးဆိုင်ရာကိစ္စများ ဆောင်ရွက်တဲ့နေရာမှာ အင်မတန်မှအရေးကြီးတဲ့ ဥပဒေကြမ်းတစ်ခု ဖြစ်ပါတယ်။ ဒီဥပဒေကြမ်းကို အမျိုးသားလွှတ်တော်မှာ ပြန်လည်ဆွေးနွေးပါတယ်။ ဆွေးနွေးတဲ့ အခါမှာ သက်ဆိုင်ရာဝန်ကြီးဌာန၊ သက်ဆိုင်ရာအဖွဲ့အစည်းများကလည်း ပါဝင်ဆွေးနွေးခဲ့ပါတယ်။ ဒီလိုဆွေးနွေးတဲ့နေရာမှာ ဖြစ်နိုင်တယ်ဆိုရင် ပြည်သူ့လွှတ်တေ်ကို ပြန်ရောက်တဲ့အခါမှာ ပြည်သူ့ လွှတ်တော်အနေနဲ့ ဒီဥပဒေကြမ်းအပေါ်မှာ ပြင်ဆင်စရာ၊ အဆိုပြု စရာမဖြစ်အောင် ဆွေးနွေးပေးဖို့ သက်ဆိုင်ရာတာဝန်ရှိသူများကိုလည်း ကျွန်တော်ပြောကြားပန်ကြားခဲ့တာ ရှိပါတယ်။ အခုတော့ အမျိုးသားလွှတ်တော်က ဆွေးနွေးပြီးလို့ ကျွန်တော်တို့ဆီကို ပြန်ပို့ထားပါပြီ။ ပို့ထားတဲ့နေရာမှာ အခုလည်း ကိုယ်စားလှယ်များလက်ဝယ်ရောက်ရှိနေပါတယ်။ ဒီဥပဒေကြမ်းကို ကျွန်တော်တို့ လွှတ်တော်အနေနဲ့ သီးခြားပြင်ဆင်အဆိုပြု စရာမရှိဘူးဆိုရင် လွှတ်တော်နှစ်ရပ်က အတည်ပြုပြီး ဖြစ်တဲ့အတွက် ပြည်ထောင်စုလွှတ်တော်က အတည်ပြု သည်ဟုမှတ်ယူပြီး သမ္မတထံတင်ပြဖို့ပဲရှိပါ တယ်။ အကယ်လို့ ကျွန်တော်တို့ လွှတ်တော်က ဒီဥပဒေကို ပြင်ဆင်အဆိုပြုရန်များရှိတယ်ဆိုလို့ရှိ ရင်တော့ ကျွန်တော်တို့ဆီမှာ ဆွေးနွေးရပါမယ်။ ဆွေးနွေးပြီးတဲ့အခါမှာ အမျိုးသားလွှတ်တော်နဲ့ ပြည်ထောင်စုလွှတ်တော်ကို အကြောင်းကြားပြီးတော့ ပြင်ဆင်အဆိုပြုချက်များရှိတယ်ဆိုရင်တော့ ပြည်ထောင်စုလွှတ်တော်မှာ ထပ်မံဆွေးနွေးရမှာဖြစ်ပါတယ်။ ဒါကြောင့်မို့လို့ ဒီအကြောင်းအရာများကို ကိုယ်စားလှယ်များ လေ့လာသုံးသပ်ပြီး ပြင်ဆင်ရန်မလိုဘူးဆိုလို့ရှိရင်လည်း ပြင်ဆင်ဆွေးနွေးဖို့ မရှိကြောင်းလိုတယ်ဆိုလို့ရှိရင်လည်း တကယ်အဓိကအရေးအသားကို အကြောင်းပြုပြီးတော့ Spirit of Law ကို မထိခိုက်ဘူးဆိုလို့ရှိရင်တော့ လွှတ်တော်ကိုယ်စားလှယ်များအနေနဲ့ သုံးသပ်ဆောင်ရွက် နိုင်အောင်ဖြစ်ပါတယ်။ အဓိကကတော့ မလိုအပ်ဘဲ အချိန်ကြန့်ကြာသွားမယ်ဆိုရင် ဒီဥပဒေဟာ ဒီတစ်ပတ်လွှတ်တော်အစည်းအဝေးမှာ မဖြစ်နိုင်ဘူးဆိုတဲ့အကြောင်းကို ကျွန်တော်တင်ပြခြင်းပဲဖြစ်ပါတယ်။</speech>
</bill><bill>
<title>နိုင်ငံခြားရေးဝန်ကြီးဌာနက နိုင်ငံခြားဆက်ဆံရေးအက်ဥပဒေကို ရုပ်သိမ်းသည့်ဥပဒေကြမ်းကိုတင်သွင်းခြင်း</title>
<speech type="speaker">အစီအစဉ် ၆ ဖြစ်ပါတယ်။ နိုင်ငံခြားရေးဝန်ကြီးဌာနက နိုင်ငံခြားဆက်ဆံရေး ဥပဒေကို ရုပ်သိမ်းတဲ့ ဥပဒေကြမ်းအဆိုတင်သွင်းခြင်းဖြစ်ပါတယ်။ လွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်ဆိုင်ရာနည်းဥပဒေ ၁၅၄ နည်းဥပဒေခွဲ (က) အရ နိုင်ငံခြားရေး ဝန်ကြီးဌာနက နိုင်ငံခြားဆက်ဆံရေးအက်ဥပဒေကို ရုပ်သိမ်းသည့်ဥပဒေကြမ်းကို တင်သွင်းရန် ဖြစ်ပါတယ်။ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်အား ဥပဒေကြမ်းတင်သွင်းရန် ဖိတ်ခေါ် ပါတယ်</speech>
<speech><agency id="98">ဒေါက်တာမျိုးမြင့်(ဒုတိယဝန်ကြီး၊ နိုင်ငံခြားရေးဝန်ကြီးဌာန)</agency>လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ ကျွန်တော့်အနေနဲ့ နိုင်ငံခြားဆက်ဆံရေးအက်ဥပဒေ (The Foreign Relations Act) ကို ရုပ်သိမ်းသည့် ဥပဒေကြမ်းနှင့်စပ်လျဉ်း၍ နိုင်ငံခြားရေးဝန်ကြီးဌာနကိုယ်စား တင်ပြသွားမှာဖြစ်ပါတယ်။ ၁၉၃၂ ခုနှစ်တွင် The Foreign Relctions Act (India Act XI,1932) (8 April 1932) ဥပဒေမှာ ထိုခေတ်အခြေအနေအရ ပေါ်ပေါက်ပြဋ္ဌာန်းခဲ့ခြင်းဖြစ်ပြီး များစွာ ဟောင်းနွမ်းနေပြီဖြစ်ပါတယ်။ ဥပဒေတွင် ပြဋ္ဌာန်းချက်အပိုဒ် ၄ ပိုဒ်ပါဝင်ပြီး ထိုခေတ်အချိန်အခါဖြစ်တဲ့ ၁၉၃၂ အိန္ဒိယနိုင်ငံနှင့် မြန်မာနိုင်ငံအကြား ဆက်ဆံရေးကိုရည်စူး၍ ခေါင်းစဉ်တပ်ထားသော်လည်း အကျုံးဝင်မှု (Scope) အားဖြင့် များစွာကျဉ်းမြောင်းသည်ကို တွေ့ရပါတယ်။ မြန်မာ နိုင်ငံ၏ အိမ်နီးချင်းနိုင်ငံကို အုပ်ချုပ်သူအကြီးအကဲ သို့မဟုတ် ယင်း၏ ဇနီး/ခင်ပွန်း သို့မဟုတ် သား သို့မဟုတ် အုပ်ချုပ်သူအကြီးအကဲ၏ အဓိကတာဝန်ရှိသူ ဝန်ကြီးကို တစ်စုံတစ်ဦးက ဆန့်ကျင်၍ ပြစ်မှုဆိုင်ရာဥပဒေ၏ အခန်း (၂၁) အရ ပြဋ္ဌာန်းထားသော ပြစ်မှုတစ်ရပ်ရပ်ကို ကျူးလွန်ဖောက်ဖျက် လျှင် ဤသို့ ကျူးလွန်ဖောက်ဖျက်ကြောင်း ပြည်ထောင်စုသမ္မတ သို့မဟုတ် ယင်းက အခွင့်အာဏာ လွှဲအပ်ထားသူသည် စာဖြင့်ရေးသား၍တိုင်ကြားနိုင်ပါတယ်။ အထက်ဖော်ပြပါ ပြစ်မှုအား အရေးယူ ရန် အခွင့်အာဏာအပ်နှင်းထားသော မည်သည့်တရားရုံးကမဆို ပြစ်မှုဆိုင်ရာကျင့်ထုံးဥပဒေ ပုဒ်မ ၁၉၈ တွင် မည်သို့ပင် ပြဋ္ဌာန်းထားစေကာမှု ဤတိုင်တန်းမှုအား အရေးယူနိုင်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဥပဒေ၏ ပြဋ္ဌာန်းချက်အပိုဒ် ၃ တွင် ၁၉၃၂ ၀န်းကျင် မြန်မာပြည်စာတိုက်ဥပဒေပါ ပြဋ္ဌာန်းချက်များကို ကိုးကားလျက် ယင်းသို့ ပြည်ပနိုင်ငံတစ်ခုက အုပ်ချုပ်သူအား ဂုဏ်သိက္ခာညှိုးနွမ်းစေသည့် စာအုပ်၊သတင်းစာ၊ စာရွက်စာတမ်းစသည်များကို အစိုးရမှသိမ်းယူနိုင်ကြောင်းဖော်ပြထားပါတယ်။ ဤဥပဒေမှာ ခေါင်းစဉ်အားဖြင့် နိုင်ငံခြားဆက်ဆံရေး အက်ဥပဒေဟု အမည်တပ်ထားသော်လည်း ၎င်းခေတ်အခါက ပေါ်ပေါက်ခဲ့တဲ့ ဖြစ်စဉ်တစ်ခုကို အခြေခံရေးဆွဲထားခြင်းဖြစ်သည်ဟု ယူဆနိုင်ပါသဖြင့် လက်ရှိမြန်မာနိုင်ငံ၏ နိုင်ငံခြားဆက်ဆံရေး အတွက် အသုံးဝင်၊ အသုံးချရန် အကြောင်းမရှိတော့ပါကြောင်း တင်ပြအပ်ပါတယ်။ အိန္ဒိယနိုင်ငံတွင် ၎င်းအက်ဥပဒေကို ကျင့်သုံးဆဲ ရှိ၊ မရှိမေးမြန်းခဲ့ရာ အိန္ဒိယ ပြည်ထဲရေးဝန်ကြီးဌာန ဥပဒေနှင့် စာချုပ်ဌာနခွဲ ညွှန်ကြားရေးမှူးမှ ရည်ညွှန်းကိုးကားသုံးစွဲခြင်း အလျဉ်းမရှိကြောင်း ဖြေကြားခဲ့ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ယခုဖျက်သိမ်းရန် တင်ပြသည့် အက်ဥပဒေအပေါ် သုံးသပ် တင်ပြရလျှင် မြန်မာနိုင်ငံရဲ့ လက်ရှိနိုင်ငံခြားဆက်ဆံရေးမူဝါဒနှင့် အကောင်အထည်ဖော်မှုလုပ်ငန်းစဉ် တို့အတွက် အသုံးဝင်မည်ဟူ၍လည်းကောင်း၊ အနာဂတ်တွင် အသုံးချရန်ဆီလျော်မှုရှိသည်ဟူ၍ လည်းကောင်းမယူဆပါသဖြင့် ဖျက်သိမ်းရန် သင့်လျော်ပါကြောင်း ထောက်ခံတင်ပြအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဥပဒေဖျက်သိမ်းရန် ဆောင်ရွက်ချက်အဆင့်ဆင့်နှင့် စပ်လျဉ်း၍ ၁၉၃၂ ခုနှစ်တွင် ပြဋ္ဌာန်းခဲ့သော နိုင်ငံခြားဆက်ဆံရေးအက်ဥပဒေသည် ထိုစဉ်က မြန်မာ နိုင်ငံနှင့် အိန္ဒိယနိုင်ငံတို့၏ နှစ်နိုင်ငံဆက်ဆံရေးကို အကြောင်းပြု၍ ပြဋ္ဌာန်းခဲ့ခြင်း ဖြစ်ပါတယ်။ သို့ဖြစ်ပါ၍ မြန်မာနိုင်ငံအနေဖြင့် လက်ရှိနိုင်ငံခြားရေးမူဝါဒကို အကောင်အထည်ဖော်ရာတွင် အဆိုပါ အက်ဥပဒေကို အသုံးပြု ရန်မလိုအပ်ခြင်း၊ ခေတ်နှင့်လျော်ညီမှုမရှိတော့ခြင်းတို့ကြောင့် ဥပဒေလုပ်ထုံးလုပ်နည်းများနှင့်အညီ ဖျက်သိမ်းရန်အတွက် နိုင်ငံခြားရေးဝန်ကြီးဌာန အပြည်ပြည်ဆိုင်ရာအဖွဲ့ အစည်းများဌာနမှ ပြည်ထောင်စုရှေ့နေချုပ်ရုံးကို ၂၀၁၁ ခုနှစ်၊ နိုဝင်ဘာလ ၂၂ ရက်နေ့က ပြုလုပ်ခဲ့တဲ့အစည်းအဝေးတွင် ထောက်ခံတင်ပြခဲ့ပါတယ်။ ဤအက်ဥပဒေအား ရုပ်သိမ်းသည့် ဥပဒေမူကြမ်းတစ်ရပ်ကို ဥပဒေရေးထုံးရေးနည်းနှင့်အညီ ရှေ့နေချုပ်ရုံး၏ အကြံပြုချက်ဖြင့် ရေးဆွဲပြီး ဥပဒေအဖြစ် ထုတ်ပြန်ပြဋ္ဌာန်းနိုင်ရန် နိုင်ငံတော်သမ္မတရုံးသို့ ပေးပို့ခဲ့ပါတယ်။ ဆက်လက်ပြီး နိုင်ငံတော်၏ ဖွဲ့စည်းပုံအခြေခံဥပဒေဆိုင်ရာ ခုံရုံးသို့ တင်ပြခဲ့ပါတယ်။ နိုင်ငံခြားရေးဝန်ကြီးဌာနမှ တင်ပြခဲ့သည့် နိုင်ငံခြားဆက်ဆံရေးအက်ဥပဒေကို ရုပ်သိမ်းသည့်ဥပဒေနှင့်စပ်လျဉ်းပြီး သဘောထား မှတ်ချက်ပေးရန်မရှိကြောင်း ခုံရုံးမှပြန်ကြားခဲ့ပါတယ်။ နိုင်ငံတော်သမ္မတရုံ ဥပဒေအကြံပေးအဖွဲ့ မှလည်း အကြံပြု ရန်မရှိပါကြောင်းနှင့် ပြည်ထောင်စုအစိုးရအဖွဲ့၏ ခွင့်ပြုချက်ဖြင့် လွှတ်တော်သို့ ပေးပို့ရန်ပြန်ကြားခဲ့ပါတယ်။ သို့ဖြစ်ပါ၍ နိုင်ငံခြားရေးဝန်ကြီးဌာနမှ ပြည်ထောင်စုအစိုးရအဖွဲ့သို့ တင်ပြခဲ့ရာ နိုင်ငံခြားရေးဝန်ကြီးဌာနရုံ ၆-၄-၂၀၁၂ ရက်စွဲပါအမှာစာကို ပြည်ထောင်စုအစိုးရအဖွဲ့ အစည်းအဝေးအမှတ်စဉ် ၁၄/၂၀၁၂ မှ သဘောတူခွင့်ပြုခဲ့ပါတယ်။ ပြည်ထောင်စုအစိုးရအဖွဲ့မှ ၂၀၁၂ ခုနှစ်၊ ဧပြီလ ၆ ရက်နေ့စွဲပါစာအမှတ်၊ ၅/၄၃၇-ဥပဒေ/အဖရ (၂၀၁၂) ဖြင့် လွှတ်တော်ရုံးသို့ ဖွဲ့စည်းပုံအခြေခံဥပဒေပုဒ်မ ၁၀၀ နှင့် ပြည်ထောင်စုလွှတ်တော်ဆိုင်ရာနည်းဥပဒေ ၇ရ အရ ဆက်လက်ဆောင်ရွက်နိုင်ရန် တင်ပြခဲ့ပါကြောင်းနှင့် အစီရင်ခံစာကို ရုပ်သိမ်းသင့်သည့် ဥပဒေဖြစ် ပါကြောင်း အစီရင်ခံတင်ပြအပ်ပါတယ်။(ဩဘာသံများ)</speech>
<title>နိုင်ငံခြားဆက်ဆံရေးအက်ဥပဒေကို ရ��ပ်သိမ်းသည့် ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဥပဒေကြမ်းကော်မတီဥက္ကဋ္ဌ သို့မဟုတ် ဥက္ကဋ္ဌမှ တာဝန်ပေးအပ်သူက ဖတ်ကြားရှင်းလင်းခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံခြားဆက်ဆံရေးကို ရုပ်သိမ်း သည့်ဥပဒေကြမ်းကို လွှတ်တော်ကိုယ်စားလှယ်အားလုံးထံ ကြို တင်ဖြန့်ဝေထားပြီး ဖြစ်ပါတယ်။ နိုင်ငံခြားရေးဝန်ကြီးဌာနက ဥပဒေကြမ်းတင်သွင်းစဉ်မှာ တင်ပြတဲ့ ကျိုးကြောင်းဖော်ပြချက် အတိုင်း လက်ရှိကာလအခြေအနေနဲ့ ကိုက်ညီမှုမရှိတော့တဲ့ ဥပဒေကို ရုပ်သိမ်းတဲ့ဥပဒေကြမ်းဖြစ်ပါတယ်။ ဥပဒေကြမ်းကော်မတီကလည်း ရုပ်သိမ်းသင့်သော ဥပဒေကြမ်းတစ်ရပ် ဖြစ်ကြောင်းတင်ပြခဲ့ပြီး ကိုယ်စားလှယ်အားလုံးအနေဖြင့်လည်းတစ်စုံတစ်ရာပြင်ဆင်ရန်မလိုအပ်တဲ့အတွက်ပြည်သူ့လွှတ်တော် ဆိုင်ရာနည်းဥပဒေ ၁၅၉ နည်းဥပဒေခွဲ (ဃ)အရ ဥပဒေကြမ်းကို အတည်ပြု နိုင်ရန် လွှတ်တော်ရဲ့ အဆုံးအဖြတ်ကိုရယူပါမယ်။ ဒါကြောင့် လွှတ်တော်ရဲ့အဆုံးအဖြတ်မရယူမီ ဥပဒေကြမ်းကော်မတီ ဥက္ကဋ္ဌက ဤဥပဒေနှင့်ပတ်သက်၍ စစ်ဆေးတွေ့ရှိချက်အစီရင်ခံစာ ဖတ်ကြားရှင်းလင်းရန် ဖြစ်ပါတယ်</speech>
<speech>ဦးခင်မောင်ရွှေ (အဖွဲ့ဝင်၊ ဥပဒေကြမ်းကော်မတီ။ ။လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ဖိတ်ကြားထားသော ဧည့်သည်တော်များ၊ လွှတ်တော်ကိုယ်စားလှယ်များအား ကိုယ်စိတ်နှစ်ဖြာ ကျန်းမာရွှင်လန်းကြပါစေကြောင်း ဆုမွန်ကောင်းတောင်းရင်း လေးစားစွာ ဂါရဝပြု အပ်ပါတယ်ခင်ဗျား။ ကျွန်တော်ကတော့ စစ်ကိုင်းတိုင်းဒေသကြီး၊ တမူးမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးခင်မောင်ရွှေ ဖြစ်ပါတယ်။ ကျွန်တော့်အနေဖြင့် ဥပဒေကြမ်းကော်မတီဥက္ကဋ္ဌရုံတာဝန်ပေးချက်အရ နိုင်ငံခြားဆက်ဆံရေး အက်ဥပဒေကို ရုပ်သိမ်းသည့် ဥပဒေကြမ်းအပေါ် ဥပဒေကြမ်းကော်မတီ၏ စိစစ်တွေ့ရှိချက်အစီရင်ခံစာအား ဖတ်ကြားတင်ပြသွားမှာ ဖြစ်ပါတယ်၁။ နိုင်ငံခြားဆက်ဆံရေးအက်ဥပဒေကို ရုပ်သိမ်းသည့် ဥပဒေကြမ်းကို ပြည်သူ့လွှတ်တော် ဥပဒေကြမ်းကော်မတီသည် ပြည်သူ့လွှတ်တော်ဆိုင်ရာနည်းဥပဒေ ၄၄ ဖြင့် စိစစ်ဆောင်ရွက်ခဲ့ရာတွင်(က) ပေးပို့လာသည့်ဥပဒေကြမ်းအား ရုပ်သိမ်းရခြင်း ရည်ရွယ်ချက်တွင် နိုင်ငံခြားရေးဝန်ကြီးဌာနတွင် စီမံခန့်ခွဲလျက်ရှိသော တည်ဆဲဥပဒေများအနက် နိုင်ငံခြားဆက်ဆံရေး အက်ဥပဒေသည် နိုင်ငံတော်ဖွဲ့စည်းပုံအခြေခံဥပဒေအရ လိုက်နာဆောင်ရွက်ရန် လိုအပ်မှုမရှိတော့ပါသဖြင့် နိုင်ငံတော်ဖွဲ့စည်းပုံအခြေခံဥပဒေ ပြဋ္ဌာန်းချက်များနှင့်အညီဖျက်သိမ်းရန် ရည်ရွယ်ကြောင်း တွေ့ရှိရပါသည်။ ။(ခ) ၁၉၃၂ ခုနှစ်တွင် ပြဋ္ဌာန်းခဲ့သော နိုင်ငံခြားဆက်ဆံရေးအက်ဥပဒေသည် ထိုစဉ်က မြန်မာနိုင်ငံနှင့် အိန္ဒိယနိုင်ငံတို့၏ နှစ်နိုင်ငံဆက်ဆံရေးကို အကြောင်းပြု၍ ပြဋ္ဌာန်းခဲ့ခြင်း ဖြစ်ကြောင်းတွေ့ရှိရပါသည်။ လက်ရှိအခြေအနေတွင် မြန်မာနိုင်ငံအနေနဲ့ နိုင်ငံခြားရေး မူဝါဒကို အကောင်အထည်ဖော်ရာ၌ အဆိုပါအက်ဥပဒေကို အသုံးပြု ရန် မလိုအပ်၍ လည်းကောင်း၊ ခေတ်နှင့်လျော်ညီမှုမရှိ၍လည်းကောင်း ဖျက်သိမ်းခြင်းဖြစ်ကြောင်းတွေ့ရှိရပါသည်။ ။၂။ ပြည်သူ့လွှတ်တော် ဥပဒေကြမ်းကော်မတီသည် ဥပဒေကြမ်းများစိစစ်ရာတွင် အခြေခံရမည့်မူ ၁၂ ချက်နှင့်အညီ စိစစ်ဆောင်ရွက်ခဲ့ရာ ကိုက်ညီကြောင်း တွေ့ရှိရပါသည်။ ၃။ သို့ဖြစ်ပါ၍ နိုင်ငံခြားဆက်ဆံရေးအက်ဥပဒေကို ရုပ်သိမ်းသည့်ဥပဒေကြမ်းသည် ရုပ်သိမ်းသင့်သော ဥပဒေကြမ်းတစ်ရပ်ဖြစ်ပါကြောင်း နည်းဥပဒေ ၄၅ နှင့်အညီ အစီရင်ခံတင်ပြအပ်ပါသည်။ အားလုံးကျေးဇူးတင်ပါတယ်။(ဩဘာသံများ)</speech>
<title>ပြည်သူ့လွှတ်တော်ဥက္ကဋ္ဌက နိုင်ငံခြားဆက်ဆံရေးအက်ဥပဒေကို ရုပ်သိမ်းသည့် ဥပဒေကြမ်း ကို အတည်ပြု ရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်ဆိုင်ရာ နည်းဥပဒေ ၁၅၉ နည်းဥပဒေခွဲ(က)အရ ဥပဒေကြမ်းကို အတည်ပြုနိုင်ရန် လွှတ်တော်ရဲအဆုံးအဖြတ် ရယူပါမယ်။ လွှတ်တော်ကိုယ်စားလှယ်များခင်ဗျား။ နိုင်ငံခြားဆက်ဆံရေးအက်ဥပဒေကို ရုပ်သိမ်းသည့် ဥပဒေကြမ်းကို အတည်ပြုရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် နိုင်ငံခြားဆက်ဆံရေးအက်ဥပဒေကို ရုပ်သိမ်း သည့် ဥပဒေကြမ်းကို ပြည်သူ့လွှတ်တော်က အတည်ပြုကြောင်း ကြေညာပါတယ်။ (ဩဘာသံများ)</speech>
</bill>
<speech type="speaker">အစည်းအဝေးကို မိနစ် ၃၀ ခန့် ရပ်နားပါမယ်။ အချိန်၊ ၁၃: ၃၀ </speech>
<speech type="mc">ပြည်သူ့လွှတ်တော်ဥက္ကဋ္ဌကြီး ပြန်လည်ထွက်ခွာပါပြီခင်ဗျား။</speech>
<speech type="mc">အစည်းအဝေးကို မွန်းလွဲ ၁၄းဝဝ နာရီတိတိမှာ ပြန်လည်စတင်မှာ ဖြစ်ပါတယ်။ ယခု CEC အဖွဲ့ဝင်များ ဥက္ကဋ္ဌရုံးခန်း ကြွရောက်ရန် ဖြစ်ပါတယ်။ ကိုယ်စားလှယ်များ အားလုံး ထွက်ခွာနိုင်ကြပါပြီခင်ဗျား</speech>
<p>အစည်းအဝေးကို မိနစ် ၃၀ ခန့်ရပ်နားပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဖိတ်ကြားထားသော ဧည့်သည်တော်များခင်ဗျား။ အစည်းအဝေးပြန်လည်စတင်ပါတော့မယ်</speech>
<speech type="mc">ပြည်သူ့လွှတ်တော်ဥက္ကဋ္ဌကြီး ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<bill>
<title>ပြည်သူ့လွှတ်တော် ပညာရေးမြှင့်တင်မှုကော်မတီကတင်သွင်းသော ၂၀၁၂ ခုနှစ် အခြေခံပညာရေး ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏အစီရင်ခံစာကို ဥပဒေကြမ်းကော်မတီဥက္ကဋ္ဌသို့မဟုတ် ဥက္ကဋ္ဌမှတာဝန်ပေးအပ်သူက ဖတ်ကြားရှင်းလင်းခြင်း</title>
<speech type="speaker">အစီအစဉ် ၉ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်ဆိုင်ရာနည်းဥပဒေ ၁၅၄ နည်းဥပဒေခွဲ(ခ)အရ ၂၀၁၂ ခုနှစ် အခြေခံပညာရေးဥပဒေကြမ်း နှင့်စပ်လျဉ်းပြီး ဥပဒေကြမ်းကော်မတီရုံစိစစ်တွေ့ရှိမှုအစီရင်ခံစာကို ဖတ်ကြားရှင်းလင်းရန် ဖြစ်ပါတယ်။ ရှင်းလင်းရန်ဖိတ်ခေါ်ပါတယ်</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားသောဧည့်သည်တော် များခင်ဗျား။ ကျွန်တော်ကတော့ ပြည်သူ့လွှတ်တော် ဥပဒေကြမ်းကော်မတီဝင်၊ မွန်ပြည်နယ်၊ ဘီးလင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာစိုးမိုးအောင်ဖြစ်ပါတယ်ခင်ဗျား။ ကျွန်တော့်အနေနဲ့ ပြည်သူ့လွှတ်တော်ဥပဒေကြမ်းကော်မတီရုံကိုယ်စား ပြည်သူ့လွှတ်တော် ပညာရေး မြှင့်တင်မှုကော်မတီမှတင်သွင်းလာသော ၂၀၁၂ ခုနှစ် အခြေခံပညာရေးဥပဒေကြမ်းအပေါ် ဥပဒေကြမ်းကော်မတီရုံစိစစ်တွေ့ရှိချက်များကို ဖတ်ကြားတင်သွင်းမှာဖြစ်ပါတယ်ခင်ဗျား။ ၁။ နိုင်ငံတော်၏တိုးတက်ဖြစ်ထွန်းလျက်ရှိသော ခေတ်စနစ်နှင့်အညီ အမျိုးသားပညာရည် မြင့်မားရေးအတွက် စဉ်ဆက်မပြတ် ဆောင်ရွက်နိုင်ရန်ရည်ရွယ်၍ ပြည်သူ့လွှတ်တော် ပညာရေး မြှင့်တင်မှုကော်မတီသည် ဖွဲ့စည်းပုံအခြေခံဥပဒေ ပုဒ်မ ၂၈ ပါ ပြဋ္ဌာန်းချက်များနှင့်အညီ မူလ ၁၉၇၃ ခုနှစ် ပြည်ထောင်စုမြန်မာနိုင်ငံ အခြေခံပညာရေးဥပဒေအား ၁၉၈၃ ခုနှစ် ပြည်သူ့လွှတ်တော် ဥပဒေအမှတ် ၅ ဖြင့်တစ်ကြိမ်၊ နိုင်ငံတော်ငြိမ်ဝပ်ပိပြားမှုတည်ဆောက်ရေးအဖွဲ့ဥပဒေအမှတ် ၁၈/၈၉ ဖြင့်တစ်ကြိမ် ပြင်ဆင်ခဲ့မှုကို ခေတ်နှင့်လျော်ညီစေရန် အသစ်ပြဋ္ဌာန်းနိုင်ရေးအတွက် ရေးဆွဲ ပြုစုတင်ပြခဲ့ကြောင်းတွေ့ရှိရပါသည်။ ၂။ အခြေခံပညာရေးဥပဒေကို ဖွဲ့စည်းပုံအခြေခံဥပဒေပါ ပြဋ္ဌာန်းချက်များနှင့်အညီ ပိုမို ထိရောက်စွာဆောင်ရွက်နိုင်ရန်အတွက်လည်းကောင်း၊ လက်ရှိပြည်ထောင်စုအဆင့်ဝန်ကြီးဌာန၏ ဖွဲ့စည်းပုံများနှင့်အညီ လိုက်လျောညီထွေမှုရှိရန်လည်းကောင်း၊ နိုင်ငံတကာပညာရေးစနစ်နှင့်အညီ အဆင့်မီပညာရေးစနစ်ဖော်ဆောင်နေခြင်းကို ပိုမိုအထောက်အကူဖြစ်စေရန်လည်းကောင်း၊ ဘက်စုံ အတွေးအခေါ်အယူအဆမှန်ကန်၍ အကျင့်စာရိတ္တကောင်းမွန်ပြီး နိုင်ငံတော်တည်ဆောက်ရေးအတွက်ခေတ်မီပညာရေးစနစ်ဖော်ဆောင်ရာတွင် ပိုမိုထိရောက်စေရန်လည်းကောင်း ရည်ရွယ်ကြောင်းဖော်ပြ ထားရှိပါသည်။ ၃။ ပြည်သူ့လွှတ်တော် ပညာရေးမြှင့်တင်မှုကော်မတီမှတင်သွင်းလာသည့် ၂၀၁၂ ခုနှစ် အခြေခံ ပညာရေးဥပဒေကြမ်းတွင် အခန်း ၅ ခန်းနှင့် ပုဒ်မပေါင်း ၁၉ ခု ပါရှိပါသည်။ ၄။ ဥပဒေကြမ်းကော်မတီအနေဖြင့် ၂၀၁၂ ခုနှစ် အခြေခံပညာရေးဥပဒေကြမ်းအား စိစစ်ရာတွင် အခြေခံရမည့်မူ ၁၂ ချက်ဖြင့် စိစစ်ခဲ့ကြပါသည်။ ထိုသို့ စိစစ်တွေ့ရှိချက်များကို ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်၊ ပညာရေးဝန်ကြီးဌာနမှ တာဝန်ရှိသူများနှင့် ၂၂-၄-၂၀၁၂ ရက်နေ့တွင် တွေ့ဆုံညှိနှိုင်းခြင်းများ ဆောင်ရွက်ခဲ့ကြပါသည်။ ၅။ ၂၀၁၂ ခုနှစ် အခြေခံပညာရေးဥပဒေကြမ်းကို လေ့လာစိစစ်ကြရာ တွေ့ရှိချက်များမှာ အောက်ပါအတိုင်းဖြစ်ပါသည်[(က) ဥပဒေခေါင်းစဉ်တွင် ပါရှိသော “၁၃၇၃ ခုနှစ်” ဆိုသည်အစား “၁၃၇၄ ခုနှစ်” ဟု ပြင်ဆင်ပြီးပြဋ္ဌာန်းပြီးသော ဥပဒေများနှင့် ညီညွတ်မှုရှိစေရန် “အောက်ပါဥပဒေဆိုသည့် စကားရပ်အစား “ဤဥပဒေ”ဟုပြင်ဆင်ပါသည်။ (ခ) ဖွဲ့စည်းပုံအခြေခံဥပဒေပုဒ်မ ၁၀ရ နှင့်ညီညွတ်စေရန်အတွက် အခန်း(၁) ခေါင်းစဉ်ရှိ“အာဏာတည်သည့်နေ့ရက်” စကားရပ်နှင့် အပိုဒ် ၁ အပိုဒ်ခွဲ(ဂ)အား ပယ်ဖျက်ခဲ့ပါသည်။ (ဂ) အပိုဒ် ၁ အပိုဒ်ခွဲ (ခ)၊ အပိုဒ် ၂ အပိုဒ်ခွဲ(စ)၊ (ဆ)၊ (ဇ)၊ အပိုဒ် ၅ အပိုဒ်ခွဲ (က)၊ အပိုဒ် ၆၊ အပိုဒ် ၁၀ အပိုဒ်ခွဲ (ဂ)တို့တွင်ပါရှိသည့် “ပြည်ထောင်စုအစိုးရ” ဟူသည့်စကားရပ်အစား“ပြည်ထောင်စုအစိုးရအဖွဲ့” ဟုပြင်ဆင်ခဲ့ပါသည်။ (ဃ) အပိုဒ် ၂ တွင် ပါရှိသော ဤဥပဒေပါစကားရပ်များသည် “အောက်ပါအတိုင်း အဓိပ္ပာယ်သက်ဝင်စေရမည်” ဆိုသည့်စကားရပ်အား ဥပဒေရေးထုံးနှင့်ဆီလျော်စေရန်အတွက် “ဤဥပဒေတွင်ပါရှိသော အောက်ပါစကားရပ်များသည် ဖော်ပြပါအတိုင်းအဓိပ္ပာယ် သက်ရောက်စေရမည်”ဟု ပြင်ဆင်ပါသည်။ (င) အပိုဒ် ၂ အပိုဒ်ခွဲ (က)သည် အပိုဒ် ၁ အပိုဒ်ခွဲ(က)တွင် အကျုံးဝင်၍ ပယ်ဖျက်ပြီး၊ အပိုဒ် ၂ အပိုဒ်ခွဲ(ခ)ပါ “ပုဒ်မ ၅ အရ ” စကားရပ်အစား “ဤဥပဒေအရ” ဟု ဥပဒေရေးထုံးနှင့် ညီညွတ်စေရန် ပြင်ဆင်ခဲ့ပါသည်။ (စ) အပိုဒ် ၂ အပိုဒ်ခွဲ(ည)အား အရေးအသားကျစ်လစ်စေပြီး ရှင်းလင်းစေရန်အတွက်“ပညာရေးကောလိပ်ဆိုသည်မှာ လုပ်ငန်းခွင်အကြို သို့မဟုတ် လုပ်ငန်းခွင်ဆရာအတတ် ပညာဒီပလိုမာနှင့် လက်မှတ်ရအစိုးရအဖွဲ့က ဖွင့်လှစ်ခွင့်ပြုထားသော ကောလိပ်ကို ဆိုသည်။ ပညာရေးကောလိပ်များသည် ပညာရေးတက္ကသိုလ်များနှင့် သင်ကြားရေး ဆိုင်ရာပေါင်းစည်းထားသည့် ကောလိပ်များဖြစ်ရမည်” ဟု ပြင်ဆင်ခဲ့ပါသည်။ ။(ဆ) အရေးအသားကျစ်လစ်ပြီး ရှင်းလင်းနားလည်စေရန်အတွက် အပိုဒ် ၅ အပိုဒ်ခွဲ (ဂ)အား “အထက်တန်းအဆင့်တွင် တစ်တန်းလျှင်တစ်နှစ်သင်ကြားရမည့် အတန်းနှစ်တန်းရှိစေရမည်”ဟုပြင်ဆင်ခဲ့ပါသည်။ (ဇ) ရှေ့နောက်ညီညွတ်မှုရှိစေရန်နှင့် ဥပဒေရေးထုံးဖွဲ့မှုအညီဖြစ်စေရန်အတွက် အပိုဒ် ၅ အပိုဒ်ခွဲ(ဃ)အား “အခြေခံပညာအဆင့်အလိုက် အတန်းသတ်မှတ်ချက်နှင့် တစ်နှစ် သင်ချိန်နာရီသတ်မှတ်ချက်တို့ကို ပြည်ထောင်စုအစိုးရအဖွဲ့၏ သဘောတူညီချက်ဖြင့် ပညာရေးဝန်ကြီးဌာနက ပြင်ဆင်သတ်မှတ်နိုင်သည်” ဟု ပြင်ဆင်ခဲ့ပါသည်။ (ဈ) အပိုဒ် ရ ရှိ “တစ်ဆင့်” ဟူသည့်စကားရပ်အစား “တစ်ဆင့်မြင့် ”ဟုလည်းကောင်း၊ ဥပဒေ ေးထုံးနှင့်ညီညွတ်စေရန်၊ အရေးအသားကျစ်လစ်စေရန်အတွက် အခန်း(၄)၏ ခေါင်းစဉ် အား “အခြေခံပညာရေးကောင်စီနှင့် ကော်မတီများဖွဲ့စည်းခြင်း” ဟု ပြင်ဆင်ဖြည့်စွက်ပါသည်။ (ည) အပိုဒ် ၈ နှင့် အပိုဒ် ၉ တို့အား အပိုဒ်တစ်ပိုဒ်တည်းအဖြစ်ပေါင်းစည်း၍ “ပြည်ထောင်စု အစိုးရအဖွဲ့သည် အောက်ပါပုဂ္ဂိုလ်များပါဝင်စေလျက် အခြေခံပညာရေးကောင်စီကို ဖွဲ့စည်းရမည်” ဟုပြင်ဆင်ဖြည့်စွက်ပါသည်။ (ဋ) အပိုဒ် ၉ အပိုဒ်ခွဲ (၃)၊ အပိုဒ် ၁၂ အပိုဒ်ခွဲ(တ)နှင့် အပိုဒ် ၁၄ အပိုဒ်ခွဲ(ဈ)တို့တွင် ပါရှိသော “ပြည်ထောင်စုအစိုးရခန့်ပုဂ္ဂိုလ်များ” ဟူသည့်စကားရပ်အစား “ပြည်ထောင်စုအစိုးရ အဖွဲ့မှတာဝန်ပေးအပ်သည့်ပုဂ္ဂိုလ်များ” ဟု ပြင်ဆင်ပါသည်။ (ဌ) ဥပဒေရေးထုံးနှင့် ညီညွတ်စေရန်အတွက်လည်းကောင်း၊ အရေးအသားကျစ်လစ်စေရန် အတွက်လည်းကောင်း၊ အပိုဒ် ၁၀ ရှိ “ဖြစ်ရမည်” ဟူသောစကားရပ်အစား “ဖြစ်သည်” ဟုလည်းကောင်း၊ အပိုဒ် ၁၀ အပိုဒ်ခွဲ(က) အပိုဒ်ခွဲငယ် ၄ “ဆရာ့အလုပ်ဂုဏ်သိက္ခာ” ဟူသည့်စကားရပ်အစား “ကျင့်ဝတ်သိက္ခာ” ဟုလည်းကောင်း၊ အပိုဒ် ၁၀ အပိုဒ်ခွဲ (ခ) “အခြေခံပညာရေး” ဟူသော စကားရပ်အစား “အခြေခံပညာရေးလုပ်ငန်း” ဟု လည်းကောင်း၊ အပိုဒ် ၁၀ ရှိ “ပုဒ်မ ၁၀ ပါ စကားရပ်အစား “ယင်း၏” ဟု ပြင်ဆင်ခဲ့ပါသည်။ (၃) အပိုဒ် ၁၃ အပိုဒ်ခွဲ(က)နှင့် အပိုဒ် ၁၅ အပိုဒ်ခွဲ(က) တို့အား ဥပဒေရေးထုံးနှင့်ညီညွတ်စေရန်အတွက် “ဤဥပဒေအရပြဋ္ဌာန်းသည့် နည်းဥပဒေများ၊ အခြေခံပညာကောင်စီက ချမှတ်ပေးသည့် လမ်းညွှန်ချက်များနှင့်အညီ အောက်ပါလုပ်ငန်းများကို ဆောင်ရွက်ရမည်” ဟုပြင်ဆင်ခဲ့ပါသည်။ (ပ) ဥပဒေရေးထုံးနှင့်ညီညွတ်စေရန်အတွက် အပိုဒ် ၁၅ အပိုဒ်ခွဲ (ခ) ရှိ “အခြားအဖွဲ့ငယ်များ ဟူသည့်စကားရပ်အစား “လိုအပ်သောသင်ရိုးအဖွဲ့ငယ်များ” ဟုလည်းကောင်း၊ အပိုဒ် ၁၅ အပိုဒ်ခွဲ (င) ရှိ “စစ်ဆေးရေးအဖွဲ့ငယ်များ” စကားရပ်အစား “လေ့လာဆန်းစစ်ရေး အဖွဲ့ငယ်များ” ဟု လည်းကောင်း၊ “စစ်ဆေးစေပြီး” စကားရပ်အစား “လေ့လာဆန်းစစ်စေပြီး” ဟုပြင်ဆင်ခဲ့ပါသည်။ (ဏ) ပြဋ္ဌာန်းပြီး ဥပဒေများနှင့်ဆီလျော်မှုရှိစေရန်အတွက် အခန်း(၅)ခေါင်းစဉ်အား အထွေထွေ ု ပြင်ဆင်ခဲ့ပါသည်။ (တ) ဥပဒေရေးထုံးနှင့် ညီညွတ်စေရန်အတွက်လည်းကောင်း၊ အရေးအသားကျစ်လစ်စေရန် အတွက်လည်းကောင်း၊ အပိုဒ် ၁၆ အား “ပညာရေးဝန်ကြီးဌာနသည် အခြေခံပညာရေး စီမံခန့်ခွဲမှုကို တိုင်းဒေသကြီး သို့မဟုတ် ပြည်နယ်အစိုးရများနှင့် ညှိနှိုင်းဆောင်ရွက်စေ မည်”ဟုပြင်ဆင်ဖြည့်စွက်ခဲ့ပါသည်။ (ထ) ဥပဒေရေးထုံးနှင့် ညီညွတ်စေရန်အတွက် မူလအပိုဒ် ၁၈ အား ဤဥပဒေပါ ပြဋ္ဌာန်းချက်များကို ဆောင်ရွက်နိုင်ရန် (က) ပညာရေးဝန်ကြီးဌာနသည် လိုအပ်သောနည်းဥပဒေ၊ စည်းမျဉ်းနှင့် စည်းကမ်းများ ကို ထုတ်ပြန်နိုင်သည်။ ။(ခ) ပညာရေးဝန်ကြီးဌာနက တာဝန်ပေးအပ်သောပုဂ္ဂိုလ် သို့မဟုတ် အဖွဲ့အစည်းသည်အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများကို ထုတ်ပြန်နိုင်သည်ဟု ပြင်ဆင်ပါသည်။ ၆။ ပြည်သူ့လွှတ်တော် ဥပဒေကြမ်းကော်မတီသည် ၂၀၁၂ ခုနှစ် အခြေခံပညာရေးဥပဒေကြမ်းကို ပြည်သူ့လွှတ်တော်ဆိုင်ရာနည်းဥပဒေ ၄၄ နှင့်အညီ စိစစ်ခဲ့ပြီး လွှတ်တော်မှ အတည်ပြု ဆုံးဖြတ်နိုင်ရန် နည်းဥပဒေ ၄၅ နှင့်အညီ အစီရင်ခံတင်ပြအပ်ပါသည်။ အားလုံးကိုကျေးဇူးတင်ပါတယ်ခင်ဗျား။ (ဩဘာသံများ)</speech>
</bill></section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး၍ (၂၂) ရက်မြောက်နေ့ရပ်နားကြောင်းနှင့် အစည်းအဝေး (၂၃) ရက်မြောက်နေ့ ကျင်းပမည့်နေ့ရက်နှင့် အချိန်ကိုကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့ လွှတ်တော် တတိယပုံမှန်အစည်းအဝေးရဲ (၂၂) ရက်မြောက်နေ့ရပ်နားပါမယ်။ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေးကျင်းပမည့်ရက်၊ အချိန်ကိုထပ်မံကြေညာမှာဖြစ်ကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌကြီး ပြန်လည်ထွက်ခွာပါပြီခင်ဗျား။</speech>
<speech type="mc">ပြည်သူ့လွှတ်တော်ကိုယ်စားလှယ်အားလုံးပြန်လည်ထွက်ခွာနိုင်ကြပါပြီ ခင်ဗျား</speech>
<p>ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၂၂) ရက်မြောက်နေ့ကို ၁၄၅၅ နာရီတွင်ရပ်နားပါသည်။</p>
</postface>
</transcript>
</doc>
