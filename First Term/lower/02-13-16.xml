<doc>
<docinfo>
<docno>02-13-16.xml</docno>
<pdf>02-13-16.pdf</pdf>
<term value='02'>ဒုတိယအကြိမ်</term>
<session value='13' />
<sittingday value='16' />

<legislature value='lower'>ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့မှတ်တမ်း</title>
<date value='03-09-2019'>၁၃၈၁ ခုနှစ်၊ တော်သလင်းလဆန်း ၅ ရက် (၂၀၁၉ ခုနှစ်၊ စက်တင်ဘာလ ၃ ရက်) (အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ကို နံနက် ၁၀ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲမှုအဖြစ် ပြည်သူ့လွှတ်တော်ဥက္ကဋ္ဌ ဦးတီခွန်မြတ်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type='mc'>လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့အစီအစဉ် စတင်ပါတော့ မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type='mc'>ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type='speaker'>အားလုံးမင်္ဂလာပါခင်ဗျာ။ ကိုယ်စားလှယ်များ။ ။မင်္ဂလာပါ</speech>
<speech type='mc'>အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့ လွှတ်တော်ကိုယ်စားလှယ် ၄၃၃ ဦးရှိသည့်အနက် ၃၈၂ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၈၈.၂၂ ရာခိုင်နှုန်းရှိတဲ့အတွက် အစည်းအဝေးအထမြောက် ကြောင်းနှင့်စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type='speaker'>အစီအစဉ် ၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ် များကို ကြို တင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်</speech>
<leave><title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ် ၄ ဖြစ်ပါတယ်။ ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်</speech>
<speech><mp id='454'>ဒေါက်တာစောနိုင်(အဖွဲ့ဝင်၊ လွှတ်တော်အခွင့်အရေးကော်မတီ)</mp>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၁၉ ခုနှစ်၊ စက်တင်ဘာလ ၃ ရက်နေ့ ဒုတိယအကြိမ် ပြည်သူ့လွှတ်တော် (၁၃) ကြိမ်မြောက်ပုံမှန်အစည်းအဝေး (၁၆)ရက်မြောက်နေ့သို့ မတက်ရောက်နိုင်ပါ သဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော် အခွင့်အရေး ကော်မတီအဖွဲ့ဝင် ကျွန်တော် ဒေါက်တာစောနိုင်၊ တောင်ဥက္ကလာပမဲဆန္ဒနယ်က ခွင့်ပန်ကြားသွားမှာ ဖြစ်ပါတယ်။ ပြည်သူ့လွှတ်တော်မှာ ယနေ့တက်ရောက်ခွင့်ရှိသော ကိုယ်စားလှယ် ၄၃၃ ဦးရှိပြီး တက်ရောက်သူကိုယ်စားလှယ် ၃၈၂ ဦးရှိကာ ယနေ့ခွင့်ပန်ကြားသူ ၄၇ ဦးရှိပါတယ်။ ခွင့်ပန်ကြားသူများကတော့(၁) လမ်းမတော်မဲဆန္ဒနယ်မှ ဦးခင်မောင်ဝင်း ခွင့် ၁ ရက်၊ (၂) မြောက်ဦးမဲဆန္ဒနယ်မှ ဦးဦးလှစော ခွင့် ၄ ရက်၊ (၃) ရသေ့တောင်မဲဆန္ဒနယ်မှ ဒေါ်ခင်စောဝေ ခွင့် ၄ ရက်၊ (၄) ကျောက်ပန်းတောင်းမဲဆန္ဒနယ်မှ ဦးရွှေကို ခွင့် ၁ ရက်၊ (၅) တီးတိန်မဲဆန္ဒနယ်မှ ဦးကျင့်ရှင်းထန် ခွင့် ၄ ရက်၊ (၆) သာစည်မဲဆန္ဒနယ်မှ ဦးသန်းစိုး ခွင့် ၁ ရက်၊ (၇) မိုင်းပျဉ်းမဲဆန္ဒနယ်မှ ဦးစိုင်းထွန်းစိန် ခွင့် ၁ ရက်၊ (၈) နောင်မွန်းမဲဆန္ဒနယ်မှ ဦးဂျီဖုန်ဆားရ် ခွင့် ၁ ရက်၊ (၉) ရှားတောမဲဆန္ဒနယ်မှ ဒေါ်ဝင့်ဝါထွန်း ခွင့် ၁ ရက်၊ (၁၀) မြိတ်မဲဆန္ဒနယ်မှ ဦးစိုးပိုင်ဌေး ခွင့် ၄ ရက်၊ (၁၁) ကလောမဲဆန္ဒနယ်မှ ဒေါ်ပြုံးကေသီနိုင် ခွင့် ၁ ရက်၊ (၁၂) ဇလွန်မဲဆန္ဒနယ်မှ ဦးအောင်မင်း ခွင့် ၁ ရက်၊ (၁၃) ရေးမဲဆန္ဒနယ်မှ ဒေါက်တာအောင်ထွန်းခိုင်(ခ)ဦးချိန်ဝင်း ခွင့် ၄ ရက်၊ (၁၄) မိတ္ထီလာမဲဆန္ဒနယ်မှ ဒေါက်တာမောင်သင်း ခွင့် ၄ ရက်၊ (၁၅) ကျောက်တန်းမဲဆန္ဒနယ်မှ ဒေါ်အေးမြမြမျိုး ခွင့် ၄ ရက်၊ (၁၆) မိုးကောင်းမဲဆန္ဒနယ်မှ ဦးဝင်းနိုင် ခွင့် ၄ ရက်၊ (၁၇) ဖယ်ခုံမဲဆန္ဒနယ်မှ ဦးဖိုးမောင် ခွင့် ၁၀ ရက်၊ (၁၈) နမ္မတူမဲဆန္ဒနယ်မှ ဒေါ်နန်းခမ်းအေး ခွင့် ၁၀ ရက်၊ (၁၉) ပုသိမ်ကြီးမဲဆန္ဒနယ်မှ ဦးသောင်းဌေးလင်း ခွင့် ၁ ရက်၊ (၂၀) သရက်ချောင်းမဲဆန္ဒနယ်မှ ဦးအောင်စိုး ခွင့် ၄ ရက်၊ (၂၁) တပ်မတော်သားကိုယ်စားလှယ် ဗိုလ်ချုပ်သန်းထွတ်သိန်း ခွင့် ၁ ရက်၊ (၂၂) မိုင်းရှူးမဲဆန္ဒနယ်မှ ဦးစိုင်းဝင်းအေး(ခ)ဦးစိုင်းထွန်းအေး ခွင့် ၄ ရက်၊ (၂၃) လားရှိုးမဲဆန္ဒနယ်မှ ဒေါက်တာစိုင်းမောက်ခမ်း ခွင့် ၂ ရက်၊ (၂၄) မိုင်းဆတ်မဲဆန္ဒနယ်မှ ဦးစိုင်းခတ္တိယ အစည်းအဝေးပြီးဆုံးသည်ထိ၊ (၂၅) နမ့်စန်မဲဆန္ဒနယ်မှ ဦးဌေးလွင်(ခ)ဦးဒီလုံး ခွင့် ၁၁ ရက်၊ (၂၆) သထုံမဲဆန္ဒနယ်မှ ဒေါ်မာမာခိုင် ခွင့် ၁ ရက်၊ (၂၇) သုံးခွမဲဆန္ဒနယ်မှ ဒေါ်စုစုလွင် ခွင့် ၁ ရက်၊ (၂၈) ဗန်းမောက်မဲဆန္ဒနယ်မှ ဦးကျော်စိုး ခွင့် ၁ ရက်၊ (၂၉) လေရှီးမဲဆန္ဒနယ်မှ ဦးကျော်ဌေး ခွင့် ၄ ရက်၊ (၃၀) တန့်ဆည်မဲဆန္ဒနယ်မှ ဦးမြင့်ထွန်း ခွင့် ၁ ရက်၊ (၃၁) ဆိပ်ကမ်းမဲဆန္ဒနယ်မှ ဦးတင်မောင်ဝင်း ခွင့် ၁ ရက်၊ (၃၂) မိုင်းကိုင်မဲဆန္ဒနယ်မှ ဦးစိုင်းဆိုင်မိုင်း ခွင့် ၈ ရက်၊ (၃၃) ဖားဆောင်းမဲဆန္ဒနယ်မှ ဒေါ်နန်းထွေးသူ ခွင့် ၁ ရက်၊ (၃၄) မယ်စဲမဲဆန္ဒနယ်မှ ဦးသန်းလင်းလင်း ခွင့် ၄ ရက်၊ (၃၅) ဆင်ပေါင်ဝဲမဲဆန္ဒနယ်မှ ဦးနေထက်ဝင်း ခွင့် ၁ ရက်၊ (၃၆) မိုးညို မဲဆန္ဒနယ်မှ ဦးကျော်မျိုးမင်း ခွင့် ၄ ရက်၊ (၃၇) သဲကုန်းမဲဆန္ဒနယ်မှ ဦးအောင်သန်း ခွင့် ၁ ရက်၊ (၃၈) လှိုင်မဲဆန္ဒနယ်မှ ဦးအောင်ကျော်ကျော်ဦး ခွင့် ၁ ရက်၊ (၃၉) ထန်တလန်မဲဆန္ဒနယ်မှ ဒေါ်နီရွှေလျန်း ခွင့် ၁ ရက်၊ (၄၀) ကွမ်းခြံကုန်းမဲဆန္ဒနယ်မှ ဦးစိုးသူရထွန်း ခွင့် ၁ ရက်၊ (၄၁) ဗန်းမော်မဲဆန္ဒနယ်မှ ဦးအောင်သိန်း ခွင့် ၁ ရက်၊ (၄၂) ကွန်ဟိန်းမဲဆန္ဒနယ်မှ ဒေါ်နန်းခင်စော ခွင့် ၃ ရက်၊ (၄၃) ဆီဆိုင်မဲဆန္ဒနယ်မှ ဦးခွန်သန်းထူး ခွင့် ၂ ရက်၊ (၄၄) မဟာအောင်မြေမဲဆန္ဒနယ်မှ ဦးငြိမ်းသစ်(ခ)ဦးသောင်းထွန်း ခွင့် ၁ ရက်၊ (၄၅) သာကေတမဲဆန္ဒနယ်မှ ဒေါက်တာဝေဖြိုးအောင် ခွင့် ၁ ရက်၊ (၄၆) ရွှေကူမဲဆန္ဒနယ်မှ ဦးဇာနည်မင်း ခွင့် ၁ ရက်နှင့် (၄၇) မင်းပြားမဲဆန္ဒနယ်မှ ဦးစစ်နိုင် ခွင့် ၁ ရက်တို့ဖြစ်ပါတယ်။ ယခင် ခွင့်ပန်ကြားသူ ၄ ဦး၊ ယနေ့ခွင့်ပန်ကြားသူ ၄၇ ဦး စုစုပေါင်း ခွင့်ပန်ကြားသူ ၅၁ ဦးဖြစ်ပါတယ်။ ခွင့်မဲ့ ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် ခွင့်ပြု ပေးပါရန် လေးစားစွာဖြင့် ပန်ကြားအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကိုမှတ်တမ်းတင်ခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျား။ ဒီကနေ့အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၄၃၃ ဦး၊ ယခင်က ခွင့်ပန်ကြား၍ ခွင့်ပြုထားသူ ၄ ဦး၊ ယနေ့ ခွင့်ပြုထားသူ ၄၇ ဦးဖြစ်၍ လွှတ်တော်က ခွင့်ပြု ထားသူ စုစုပေါင်း ၅၁ ဦးဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို အတည်ပြုမှတ်တမ်းတင်ရန် လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>လွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave></preface>
<discussion>
<title>ပြည်သူ့လွှတ်တော်ကော်မတီများတွင် ကော်မတီဥက္ကဋ္ဌ၊ အတွင်းရေးမှူးနှင့် အဖွဲ့ဝင်ပြောင်းလဲ တာဝန်ပေးအပ်ခြင်း၊ ပယ်ဖျက်ခြင်းတို့နှင့်စပ်လျဉ်း၍ လွှတ်တော်၏ အတည်ပြုချက်ရယူခြင်း</title>
<speech type='speaker'>အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်က ဖွဲ့စည်းထားသောကော်မတီများတွင် ကော်မတီဥက္ကဋ္ဌ၊ အတွင်းရေးမှူးနှင့် အဖွဲ့ဝင်တို့ ပြောင်းလဲတာဝန်ပေးအပ်ခြင်း၊ ပယ်ဖျက်ခြင်းတို့ကို ဆောင်ရွက်သွားမှာဖြစ်ပါတယ်။ ပြည်သူ့လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီမှ အဖွဲ့ဝင် ဦးဝင်းထွဋ်၊ ဖျာပုံမဲဆန္ဒနယ် အား ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီဥက္ကဋ္ဌအဖြစ် ပြောင်းလဲ တာဝန်ပေးအပ်မှာဖြစ်ပါတယ်။ ပြည်သူ့လွှတ်တော် ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေး ဆိုင်ရာကော်မတီမှ အဖွဲ့ဝင် ဒေါ်ယဉ်မင်းလှိုင်၊ ဂန့်ဂေါမဲဆန္ဒနယ်အား ယင်းကော်မတီ၏ အတွင်းရေးမှူးအဖြစ်လည်းကောင်း၊ အတွင်းရေးမှူး ဦးနေဖူးဗဆွေ၊ ပန်းဘဲတန်းမဲဆန္ဒနယ်အား ယင်းကော်မတီ၏ အဖွဲ့ဝင်အဖြစ်လည်းကောင်း ပြောင်းလဲတာဝန်ပေးအပ်မှာ ဖြစ်ပါတယ်။ ပြည်သူ့ လွှတ်တော် ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီမှ ဥက္ကဋ္ဌ ဦးတင်မောင်ဝင်း၊ ဆိပ်ကမ်းမဲဆန္ဒနယ်အား ကော်မတီဥက္ကဋ္ဌအဖြစ်မှ ပယ်ဖျက်မှာဖြစ်ပါတယ်။ တင်ပြ ခဲ့တဲ့ ကော်မတီဥက္ကဋ္ဌ၊ အတွင်းရေးမှူးနှင့် အဖွဲ့ဝင်တို့ ပြောင်းလဲတာဝန်ပေးအပ်ခြင်းနှင့် ပယ်ဖျက်ခြင်း တို့ကို အတည်ပြုရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>သဘောတူလွှတ်တော်က သဘောတူတဲ့အတွက် ကော်မတီဥက္ကဋ္ဌ၊ အတွင်းရေးမှူးနှင့် အဖွဲ့ဝင်တို့ ပြောင်းလဲတာဝန်ပေးအပ်ခြင်း၊ ပယ်ဖျက်ခြင်းတို့ကို လွှတ်တော်က အတည်ပြုကြောင်း ကြေညာပါတယ်။</speech>
<section value = 'QA'>
<title>ကြယ်ပွင့်ပြထားသည့် မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type='speaker'>အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<title>ပုဏ္ဏားကျွန်းမြို့နယ်၊ ခမီကြိမ်ချောင်းတာတမံမှ ပုဏ္ဏားကျွန်းစက်မှုဇုန်သို့ ရေပိုက်များသွယ်တန်းပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ပုဏ္ဏားကျွန်းမဲဆန္ဒနယ်မှ ဦးဦးထွန်းမောင် မေးမြန်းဖို့ ဖြစ်ပါတယ်</speech>
<speech><mp id='325'>ဦးဦးထွန်းမောင်(ပုဏ္ဏားကျွန်းမဲဆန္ဒနယ်)</mp>အားလုံးမင်္ဂလာပါခင်ဗျား။ ကျွန်တော် ကတော့ ရခိုင်ပြည်နယ်၊ ပုဏ္ဏားကျွန်းမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးဦးထွန်းမောင် ဖြစ်ပါတယ်။ ကျွန်တော်မေးမယ့်မေးခွန်းကတော့ ပုဏ္ဏားကျွန်းမြို့နယ်၊ ခမီကြိမ်ချောင်းရေလှောင်တမံမှ ပုဏ္ဏားကျွန်းစက်မှုဇုန်နေရာသို့ ရေပိုက်များသွယ်တန်းပေးရန်ကိစ္စနှင့်ပတ်သက်၍ ပြည်သူ့လွှတ်တော် ဥက္ကဋ္ဌမှတစ်ဆင့် မေးခွန်းမေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ခမီကြိမ်ချောင်းရေလှောင် တမံဟာ ပုဏ္ဏားကျွန်းမြို့မှမြောက်ဘက်သို့ ကားလမ်း ၁၁ မိုင်၊ ရေလမ်း ၁၃ မိုင်ခွဲရှိတဲ့ ခမီကြိမ်ချောင်း ကျေးရွာအနီးမှာ တည်ရှိပါတယ်။ ဒီရေလှောင်တမံကို ယခင်အစိုးရလက်ထက် ၂၀၁၄ ခုနှစ်မှစတင်၍ ပုဏ္ဏားကျွန်းစက်မှုဇုန်နှင့် ပုဏ္ဏားကျွန်းမြို့ အတွက် သောက်သုံးရေရရှိရန် ရန်ပုံငွေ ကျပ် ၃၇၁၆ သန်း နှင့်ဆယ်ဖို့ခဲ့ရာ ၂၀၁၅ ခုနှစ်မှာဆယ်ဖို့ပြီးစီးခဲ့ပါတယ်။ ၂၀၁၆ ခုနှစ်မှာ ရေပိုလွှဲများ၊ ရေထုတ်ပြွန်များ အားလုံးပြီးစီးခဲ့ပါတယ်။ ဥက္ကဌကြီးခင်ဗျား။ Power Point သုံးခွင့်ပြုဖို့ ပန်ကြားအပ်ပါတယ်။ ဒါကတော့ ခမီကြိမ်ချောင်း ရေလှောင်တမံရဲ့ ပုံဖြစ်ပါတယ်။ နွေရာသီမှာ ရေမလှောင်ခင်ကရိုက်ထားတဲ့ပုံဖြစ်ပါတယ်။ ဒါလည်းပဲ ရေလှောင်တမံပုံဖြစ်ပါတယ်။ ဒါလည်းပဲ ရေလှောင်တမံပုံဖြစ်ပါတယ်။ ဒါကတော့ ရေလှောင်တမံရဲ့ အချက်အလက်တွေဖြစ်ပါတယ်။ ရေဆင်းဧရိယာက ၅.၂၆ စတုရန်းမိုင်ရှိပါတယ်။ တမံအလျားက ၆၆၀ ပေ၊ တမံအမြင့်က ၉၀ ပေရှိပြီးတော့ ကန်ရေပြည့်လှောင်ပမာဏကတော့ ဂါလန် သန်းပေါင်း ၂၉၂၉ သန်းဖြစ်ပါတယ်။ ဥက္ကဌကြီးခင်ဗျား။ ဒီရေလှောင်တမံဟာ ယခင်အစိုးရလက်ထက် သမ္မတရုံးဝန်ကြီး များအဖွဲ့ခရီးစဉ် ပုဏ္ဏားကျွန်းမြို့ ပင်မလျှပ်စစ်ဓာတ်အားခွဲရုံခန်းမမှာ ပြည်နယ်အစိုးရအဖွဲ့ဝန်ကြီးချုပ် နဲ့ ဆည်မြောင်းတာဝန်ရှိသူများအား ရေလှောင်တမံအတွက် ငွေချပေးထားပြီးဖြစ်ကြောင်း ဆယ်ဖို့တာ နဲ့ ရေပိုက်သွယ်တာကို တစ်ပြိုင်တည်းတင်ဒါခေါ်ပြီး ဘတ်ဂျက်အမီပြီးစီးအောင် လုပ်ခိုင်းခဲ့ပါတယ်။ ကျွန်တော်ကိုယ်တိုင် မြို့မိမြို့ဖအနေနဲ့ အစည်းအဝေးတက်ရောက်ခဲ့တာဖြစ်ပါတယ်။ ဒါပေမဲ့ ယခုထိ ရေပိုက်သွယ်တန်းပေးခြင်း လုံးဝမရှိသေးပါ။ ဘာကြောင့်လဲဆိုတာတော့ မသိပါဘူး။ ဥက္ကဋ္ဌကြီးခင်ဗျား။ ရေလှောင်တမံကို ပြည်သူ့ဘဏ္ဍာငွေများစွာ ကုန်ကျခံပြီး တည်ဆောက်ပြီးစီး ခဲ့သော်လည်း ရေပိုက်သွယ်တန်းခြင်းမရှိ၍ အသုံးမပြုရဘဲ ပိုက်သွယ်ထားတာဟာ မသင့်တော် ကြောင်း ပြည်သူများက တာဝန်ရှိသူတွေကို အပြစ်တင်ဝေဖန်ထောက်ပြကြပါတယ်။ ရေပိုက်သွယ်တန်း ခြင်းပြီးစီးပါက အနီးအနားမှ ခမီတိုင်းရင်းသားကျေးရွာသုံးရွာနှင့် ပုဏ္ဏားကျွန်းမြို့ ပတ်ဝန်းကျင် ကျေးရွာများအားလုံးအတွက် သောက်သုံးရေ၊ စိုက်ပျိုးရေလုံလောက်စွာ အသုံးပြု နိုင်မှာဖြစ်ပါတယ်။ ဥက္ကဌကြီးခင်ဗျား။ စစ်တွေမြို့မှာလည်း ကန်တော်ကြီးရေလှောင်ကန် စက်ရိုးကျအမှတ်(၁)၊ အမှတ်(၂) ရေလှောင်ကန်သုံးကန်တို့မှ သောက်သုံးရေနှင့်မလုံလောက်ဘဲ နောက်ထပ်ရေဂါလန် သန်းပေါင်း ၆၀၀ ခန့်လိုအပ်နေကြောင်း သိရှိရပါတယ်။ ခမီကြိမ်ချောင်းဆည်မှ ပုဏ္ဏားကျွန်းစက်မှုဇုန်နေရာသို့ ရေပိုက် ရောက်ရှိလာမယ်ဆိုရင် ထိုမှတစ်ဆင့် စစ်တွေမြို့နှင့် ပတ်ဝန်းကျင်ကျေးရွာများအားလုံး သောက်သုံး ရေ၊ စိုက်ပျိုးရေဖြန့်ဝေပေးနိုင်မှာဖြစ်ပါတယ်။ ဒါကြောင့် ခမီကြိမ်ချောင်းရေလှောင်တမံမှ ပုဏ္ဏားကျွန်း စက်မှုဇုန်နေရာသို့ ရေပိုက်များသွယ်တန်းပေးသင့်ပါကြောင်း တင်ပြအပ်ပါတယ်။ ဥက္ကဌကြီးခင်ဗျား။ နိဂုံးချုပ်အနေနဲ့ ကျွန်တော်မေးမြန်းလိုတဲ့မေးခွန်းက ခမီကြိမ်ချောင်းရေလှောင်တမံမှ ပုဏ္ဏားကျွန်း စက်မှုဇုန်နေရာသို့ ရေပိုက်များသွယ်တန်းပေးရန် အစီအစဉ်ရှိ/မရှိ၊ ရှိပါက မည်သည့်ဘဏ္ဍာရေးနှစ် တွင် ပြည်ထောင်စုဘတ်ဂျက်မှ ခွင့်ပြု ဆောင်ရွက်ပေးပါမည်နည်း၊ မရှိပါက မည်သည့်အတွက်ကြောင့် လည်းဆိုတာသိရှိလိုတဲ့အတွက် ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ် ပါတယ်။ အားလုံးကိုကျေးဇူးတင်ပါတယ်။</speech>
<speech type='speaker'>စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ရခိုင် ပြည်နယ်၊ ပုဏ္ဏားကျွန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဦးထွန်းမောင်ရဲ့ ပုဏ္ဏားကျွန်း မြို့နယ်၊ ခမီကြိမ်ချောင်းတာတမံကနေ ပုဏ္ဏားကျွန်းစက်မှုဇုန်ကို ရေပိုက်များသွယ်တန်းပေးရန် အစီ အစဉ်ရှိ/မရှိနဲ့စပ်လျဉ်းတဲ့မေးခွန်းအပေါ် ရခိုင်ပြည်နယ်အစိုးရအဖွဲ့ရဲ့ ဖြေကြားချက်နှင့်အတူ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနမှ ပေါင်းစပ်ဖြေကြားပါမယ်။ ဥက္ကဌကြီးခင်ဗျား။ ရခိုင်ပြည်နယ်၊ ပုဏ္ဏားကျွန်းမြို့နယ်မှာရှိတဲ့ စက်မှုဇုန်သောက်သုံးရေရရှိဖို့ ခမီကြိမ်ချောင်းရေ လှောင်တမံကို ၂၀၁၄-၂၀၁၅ ခုနှစ်က ပြည်ထောင်စုသီးသန့်ရန်ပုံငွေ ကျပ်သန်းပေါင်း ၃၇၁၆ သန်း အကုန်အကျခံပြီး ဆည်မြောင်းနှင့်ရေအသုံးချမှုစီမံခန့်ခွဲရေးဦးစီးဌာနက တာဝန်ယူအကောင်အထည် ဖော်ဆောင်ရွက်ခဲ့ပါတယ်။ လက်ရှိမှာလည်းပဲ ရေသိုလှောင်ထားမှု အခြေအနေရှိပါတယ်။ ရေလှောင် တမံက သိုလှောင်ရေတွေကို ပုဏ္ဏားကျွန်းစက်မှုဇုန်ကို ပေးဝေနိုင်ဖို့အတွက် ရေပိုက်လိုင်းသွယ်တန်း ခြင်းလုပ်ငန်းဟာ ရခိုင်ပြည်နယ်၊ စည်ပင်သာယာရေးအဖွဲ့မှ တာဝန်ယူဆောင်ရွက်ရန်ဖြစ်ပြီးတော့ မူလ ကတော့ ရေပိုက်လိုင်းသွယ်တန်းခြင်းလုပ်ငန်းစီမံချက်ကို ပထမအဆင့်၊ ဒုတိယအဆင့်၊ တတိယအဆင့် အနေနဲ့ အဆင့်သုံးဆင့်ပိုင်းခြားသတ်မှတ် လျာထားကြောင်း သိရှိရပါတယ်။ ရခိုင်ပြည်နယ်အစိုးရ အဖွဲ့ရဲ့ ဖြေကြားချက်အရ လက်ရှိမှာ ပုဏ္ဏားကျွန်းစက်မှုဇုန်စီမံကိန်းမှာ အကောင်အထည်ဖော် ဆောင်ရွက်ရန် အခြေအနေမရှိသေးတဲ့အတွက် စက်မှုဇုန်ကို ရေပိုက်လိုင်းသွယ်တန်းခြင်းလုပ်ငန်းကို လတ်တလောအနေနဲ့ ဆောင်ရွက်ပေးနိုင်ခြင်းမရှိသေးပါကြောင်း ပြည်နယ်အစိုးရအဖွဲ့ရဲ့ ဖြေကြားချက် နှင့်အတူ ပေါင်းစပ်ဖြေကြားအပ်ပါတယ်။ ကျေးဇူးတင်ပါတယ်။</speech>
<title>ပေါက်တောမြို့လူထု၏ သောက်သုံးရေသိုလှောင်ရာ နတ်တောင်ပြင်ဆည်ကို ၎င်းနှင့်ဆက်စပ် တည်ရှိသော ဆည်ငယ်များနှင့်ပေါင်းကာ ရေပိုမိုသိုလှောင်နိုင်ရန်အတွက် ကျန်တာပေါင်တစ်ဖက်ကို မြှင့်တင်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ပေါက်တောမဲဆန္ဒနယ်မှ ဦးအောင်ကျော်ဇံ မေးမြန်းဖို့ ဖြစ်ပါတယ်</speech>
<speech><mp id='326'>ဦးအောင်ကျော်ဇံ(ပေါက်တောမဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော် ဥက္ကဌကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များကို ရိုသေစွာ ဂါရဝပြုနှုတ်ဆက်ပါ တယ်။ ဥက္ကဌကြီးခင်ဗျား။ ကွန်တော့်အနေနဲ့ မေးခွန်းကို အထောက်အကူပြုနိုင်ဖို့အတွက် Power Point သုံးခွင့်ပြုပါခင်ဗျား။ ကျွန်တော့်မေးခွန်းကတော့ ပေါက်တောလူထုရဲ့ သောက်သုံးရေသိုလှောင် ရာ နတ်တောင်ပြင်ဆည်ကို ၎င်းနှင့်ဆက်စပ်တည်ရှိသော ဆည်ငယ်များနှင့်ပေါင်းကာ ရေပိုမိုသိုလှောင် နိုင်ရန်အတွက် ကျန်တာပေါင်တစ်ဖက်ကို မြှင့်တင်ပေးဖို့ အစီအစဉ်ရှိ/မရှိ မေးမြန်းခြင်းဖြစ်ပါတယ်။ ကျွန်တော်မေးတဲ့ရည်ရွယ်ချက်ကတော့ နတ်တောင်ပြင်ဆည်ရဲ့ တစ်ဖက်တာပေါင်ကို စံချိန်မီမြှင့်တင် ပေးပြီးဖြစ်သော်လည်းပဲ ကျန်တစ်ဖက်ကိုတော့ မြှင့်တင်ပေးခြင်းမရှိသေးပါဘူး။ အဲဒါကြောင့် ကျန်တစ်ဖက်တာကို မြှင့်တင်ပေးပါမှ ရေပိုမိုသိုလှောင်နိုင်မှာဖြစ်တာကြောင့် ကျွန်တော်တင်ပြရတာ ဖြစ်ပါတယ်။ နောက်တစ်ချက်ကတော့ ရခိုင်ပြည်နယ်အစိုးရခွင့်ပြုရန်ပုံငွေ ၃၆၁ သန်းနဲ့ နှစ်နှစ်ဆက် တိုက်ပေးပြီးဖြစ်လို့ ပထမတာပေါင်တော့ ပြီးပြီဖြစ်ပါတယ်။ ကျန်တဲ့တာပေါင်တစ်ဖက်ကိုတော့ ပြည်ထောင်စုဝန်ကြီးဌာန၊ ဆည်မြောင်းဝန်ကြီးဌာနအနေနဲ့ကျခံပေးဖို့ တင်ပြလိုခြင်းဖြစ်ပါတယ်။ ပေါက်တောမြို့၊ သောက်သုံးရေသိုလှောင်နိုင်မှုအခြေအနေကို ဆက်လက်တင်ပြလိုပါတယ်။ ပေါက်တောမြို့အပါအဝင် မြို့နယ်တစ်ခုလုံးသည် ဆားငန်ရေပတ်လည်ဝိုင်းလျက်ရှိသော ကုလားတန် မြစ်ဝှမ်းဒေသဖြစ်ပါတယ်။ မြို့နယ်တစ်နယ်လုံး အဝီစိတွင်းတူးလို့မရဘူး။ ရေချို မရနိုင်ပါဘူး။ ရေငန်ရေသာထွက်ပါတယ်။ ဒါကြောင့် မြေသားရေကန်များတူးဖော်ပြီးတော့ တစ်နှစ်ပတ်လုံးရွာသွန်း တဲ့မိုးရေကိုခံယူ၍ သောက်သုံးရေ သိုလှောင်ကြရပါတယ်။ ရခိုင်ပြည်နယ်မှာ တစ်နှစ်ပတ်လုံး မိုးရေချိန် လက်မ ၂၀၀ ကျော်ရွာသွန်းသော်လည်းပဲ လက်ရှိမြေသားရေကန်များဖြင့် ရေလိုအပ်ချက်ကို လုံလောက်စွာ မသိုလှောင်နိုင်ပါ။ နှစ်စဉ် နွေရာသီရောက်တိုင်း သောက်သုံးရေရရှိရန် မြို့လူထုတစ်ရပ် လုံး အချိန်ကုန်၊ ငွေကုန်၊ လူပမ်းခံကာ ရေကိုသယ်ယူစုဆောင်းကြရပါတယ်။ ကံကောင်းထောက်မပြီး မြို့နဲ့တစ်မိုင်ခွဲအကွာ သဘာဝအတိုင်းတည်ရှိနေတဲ့ နတ်တောင်ပြင်ဆည်ကိုပိတ်၍ ၁၉၈၇ ခုနှစ်က လူထုလုပ်အားဖြင့် ဆည်ဖို့ခဲ့ကြပါတယ်။ မြေတူးစက်ယန္တရားတွေနဲ့ ဆည်ဖို့ခြင်းမဟုတ်တဲ့အတွက်Compact မဖြစ်ပါဘူး။ ရေယိုစိမ့်ထွက်ပါတယ်။ ထူးကျပါတယ်။ အဲဒီထူးဟာ တဖြည်းဖြည်းနဲ့ ကြီးလာ တဲ့အခါကျတော့ တစ်နှစ်ပတ်လုံးသိုလှောင်ထားသမျှရေရဲ့ တစ်ဝက်လောက်ကို အလဟဿ ကုန်ဆုံး စေပါတယ်။ နောက်တစ်ချက်ကတော့ မြို့ပေါ်ရေလိုအပ်ချက်အခြေအနေကို တင်ပြပါမယ်။ မြို့ပေါ် ငါးရပ်ကွက်မှာ လူဦးရေ ၁၉၀၀၀ ကျော်ရှိပါတယ်။ တစ်နေ့ လူတစ်ဦး ဂါလန် ၂၀ နှုန်းနဲ့ ၁၃၈.၇ ဂါလန် သန်းလိုအပ်ပါတယ်။ လက်ရှိနတ်တောင်ပြင်ဆည်ရဲ့ Capacity ကို တွက်ကြည့်တဲ့အခါကျတော့ ၅၃.၆ ဂါလန်သန်းသိုလှောင်နိုင်စွမ်းရှိပါတယ်။ မြို့လူထုအတွက် သောက်သုံးရေထပ်မံလိုအပ်ချက်ကတော့ ၈၄.၈၇ သန်း ဖြစ်ပါတယ်။ ကျွန်တော် စောစောကတင်ပြခဲ့တဲ့ သဘာဝအတိုင်းရှိနေတဲ့ ဆည်ငယ်ပုံ ဖြစ်ပါတယ်။ အဲဒီဆည်ငယ်ပုံတော့ ကျွန်တော်အစီရင်ခံခဲ့တဲ့အတိုင်း နှစ်နှစ်ဆက်တိုက်ဆည်ထားတဲ့ တာပေါင်ဖြစ်ပါတယ်။ အခုနေအခါတော့ တာပေါင်ပြီးပြီဖြစ်ပါတယ်။ သို့သော်လည်းပဲ ဒီတာပေါင် တစ်ခုတည်းက ဆည်လို့ရေကိုမလောက်နိုင်တဲ့အတွက် ဘေးနားမှာဆက်စပ်ရှိနေတဲ့ ပိန္နဲတောဆည်နဲ့ သန်းတင်ဆည်ဆိုတာရှိပါတယ်။ ဒီဆည်ငယ်နှစ်ခုကို တာပေါင်နိမ့်နိမ့်လေးတွေနဲ့ ဆည်ဖို့ထားပါတယ်။ အဲဒါကိုမြှင့်ဖို့ဆိုတဲ့ ရည်ရွယ်ချက်နဲ့ ကျွန်တော်တင်ပြတာဖြစ်ပါတယ်။ ရေရနိုင်တဲ့အရင်းအမြစ်ကတော့ ခုနအစီရင်ခံစာ တင်ပြတဲ့အတိုင်း ပိန္နဲတောဆည်နဲ့ သန်းတင်ဆည်ဆိုပြီး နှစ်ခုရှိပါတယ်။ အဲဒီဆည်ငယ် တွေကို ဘောင်တင်ပြီးပိတ်လိုက်ရင် ၇၃.၃၈ သန်းဂါလန် ထွက်လာမှာဖြစ်ပါတယ်။ ဆိုတော့ ကျွန်တော် တို့ နတ်တောင်ပြင်ဆည်နဲ့ပေါင်းလိုက်ရင် ၁၂၇.၂၄ ဂါလန်သန်းရတဲ့အတွက် ရေလိုအပ်ချက်အရ ၉၁ ရာခိုင်နှုန်းပဲ ရပါသေးတယ်။ သို့သော်လည်းပဲ မြို့ပေါ်မှာရှိတဲ့ မြေသားရေကန်တွေကရရှိမယ့်ရေနဲ့ ပေါင်းလိုက်ရင်တော့ တစ်နှစ်ပတ်လည်လိုအပ်ချက်ကို ပြည့်မီမှာဖြစ်ပါတယ်။ အဲဒါကြောင့် ကျွန်တော် တို့ လက်ရှိနတ်တောင်ပြင်ဆည်နဲ့ တစ်ဆက်တစ်စပ်တည်းရှိတဲ့ ပိန္နဲတောဆည်နဲ့ သန်းတင်ဆည်တို့ကို ပေါင်းပြီးတော့မှ ရေသိုလှောင်နိုင်ရန်အတွက် အခြားတာပေါင်တစ်ဖက်ကို မြှင့်တင်ဆည်ဖို့ပေးဖို့ အစီအစဉ်ရှိ/မရှိနဲ့ အစီအစဉ်ရှိပါက သက်ဆိုင်ရာ ပြည်ထောင်စုဝန်ကြီးဌာနကနေ ရန်ပုံငွေခွင့်ပြုနိုင် ခြင်းရှိ/မရှိ မေးမြန်းအပ်ပါတယ်။ ကျေးဇူးတင်ပါတယ်။</speech>
<speech type='speaker'>သဘောတူစိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ရခိုင်ပြည်နယ်၊ ပေါက်တောမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ကျော်ဇံရဲ့ မေးခွန်း နဲ့စပ်လျဉ်းပြီး ရခိုင်ပြည်နယ်အစိုးရအဖွဲ့ရဲ့ ဖြေကြားချက်နှင့်အတူ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ဆက်လက်ဖြေကြားပေးပါမယ်။ ဥက္ကဌကြီးခင်ဗျား။ ရခိုင်ပြည်နယ်၊ ပေါက်တောမြို့နယ်ဟာ ပင်လယ်ရေငန်ပတ်လည်ဝိုင်းလျက်ရှိတဲ့ ဒေသဖြစ်တဲ့အလျောက် သောက်သုံးရေအတွက် မြေအောက်ရေစက်ရေတွင်းများလည်း တူးဖော်ဆောင်ရွက်လို့မရဘဲ မိုးရာသီ မှာ ရွာသွန်းတဲ့မိုးရေတွေကိုသာ ဆည်၊ ကန်များနဲ့ ခံယူသိုလှောင်ထိန်းသိမ်းပြီးတော့မှ သောက်သုံးရေ ရယူသုံးစွဲရတဲ့ဒေသဖြစ်ပါတယ်။ နတ်တောင်ပြင်ဆည်ဟာ ၁၉၈၇ ခုနှစ်ခန့်က ဒေသအစီအစဉ်နဲ့ တည်ဆောက်ခဲ့တဲ့ တစ်ဖက်ရပ်ဆည်တစ်ခုဖြစ်ပါတယ်။ လက်ရှိမှာ ပေါက်တောမြို့နယ်၊ စည်ပင်သာယာရေးအဖွဲ့က ထိန်းသိမ်းစီမံလျက်ရှိပါတယ်။ အဆိုပါဆည်ရေကနေပြီးတော့ ရေပိုက် သွယ်တန်းပြီးတော့ ပေါက်တောမြို့ပေါ်ရပ်ကွက်တွေကို သောက်သုံးရေပေးဖို့ရှိကြောင်းလည်း စိစစ် သိရှိရပါတယ်။ နတ်တောင်ပြင်ဆည်ရဲ့ အထက်ဘက်ကပ်ရပ်မှာတော့ ပိန္နဲတောကန်နဲ့ သန်းတင်ကန်တို့ တည်ရှိပြီးတော့ အဆိုပါကန်တွေကနေ နတ်တောင်ပြင်ဆည်အတွင်းကို ရေကူဖြည့်တင်းပေးလျက်ရှိကြောင်း သိရှိရပါတယ်။ ၂၀၁၇-၂၀၁၈ ဘဏ္ဍာရေးနှစ်မှာတော့ ရခိုင်ပြည်နယ်စည်ပင်သာယာရေးအဖွဲ့ ကနေ ပြည်နယ်ရန်ပုံငွေနဲ့ အဆိုပါ နတ်တောင်ပြင်ဆည် ကြံ့ခိုင်ရေးနှင့် ရေပိုမိုသိုလှောင်နိုင်ရေး အတွက် ပြုပြင်မွမ်းမံခြင်းလုပ်ငန်းတွေကို ဆောင်ရွက်ခဲ့ရာမှာ ဆည်မြောင်းနှင့်ရေအသုံးချမှု စီမံခန့်ခွဲရေးဦးစီးဌာနကို လုပ်ငန်းအပ်နှံခဲ့တဲ့အတွက် ဌာနမှ အကောင်အထည်ဖော်ဆောင်ရွက်ပေးခဲ့ ပါတယ်။ ဥက္ကဋ္ဌကြီးခင်ဗျား။ ကွင်းဆင်းစိစစ်ချက်အရ နတ်တောင်ပြင်ဆည်အတွင်းကို ပိုမိုရေကူ ဖြည့်တင်းပေးနိုင်ဖို့ သန်းတင်ကန်ရဲ့ ကန်ပေါင်ကို ၁၅ ပေကျော် မြှင့်တင်ပေးရန်ရှိမှာဖြစ်သော်လည်းပဲ ရေဂါလန် ၁၃ သန်းခန့်သာ ပိုမိုသိုလှောင်နိုင်ပါကြောင်း စိစစ်သိရှိရပါတယ်။ ခန့်မှန်းကုန်ကျငွေအနေနဲ့ တော့ လုပ်ငန်းရဲ့ အနေအထားအရ ကျပ် ၄၂၃ သန်းခန့် ကုန်ကျမည်ဖြစ်ကြောင်း တွက်ချက်သိရှိရပါ တယ်။ သို့ဖြစ်တဲ့အတွက် သောက်သုံးရေရှားပါးခက်ခဲတဲ့ ပေါက်တောမြို့နယ်အတွင်းမှာ နတ်တောင်ပြင်ဆည်နဲ့ ဆက်စပ်တည်ရှိတဲ့ သန်းတင်ကန်ကို ကန်ပေါင်မြှင့်တငပြုပြင်ရန်မှာ တည်ဆောက်မှုကုန်ကျစရိတ်များပြားပြီးတော့ ရေထုတည်ပမာဏ အနည်းငယ်သာ သိုလှောင်နိုင်မှာ ဖြစ်တဲ့အတွက် သောက်သုံးရေရရှိရေး အခြားနည်းလမ်းတစ်ခုအနေနဲ့ လျှို ပိတ်တမံအသစ်တစ်ခု တည်ဆောက်နိုင်ခြင်းရှိ/မရှိ စူးစမ်းလေ့လာရှာဖွေပြီး ဖြစ်မြောက်နိုင်စွမ်းရှိပါက လုပ်ငန်းများကို အကောင်အထည်ဖော်ဆောင်ရွက်ပေးသွားနိုင်မည်ဖြစ်ပါကြောင်း ပြန်လည်ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>မိုက်ပေးပါ။</speech>
<speech><mp id='326'>ဦးအောင်ကျော်ဇံ(ပေါက်တောမဲဆန္ဒနယ်)</mp>မေးခွင့်ပြု ပါ။ ဒီဆည်နဲ့ရေမလုံလောက်ဘူး ဆိုတာကတော့ အကြမ်းဖျင်းအားဖြင့်တော့ သိပါတယ်။ ကျွန်တော်တို့မှာ ဆည်မြောင်းဦးစီးဌာနကပဲ ဆည်ပေးထားတဲ့ ကြိမ်မော်ဆည်ဆိုတာရှိပါတယ်။ မြို့နဲ့ ငါးမိုင်လောက်ဝေးပါတယ်။ အဲဒီရေက ရေလှောင်ထားတဲ့အခါကျတော့ လုံလုံလောက်လောက်ရှိနေတာတွေ့ရပါတယ်။ ဒါပေမဲ့ ပိုက်လိုင်း ဆက်သွယ်ရေးအခြေအနေကြောင့်သာ ယူရခက်နေတာဖြစ်တဲ့အတွက် အဲဒီရေကန်ကများ ပိုက်လိုင်း များ ဆက်သွယ်ပေးဖို့ အစီအစဉ်ရှိ/မရှိသိလိုပါတယ်။</speech>
<speech type='speaker'>သက်ဆိုင်ရာဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လွှတ်တော်ကိုယ်စားလှယ်ကြီးအဆိုပြုတဲ့ ကန်ကနေပြီးတော့ ရေရရှိရေးလုပ်ငန်းအကောင်အထည် ဖော်နိုင်ဖို့အတွက် စူးစမ်းလေ့လာမှုလုပ်ငန်းကို မိမိတို့ ဆည်မြောင်းနှင့်ရေအသုံးချမှုစီမံခန့်ခွဲရေး ဦးစီးဌာနကနေပြီးတော့ ကွင်းဆင်းစိစစ်ပြီးတော့ ဖြစ်မြောက်နိုင်စွမ်းရှိမယ်ဆိုရင် လွှတ်တော် ကိုယ်စားလှယ်ကြီး အဆိုပြု သလို အကောင်အထည်ဖော်ဆောင်ရွက်သွားနိုင်ဖို့အတွက် စီစဉ်ပေးသွား မှာဖြစ်ကြောင်း ဆက်စပ်မေးခွန်းအပေါ် ပြန်လည်ရှင်းလင်းဖြေကြားအပ်ပါတယ်။</speech>
<title>တန့်ဆည်မြို့နယ်အတွင်းရှိ R.M.C လက်ယာမြောင်းမကြီး၏ ရွှေဂူရေငုပ်ပြွန်အလျားပေ ၃ဝဝ ကျော်၊ ရှစ်ပေပတ်လည်ပြွန်နှစ်လုံး ထပ်မံတည်ဆောက်ပေးရန်နှင့် R.M.C မြောင်းပေါင်များကို ပြုပြင်ရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type='speaker'>ဒီပဲယင်းမဲဆန္ဒနယ်မှ ဦးဝင်းမြင့်အောင် မေးမြန်းဖို့ ဖြစ်ပါတယ်</speech>
<speech><mp id='352'>ဦးဝင်းမြင့်အောင်(ဒီပဲယင်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီး၊ ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များအားလုံး ကျန်းမာချမ်းသာကြောင်းဆုတောင်းမေတ္တာပို့ပါတယ်။ ကျွန်တော်ကတော့ ဒီပဲယင်းမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးဝင်းမြင့်အောင် ဖြစ်ပါတယ်။ ဥက္ကဌကြီးခင်ဗျား။ R.M.C တူးမြောင်းမကြီးကို ၁၉၉၆၁၉၉၇ ကာလမှာတူးဖော်ခဲ့ကြပါတယ်။ အခုဆိုလျှင် နှစ်ပေါင်း ၂၀ ကျော်နေပါပြီ။ ပြည်သူ့ဘဏ္ဍာတော် ငွေနဲ့ နှစ်စဉ်ဆည်မြောင်းအတွက် သုံးစွဲပြုပြင်ခဲ့ကြပါတယ်။ ၂၀၁၃ ခုနှစ်ကဆိုလျှင် R.M.C တူးမြောင်းမကြီးနှင့် တူးမြောင်းရဲ့ လက်တံတွေ၊ ရေထွက်ပြွန်တွေ၊ ချောင်းပေါင်တွေပြုပြင်ရန်အတွက် ကျပ်သိန်းပေါင်း ၁၃၀၀၀ ထိသုံးစွဲပြုပြင်ခဲ့ပါတယ်။ သို့သော်လည်း ယနေ့အထိ ဒီပဲယင်း၊ အရာတော်၊ ဘုတလင်မြို့နယ်တို့မှာရှိတဲ့ R.M.C တူးမြောင်းရေသောက်စိုက်ပျိုးမြေဧက သုံးသောင်းကျော်ဟာ စိုက်ပျိုးရေလုံလောက်စွာမရခဲ့ပါဘူး။ စိုက်ပျိုးရေမရလို့ နှစ်စဉ်သောကများခဲ့ရတဲ့တောင်သူ လယ်သမားများနဲ့ မြို့နယ်ကတာဝန်ရှိသူတွေ၊ ဆည်မြောင်းဦးစီးဌာနက တာဝန်ရှိသူတွေနဲ့အငြင်းပွားရ၊ စကားများရနဲ့ ခေါင်းခြောက်ခဲ့ကြရပါတယ်။ ဥက္ကဌကြီးခင်ဗျား။ Power Point သုံးစွဲခွင့်ပြုပါခင်ဗျား။ R.M.C မြောင်းမကြီးမှာ စိုက်ပျိုးရေ မရလို့ လယ်သမားများဗျာများနေတဲ့ပုံဖြစ်ပါတယ်။ R.M.C မြောင်းမကြီးတူးဖော်စဉ်ကလည်း စနစ်မကျခဲ့လို့ လက်တံမြောင်းရေထိန်း၊ ရေကျော်၊ ရေထွက်ပြွန် ဒီလိုပဲ ကျိုးပဲ့ပျက်စီးနေတာတွေရှိပါ တယ်။ ရေမရလို့ မြောင်းကြီး၊ မြောင်းငယ်၊ မြောင်းအသွယ်သွယ်တွေကို သုံးနှစ်အတွင်း အကြိမ်ကြိမ် လေ့လာတဲ့ အခါမှာ တောင်သူလယ်သမားများ၊ ဆည်မြောင်းအရာရှိများနဲ့ ဆွေးနွေးလေ့လာတဲ့အခါမှာ အဓိကပြဿနာကတော့ မြောင်းမကြီးထဲမှာ ရေမရှိတာဖြစ်ပါတယ်။ R.M.C တူးမြောင်းမကြီး အတွင်းမှာ ရေစီးဆင်းမှုမလုံမလောက်ရှိပေမဲ့ ကျွန်တော်တို့ရဲ့ သဖန်းဆိပ်ဆည်ကြီးကတော့ နှစ်စဉ် စိုက်ပျိုးရေးဧက ငါးသိန်းကျော်ကို ရေအတွက် အဆင်ပြေစွာပေးဝေနိုင်ဖို့ရာအတွက် ကန်ရေပြည့် ရေလှောင်ပမာဏ ၂၇၉၄၀၀၀ ဧကပေကို နှစ်တိုင်းဝမ်းဗိုက်ထဲမှာထည့်ပြီးသိုလှောင်ထားနိုင်ပါတယ်။ ကင်းတပ်ရေလွှဲဆည်ကြီးကလည်း R.M.C တူးမြောင်းအတွက် ရေပမာဏ ၁၈၅၀ ကျူးဆက်အထိ ရေလွှတ်နိုင်ပါတယ်။ ဒါပေမဲ့ ၁၃၀၀ ကျူဆက်သာရေအမှန်တကယ်လွှတ်နိုင်ပါတယ်။ ဘာကြောင့် လည်းဆိုတော့ ပေ ၄၀၀၀ ကျော် အောက်မှာရှိတဲ့ရေငုတ်ပြွန်ဟာ ရေပမာဏ ၁၄၀၀ ကျူးဆက်ထက် ပိုပြီးတော့ လွှတ်လို့မရဘူးလို့ ဌာနတာဝန်ရှိသူတွေက ရှင်းပြပါတယ်။ ဒါကတော့ ရွှေဂူရေငုတ်ပြွန်ပါ။ ရှစ်ပေပတ်လည် ပြွန်နှစ်လုံးရှိတဲ့ ဒီရွှေဂူရေငုတ်ပြွန်ဟာ ရေပဏာမ ၆၀၀ ကျူးဆက်ခန့်ရေဝင်ရေထွက် ရှိပါတယ်။ ဒီနေရာ ကနေရေစီးကို ဖမ်းဆုတ်ထားသလိုဖြစ်နေတဲ့အတွက် သူ့အထက်ကပြွန် DY4I DY3 စတဲ့ရေထွက် လက်တံများ၊ ပြွန်များ ဟာ ရေဦးနှင့်တန့်ဆည်မြို့နယ်များရှိ တောင်သူလယ်သမား များအတွက် နွေစပါး၊ မိုးစပါးစိုက်ပျိုးရေအလုံအလောက်ရရှိကြပါတယ်။ ဒီပဲယင်း၊ အရာတော်၊ ဘုတလင်စိုက်ကွင်းတွေကတော့ စိုက်ပျိုးရေမလုံမလောက်ဖြစ်ရပါ တယ်။ ဆည်မြောင်းဦးစီးဌာနက တာဝန်ရှိသူတွေ၊ ပညာရှင်တွေကို လေ့လာမေးမြန်းတဲ့အခါ ရွှေဂူ ရေငုတ်ပြွန်ကို ရှစ်ပေပတ်လည်နှစ်လုံး နောက်ထပ်တိုးချဲ့တည်ဆောက်လျှင် ရေစီးရေလာကောင်းပြီး ဒီပဲယင်း၊ အရာတော်၊ ဘုတလင်မြို့နယ်များရှိ လယ်ယာမြေများ အဆင်ပြေစွာစိုက်ပျိုးနိုင်မယ်လို့ပြောပါတယ်။ ရေပိုလွှတ်လိုက်ရင် မြောင်းပေါင်များကို ချဲ့စရာလိုသေးသလားလို့မေးကြည့်တော့ ချဲ့စရာမလိုဘဲ ဆည်မြောင်းဘောင်ခိုင်မာတောင့်တင်းရန် လိုအပ်တဲ့နေရာအချို့နှင့် ရွှေဂူရေငုတ်ပြွန်ရဲ့ အထက်မှာ ပေ ၅၀၀ ကျော်ခန့် ဆည်ပေါင်ကိုခိုင်မာအောင်တည်ဆောက်ပေးရမယ်လို့ သိရပါတယ်။ အကယ်၍ ပြင်ဆင်ပြီးတဲ့အခါမှာ ရေပဏာမတိုးမြှင့်ရောက်ရှိလာရင်လည်း ဒီမြောင်းကြီးတွေက အရင် ကတည်းက တောင့်တောင့်တင်းတင်းဆောက်ထားတဲ့အတွက် ပြဿနာမရှိပါဘူး။ ဒါက ဆည်ကြီး ရေခွဲဇုန်ပါ။ ကင်းတပ်ဆည်ကနေပြီးတော့ ၅၂ မိုင်ကျော်ထိဝေးပါတယ်။ ဘုတလင်၊ အရာတော်တွေကို ဒီကပဲရေခွဲပြီးတော့လွှတ်တာရှိပါတယ်။ ဒါပေမဲ့ စိုက်ပျိုးချိန်နောက်ကျပြီးမှ ရေတွေရောက်လာတတ် ပါတယ်။ အရာတော်တူးမြောင်းရဲ့ တိုးချဲ့တူးမြောင်းဖြစ်ပါတယ်။ စိုက်ဧက ၁၄၈၀၀ လောက်ထိစိုက်ပျိုး နိုင်တယ်လို့ သိရပါတယ်။ ဘုတလင်တိုးချဲ့ တူးမြောင်းဖြစ်တယ်။ ၁၂ မိုင်ရှည်ပါတယ်။ စိုက်ဧက တစ်သောင်းကျော်ဧက ဖြစ်ပါတယ်။ အရာတော်တိုးချဲ့တူးမြောင်းရဲ့ အစမှာရှိတဲ့ သရက်ခေါင်းရေထွက်ပြွန်ဆိုရင် နှစ်ပေါင်း ၂၀ လောက်တစ်ခါမှရေမရောက်ပါဘူး။ ဒါ့ကြောင့်မို့ စိုက်ပျိုးလို့မရခဲ့ပါဘူး။ လယ်သမားတွေ လူမှုစီးပွား ဘဝတိုးတက်မြင့်မားလာဖို့ စနစ်တကျလယ်ယာမြေတွေဖော်ထုတ်မယ်။ အရည်အသွေးပြည့်ဝတဲ့ လယ်ယာသုံးစက်ကိရိယာတွေ အထောက်အကူပေးမယ်။ ကျေးလက်လမ်းတွေကို အဆင့်မြှင့်မယ်။ စပါးမျိုးကောင်းမျိုးသန့်တွေရှာပေးမယ်။ အချိုးအစားမှန်တဲ့ဓာတ်မြေသြဇာတွေ ရောင်းချပေးမယ်။ ခေတ်မီစိုက်ပျိုးရေးနည်းပညာသစ်တွေဆောင်ကျဉ်းပေးမယ်။ ဆိုင်ရာနိုင်ငံ့ဝန်ထမ်းတွေကို စွမ်းဆောင် ရည်မြှင့်တင်ဖို့ သင်တန်းတွေပေးမယ်။ မြန်မာ့လယ်ယာဖွံ့ဖြိုးရေးဘဏ်က ချေးငွေတွေထုတ်ချေးမယ်။ စသဖြင့် ဘာတွေပဲအားဖြည့်ဆောင်ရွက်ဆောင်ရွက် လယ်သမားများရဲ့ အဓိကလိုအပ်ချက်က စိုက်ပျိုး ရေဖြစ်ပါတယ်။ ရေမရှိရင် ဘာမှစိုက်ပျိုးလို့မရပါဘူးခင်ဗျား။ သို့ပါ၍ မေးမြန်းလိုတာကတော့ တောင်သူလယ်သမားများရဲ့ လယ်ယာမြေမှာ အဆင်ပြေစွာစိုက်ပျိုးနိုင်ဖို့ရာအတွက် ပေ ၃၄၀ ရှိတဲ့ ရွှေဂူရေငုတ်ပြွန်ကို ရှစ်ပေပတ်လည်ပြွန်နှစ်လုံး ၂၀၁၉-၂၀၂၀ ဘဏ္ဍာရေးနှစ်မှာ ထပ်မံတိုးချဲ့ တည်ဆောက်ဖို့ အစီအစဉ်ရှိ/မရှိသိလို၍မေးမြန်းရခြင်းဖြစ်ပါတယ်ခင်ဗျား။</speech>
<speech type='speaker'>စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော်များခင်ဗျား။ စစ်ကိုင်းတိုင်းဒေသကြီး၊ ဒီပဲယင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းမြင့်အောင်ရဲ့ တန့်ဆည်မြို့နယ်အတွင်းမှာရှိတဲ့ R.M.C လက်ယာမြောင်းမကြီးရဲ့ ရွှေဂူရေငုတ်ပြွန် အလျားပေ ၃၀၀ ကျော် ရှစ်ပေပတ်လည်ပြွန်နှစ်လုံး ထပ်မံတည်ဆောက်ပေးဖို့နှင့် R.M.C မြောင်းပေါင်ပြုပြင်ပေးရန် အစီအစဉ်ရှိ/မရှိနှင့် ယင်းတို့ကို ၂၀၁၉-၂၀၂၀ ဘဏ္ဍာရေးနှစ်မှာ လုပ်ငန်းများဆောင်ရွက်ရန် အစီအစဉ်ရှိ/မရှိ သိလို၍စပ်လျဉ်းတဲ့မေးခွန်းအပေါ်မှာ စစ်ကိုင်းတိုင်းဒေသကြီး အစိုးရအဖွဲ့ရဲ့ ဖြေကြားချက်နှင့်အတူ ပေါင်းစပ်ဖြေကြားပါ့မယ်။ ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး၊ တန့်ဆည်၊ ရေဦး၊ ဒီပဲယင်းမြို့နယ်များအတွင်းမှာ ရှိတဲ့ ကင်းတပ်လက်ယာမြောင်းမကြီးဟာ စုစုပေါင်း အလျား ၅၅ မိုင်ကျော် ရှည်လျားပါတယ်။ ရေသောက်ဧရိယာ ဧက ၁၀၅၀၀၀ ခန့်ကို စိုက်ပျိုးရေပေးဝေလျက်ရှိပါတယ်။ ကင်းတပ်လက်ယာ မြောင်းမကြီးဟာဆိုရင် တည်ဆောက်ပြီးစီးခဲ့တဲ့ နှစ်ကာလကြာမြင့်ခဲ့တဲ့အလျောက် လက်ရှိမှာလည်းပဲ မူလဒီဇိုင်းပုံစံအတိုင်း မရှိတော့တဲ့အနေအထားဖြစ်ပါတယ်။ ဒါ့အပြင် အရာတော်တိုးချဲ့မြောင်းနဲ့ ဘုတလင်တိုးချဲ့မြောင်းတွေကိုထပ်မံတိုးချဲ့ပြီး စိုက်ပျိုးရေပေးဝေနေရတဲ့ အနေအထားဖြစ်ပါတယ်။ သို့ဖြစ်တဲ့အတွက် လိုအပ်တဲ့ရေထုထည်စီးနှုန်းပြည့်မီအောင် ရေပေးဝေနိုင်ခြင်းမရှိတော့ဘဲနဲ့ အချို့ သောနှစ်တွေမှာဆိုရင် စိုက်ပျိုးရေးအခက်အခဲ အချို့ဖြစ်ပေါ်လျက်ရှိကြောင်း စိစစ်သိရှိရပါတယ်။ ပြီးခဲ့တဲ့လအတွင်းမှာလည်း မိမိကိုယ်တိုင် ကွင်ဆင်းစစ်ဆေးပြီးတော့ အဆိုပါဒေသမှာ ဆည်မြောင်းရဲ့ ရေစီးရေလာကောင်းမွန်ရေးနှင့် ပြုပြင်တည်ဆောက်ရေးလုပ်ငန်းတွေကိုလည်းပဲ ကွင်းဆင်းစစ်ဆေး ခဲ့ပြီး ဖြစ်ပါတယ်။ ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီး မေးမြန်းထားတဲ့ ရွှေဂူရေငုတ်ပြွန်ဟာဆိုရင် ကင်းတပ်လက်ယာမြောင်းမကြီးရဲ့ ပေတိုင် ၁၄၈ မှာရှိတဲ့ ရွှေဂူချောင်းကို ဖြတ်ပြီးတော့ တည်ဆောက်ထားတဲ့ အရွယ်အစားအားဖြင့် ၈ ပေ x ၈ ပေ နှစ်ပေါက်အရွယ်အစားဖြစ်ပါတယ်။ မြောင်းမကြီးရဲ့ ရေထုထည်စီးနှုန်းကို ပိုမိုတိုးမြှင့်ပေးဝေနိုင်ဖို့အတွက် အဆိုပါ ရွှေဂူရေငုတ်ပြွန်ကို ၈ ပေ x ၈ ပေ လေးပေါက်အရွယ်အစားအထိ တိုးချဲ့ တည်ဆောက်ရမှာ ဖြစ်ပါတယ်။ ဒါ့အပြင် မြောင်းမကြီး တစ်လျောက်မှာရှိတဲ့ ရေပေးအဆောက်အအုံတွေကိုလည်းပဲ လိုအပ်သလိုပြုပြင်တည်ဆောက်ရမှာ ဖြစ်ပါတယ်။ မြောင်းမကြီးကို ပုံစံကျပြုပြင်ခြင်းစတဲ့ အဆင့်မြှင့်တင်ပြုပြင်ခြင်းလုပ်ငန်းတွေကိုလည်း အကောင်အထည်ဖော် ဆောင်ရွက်သွားရမှာဖြစ်ပါတယ်။ သို့ဖြစ်တဲ့အတွက် ကင်းတပ်လက်ယာ မြောင်းမကြီး အဆင့်မြှင့်တင်ပြုပြင်ခြင်းလုပ်ငန်းတွေကို ၂၀၁၉-၂၀၂၀ မှ ၂၀၂၄-၂၀၂၅ ခုနှစ်အတွင်း ကင်းတပ်၊ ကာဘိုး၊ သဖန်းဆိပ် ဆည်ရေသောက် ဒေသတွေအားလုံးလွှမ်းခြုံ ပါဝင်တဲ့ ဂျပန်နိုင်ငံရဲ့ ODA ချေးငွေဖြင့် ဆောင်ရွက်မည့် စိုက်ပျိုးရေး ဖွံ့ဖြိုးတိုးတက်မှုစီမံကိန်းမှာ ထည့်သွင်းဆောင်ရွက်ရန် လျာထားပြီးဖြစ်တဲ့အတွက် နှစ်အလိုက် အကောင်အထည်ဖော်မည့်လုပ်ငန်း အစီအစဉ်မတွေအရ စီမံဆောင်ရွက်သွားမည်ဖြစ်ပါကြောင်း စစ်ကိုင်းတိုင်းဒေသကြီးအစိုးရအဖွဲ့ရဲ့ ဖြေကြားချက်နှင့်အတူ လွှတ်တော်ကိုယ်စားလှယ်ကြီးရဲ့ မေးခွန်းကို ပြန်လည်ဖြေကြားအပ်ပါတယ်။ အားလုံးကိုကျေးဇူးတင် ပါတယ်။</speech>
<speech type='speaker'>မိုက်ပေးပါ။</speech>
<speech><mp id='352'>ဦးဝင်းမြင့်အောင်(ဒီပဲယင်းမဲဆန္ဒနယ်)</mp>ဆက်စပ်မေးခွန်းမေးခွင့်ပြုပါခင်ဗျား။ ကျွန်တော်တို့ ဒီရေငုတ်ပြွန်ကို ပြုပြင်ပေးမယ်ဆိုတဲ့အတွက် အများကြီးကျေးဇူးတင်ပါတယ်။ သို့သော် လည်းပဲ ဒီလိုပြင်တဲ့အခါမှာ အချိန်ဘယ်လောက်လောက်ကြာမလဲဆိုတာ သိချင်ပါတယ်။ ဘာဖြစ်လို့ ဒီလိုမေးရတာလဲဆိုလို့ရှိရင် လယ်သမားတွေဟာ နွေစပါး၊ မိုးစပါး တောက်လျှောက်စိုက်နေတဲ့ အခါကျတော့ သူတို့မစိုက်ရလို့ရှိရင် ဒုက္ခရောက်မှာဖြစ်ပါတယ်။ ဒါကြောင့်မို့လို့ ဒီနွေစပါးရာသီမှာ တော့ တောင်သူလယ်သမားတွေ တစ်ချို့ညှိနှိုင်းထားပါတယ်။ ဒါကို ပြင်လို့ရှိရင်တော့ ဒီရာသီတော့ ဖြတ်ရမှာပဲလို့ ပြောပါတယ်။ အချိန်တွေဘယ်လောက်ကြာမလဲဆိုတာ သိချင်ပါတယ်ခင်ဗျား။</speech>
<speech type='speaker'>သက်ဆိုင်ရာဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>ကျွန်တော်တို့ ဒီစီမံကိန်းကို ငါးနှစ်တာကာလအတွင်း အကောင်အထည်ဖော်သွားဖို့ ရည်ရွယ်လျက်ရှိပါတယ်။ လုပ်ငန်း ပိုင်းအလိုက် အကောင်အထည်ဖော်ဆောင်ရွက်တဲ့အခါမှာ အဲဒီဒေသမှာရှိတဲ့ ဆည်ရေသောက်ဒေသ အလိုက် ရေပေးဝေမှုစနစ်ကို ဒေသခံတောင်သူလယ်သမားများနှင့်ညှိနှိုင်းပြီးတော့ စီစဉ်သွားဖို့လည်းပဲ အစီအမံရှိပါတယ်။ အဓိကကတော့ ကျွန်တော်တို့ ဒီဒေသမှာရေပေးဝေနိုင်ဖို့အတွက်ကို စိုက်ပျိုးရေ ဟာဆိုလို့ရှိရင် မိုးလေဝသအပေါ်မှာ အများကြီးတည်မှီပါတယ်။ လက်ရှိအနေအထားမှာ အမှီသဟဲ ပြုနေရတဲ့ သဖန်းဆိပ်ရေလှောင်တမံကြီးရဲ့ ရေဝင်မှုအခြေအနေကလည်းပဲ အားရဖွယ်ရှိနေသေးတဲ့ အခြေအနေမဟုတ်သေးတာကိုလည်းပဲ အားလုံးစောင့်ကြည့်ပြီးတော့ စိစစ်ဆောင်ရွက်ပေးလျက်ရှိပါ တယ်။ သို့ဖြစ်တဲ့အတွက် လွှတ်တော်ကိုယ်စားလှယ်ကြီးရဲ့ ဆက်စပ်မေးခွန်းနှင့်စပ်လျဉ်းပြီးတော့ စီမံကိန်းလုပ်ငန်းကို အကောင်အထည်ဖော်တဲ့အခါမှာ အကောင်အထည်ဖော်ဆောင်ရွက်မည့်ဒေသ အလိုက် ဆည်ရေသောက်နေရာအလိုက်ကို သက်ဆိုင်ရာ ဒေသခံတောင်သူတွေနှင့် ညှိနှိုင်းပြီးတော့ အစီအစဉ်ချ ဆောင်ရွက်ပေးသွားမှာဖြစ်တယ်ဆိုတဲ့အကြောင်းကို ဆက်စပ်မေးခွန်းအပေါ်မှာ ပြန်လည် ရှင်းလင်းဖြေကြားအပ်ပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<title>ပခုက္ကူမြို့နယ် အစိုးရနည်းပညာအထက်တန်းကျောင်းတွင် တက်ရောက်သင်ကြားမည့် ကျောင်းသား ကျောင်းသူများအတွက် လိုအပ်နေသော ကျောင်းအိပ်ဆောင်များကို ၂၀၁၉-၂၀၂၀ ဘဏ္ဍာရေးနှစ်တွင် တည်ဆောက်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ပခုက္ကူ မဲဆန္ဒနယ်မှ ဦးပိုက်ကို မေးမြန်းဖို့ ဖြစ်ပါတယ်</speech>
<speech><mp id='269'>ဦးပိုက်ကို(ပခုက္ကူမဲဆန္ဒနယ်)</mp>အားလုံးမင်္ဂလာပါခင်ဗျား။ ကျွန်တော်ကတော့ ပခုက္ကူ မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးပိုက်ကို ဖြစ်ပါတယ်။ နိုင်ငံဖွံ့ဖြိုးတိုးတက်ရေးမှာ လူ့စွမ်းအားအရင်းအမြစ်တွေကို စနစ်တကျ အသုံးချနိုင်မယ်ဆိုလို့ရှိရင် နိုင်ငံဟာဖွံ့ဖြိုးတိုးတက် မှာဖြစ်ပါတယ်။ ဒါကြောင့်မို့လို့ ကျွန်တော်တို့နိုင်ငံ ဖွံ့ဖြိုးတိုးတက်ရေးအတွက်ဆိုရင် ပညာရေးကဏ္ဍ တွေဟာ အဓိကကျပါတယ်။ အခု အစိုးရလက်ထက်မှာ ပညာရေးအသုံးစရိတ်တွေကို မူလတန်း၊ အလယ်တန်း၊ အထက်တန်း၊ တက္ကသိုလ်နှင့် အသက်မွေးဝမ်းကျောင်းပညာရပ်တွေမှာ ပိုမိုပြီးသုံးစွဲ လာတာကို တွေ့ရတဲ့အတွက် အထူးပဲဝမ်းမြောက်မိပါတယ်။ မူဝါဒတွေကိုချမှတ်ပြီးတော့ နိုင်ငံဖွံ့ဖြိုး တိုးတက်ရေးအတွက် ဆောင်ရွက်နေတာကို တွေ့ရှိရတဲ့အတွက် ကျေးဇူးတင်ဝမ်းမြောက်တယ် လို့လည်း ပြောပါရစေ။ ယခု ကျွန်တော်မေးမယ့်မေးခွန်းဟာ နိုင်ငံတော်အစိုးရကနေပြီးတော့ အားပေး နေတဲ့ ပညာရေးကဏ္ဍထဲမှာ အသက်မွေးဝမ်းကျောင်းပညာရပ်နှင့်ပတ်သက်ပြီးတော့ မေးမြန်းမှာ ဖြစ်ပါတယ်။ ပခုက္ကူမြို့နယ် အစိုးရနည်းပညာအထက်တန်းကျောင်းမှာ တကယ်တမ်းလိုအပ်နေတဲ့ ကျောင်းသားကျောင်းသူများအတွက် အိပ်ဆောင်များတည်ဆောက်ပေးရန် မေးမြန်းခြင်းဖြစ်ပါတယ်။ မြန်မာနိုင်ငံအနှံ့အပြားမှာ အခြေခံကျတဲ့ အသက်မွေးဝမ်းကျောင်းပညာရပ်တွေကို သင်ယူ တတ်မြောက်စေရန်အတွက် အစိုးရနည်းပညာအထက်တန်းကျောင်းများကို ဖွင့်လှစ်ပေးလျက် ရှိပါတယ်။ ဒါကြောင့်မို့လို့ မိဘပြည်သူများကလည်း တစ်တပ်တစ်အားအနေနဲ့ နည်းပညာအထက်တန်းကျောင်းများရဲ့ အရေးပါမှု၊ အခြေခံကျမှုတွေကို သိရှိပြီးတော့ မိမိသားသမီးတွေကို တက္ကသိုလ် အဆင့်ထိမဟုတ်ဘဲနဲ့ သင်တန်းတက်ရောက်ဖို့အားပေးခဲ့ရာမှာ ကျွန်တော်တို့ ပခုက္ကူ အစိုးရနည်းပညာ အထက်တန်းကျောင်းမှာ ၂၀၁၉-၂၀၂၀ ပညာသင်နှစ်အတွက် လျောက်ထားသူ ၁၉၅ ဦးရှိပြီးတော့လျောက်လွှာပြန်အပ်တဲ့သူ ၁၇၄ ဦးအထိ ရှိပါတယ်။ ဒီလိုဖြစ်ရခြင်းက ကျောင်းသားကျောင်းသူများရဲ့ အိပ်ဆောင်စီစဉ်မပေးနိုင်ခြင်း၊ ကျောင်းအနီးအနားမှာရှိတဲ့ ဖွင့်လှစ်တဲ့အဆောင်များဟာ သင့်လျော်တဲ့ ပတ်ဝန်းကျင်မဖြစ်တဲ့အတွက် နောက်တစ်ခါ သုံးရေအခက်အခဲနှင့် လုံခြုံမှုအားနည်းမှုကြောင့် ဖြစ်ကြပါတယ်။ အဓိကအချက်ကို ကျွန်တော်ပြောချင်တာတစ်ခုကတော့ ဒီနည်းပညာအထက်တန်းကျောင်းကို တက်ရောက်တဲ့ ကျောင်းသူကျောင်းသားများဟာ တက္ကသိုလ်ကျောင်းသူကျောင်းသားများလိုမဟုတ်ဘဲ ငယ်ရွယ်ပြီးတော့ မိမိကိုယ်ကိုထိန်းသိမ်းနိုင်စွမ်းမရှိသေးတဲ့ ၁၄ နှစ်၊ ၁၅ နှစ် အရွယ်များသာ ဖြစ်ပါ တယ်။ မိဘများက ပညာတတ်မြောက်စေလိုသော်လည်းပဲ တက်ရောက်သင်ကြားမယ့် ကျောင်းမှာ ကျောင်းတွင်းအဆောင်များမရှိတဲ့အတွက် ကျောင်းဆရာဆရာမများရဲ့အုပ်ချုပ်မှုအောက်ကကင်းလွတ် ပြီးတော့ ကျေးရွာအတွင်းမှာ တည်ရှိနေတဲ့အဆောင်တွေကို နေထိုင်ကြပါတယ်။ စားစရိတ်လည်း ကြီးမားကြပါတယ်။ အဲဒီတော့ နိုင်ငံတော်ရဲ့ ပညာရေးနှင့် အသက်မွေးဝမ်းကျောင်းမူဝါဒကို ချမှတ်ပြီးတော့ ပညာသင်ကြားရေးကို ဆောင်ရွက်နေတဲ့ ယနေ့ အချိန်အခါမှာ ယခုကဲ့သို့သင်တန်းတက်ရောက် သူနည်းပါးလာလို့ရှိရင် နိုင်ငံတော်ရဲ့ ဘဏ္ဍာငွေများနှင့် မူဝါဒများအတွက် အဟောသိကံဖြစ်မှာ စိုးရိမ်ပါတယ်။ ဒါကြောင့်မို့လို့ လိုအပ်သောအခြေခံသက်မွေးကျောင်းတတ်မြောက်သူမရှိပါက တိုင်းပြည်အတွက် အလွန်ပင်နစ်နာပါတယ်။ ကျောင်းဆောက်လုပ်ပြီးတော့ လိုအပ်သလောက် ကျောင်းသားများမရှိဘဲဖြစ်ပါတယ်။ ဒါကြောင့်မို့လို့ ပခုက္ကူမြို့နယ် အစိုးရနည်းပညာအထက်တန်း ကျောင်းမှာ ငယ်ရွယ်တဲ့ကျောင်းသူကျောင်းသားများ အသက်မွေးဝမ်းကျောင်းပညာရပ်ကို လေ့လာ ဆည်းပူးအေးချမ်းစွာ သင်ကြားနိုင်ရန်အတွက် ကျောင်းဆောင်များလိုအပ်နေပြီဖြစ်ပါတယ်။ ၂၀၁၉ ၂၀၂၀ ခုနှစ်အတွက် လိုအပ်တဲ့ကျောင်းသားဆောင်များ တည်ဆောက်ပေးရန်အစီအစဉ်ရှိ/မရှိကို ဥက္ကဌကြီးမှတစ်ဆင့် မေးမြန်းအပ်ပါတယ်။ ကျေးဇူးတင်ပါတယ်။</speech>
<speech type='speaker'>ပညာရေးဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံးကို မင်္ဂလာအပေါင်းနှင့်ပြည့်စုံပါစေလို့ ဆုမွန်ကောင်း ပို့သအပ်ပါတယ်။ ကျွန်တော်ကတော့ ပညာရေးဝန်ကြီးဌာန ပြည်ထောင်စုဝန်ကြီး ဒေါက်တာမျိုးသိမ်းကြီး ဖြစ်ပါတယ်။ ပခုက္ကူ မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးပိုက်ကိုရဲ့ မေးခွန်းအပေါ် Power Point အသုံးပြု၍ ပြန်လည်ရှင်းလင်းဖြေကြားခွင့်ပြုပါရန် လေးစားစွာ တင်ပြအပ်ပါတယ်။ ပြည်သူ့လွှတ်တော်ဥက္ကဋ္ဌကြီးခင်ဗျား။ ပညာရေးဝန်ကြီးဌာန၊ နည်းပညာနှင့် သက်မွေး၊ ပညာရေးနှင့် လေ့ကျင့်ရေးဦးစီးဌာနအနေနဲ့ မကွေးတိုင်းဒေသကြီးတွင် အစိုးရနည်းပညာအထက်တန်းကျောင်း(ပခုက္ကူ)အား ဖွင့်လှစ်ထားရှိပြီးတော့ ပုံမှန်အင်ဂျင်နီယာဘာသာရပ်တွေဖြစ်တဲ့ Civil Engineering Mechanical Engineering Electronicı Electrical Engineering 6330 လိုအပ်ချက်နှင့်ကိုက်ညီတဲ့ ကာလတိုသက်မွေးပညာသင်တန်းတွေကို ဖွင့်လှစ်သင်ကြားလေ့ကျင့်ပေး လျက်ရှိပါတယ်။ ပုံမှန်သင်တန်းများရဲ့ GTHS ပထမနှစ်သင်တန်းများမှာ ပခုက္ကူ GTHS မှာဆိုရင် ကျောင်းသားကျောင်းသူ ၂၂၇ ဦး တက်ရောက်သင်ယူလေ့ကျင့်လျက်ရှိပြီးတော့ GTHS ပခုက္ကူ ဒုတိယ နှစ်သင်တန်းတွေမှာတော့ ကျောင်းသားကျောင်းသူ ၁၁၀ ဦး တက်ရောက်သင်ယူလေ့ကျင့်လျက်ရှိပါ တယ်။ ဒါ့အပြင် အစိုးရနည်းပညာအထက်တန်းကျောင်း(ပခုက္ကူ)မှာ ဟိုတယ်ဝန်ဆောင်မှုဆိုင်ရာ သင်တန်းတွေကိုလည်း တိုးချဲ့ဖွင့်လှစ်ပေးနိုင်ဖို့ စီစဉ်ဆောင်ရွက်လျက်ရှိပါကြောင်းနှင့် အဆိုပါ သင်တန်းများအတွက် သင်တန်းသားသင်တန်းသူ အိပ်ဆောင် ၈၀ ဦးအံ့ RC နှစ်ထပ် ၁၅၂ ပေ၊ ၃၄ ပေ တစ်လုံးတည်ဆောက်နိုင်ရေးအတွက် ခွင့်ပြု ဘဏ္ဍာငွေရရှိဖို့လို့အတွက် ၂၀၁၉-၂၀၂၀ ဘဏ္ဍာရေးနှစ် စီမံကိန်းလုပ်ငန်းတွင် လျာထားဆောင်ရွက်လျက်ရှိပါကြောင်း လေးစားစွာတင်ပြအပ်ပါတယ်။ အားလုံး ကို အထူးကျေးဇူးတင်ရှိပါတယ်။</speech>
<title>အခြေခံပညာကျောင်းများတွင် ပုံမှန်သင်ရိုးဖြင့် သင်ကြားခြင်းအပြင် ကျောင်းသား၊ ကျောင်းသူများ ကာယဉာဏ တန်းတူတိုးတက်စေရန်နှင့် အထွေထွေဗဟုသုတများရရှိစေရန် အောင်မြင်သောပညာရှင်၊ လုပ်ငန်းရှင်များအားဖိတ်ကြား၍ ဟောပြောပွဲများပြုလုပ်ပေးရန် အစီအစဉ်ရှိ/မရှိနှင့် စပ်လျဉ်းသည့် မေးခွန်း</title>
<speech><mp id='343'>ဦးမျိုးဇော်အောင်(ကောလင်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဌကြီးနှင့်တကွအားလုံးပဲမင်္ဂလာပါ။ ကျွန်တော်ကတော့ ကောလင်းမဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးမျိုးဇော်အောင် ဖြစ်ပါတယ်။ ကျွန်တော့်အနေနဲ့ ပြည်သူ့လွှတ်တော် ဥက္ကဌကြီးရဲ့ ခွင့်ပြုချက်နဲ့ အခြေခံပညာကျောင်းများတွင် ပုံမှန်သင်ရိုးဖြင့်သင်ကြားခြင်းအပြင် ကျောင်းသားကျောင်းသူများ ကာယ၊ ဉာဏ တန်းတူတိုးတက်စေရန်နှင့် အထွေထွေဗဟုသုတများရရှိ စေရန် အောင်မြင်သော ပညာရှင်၊ လုပ်ငန်းရှင်များအား ဖိတ်ကြား၍ ဟောပြောပွဲများပြုလုပ်ပေးရန် အစီအစဉ်ရှိ၊ မရှိ မေးခွန်းကို မေးမြန်းသွားမှာဖြစ်ပါတယ်ခင်ဗျား။ လေးစားအပ်ပါသောဥက္ကဋ္ဌကြီးခင်ဗျား။ ကျွန်တော်တို့မြန်မာနိုင်ငံဟာ ဒီမိုကရေစီအသွင် ကူးပြောင်းရေးကာလကို ဖြတ်သန်းနေရတဲ့အချိန် ဖြစ်ပြီးတော့မှ ကောင်းမွန်တဲ့အနာဂတ်အတွက် အခြေခံကောင်းတွေကို ချမှတ်နေတဲ့အချိန် ဖြစ်တဲ့အတွက်ကြောင့်မို့လို့ ဒီမေးခွန်းကိုမေးမြန်းရခြင်း ဖြစ်ပါတယ်။ မြန်မာနိုင်ငံဟာ တစ်ချိန်က အရှေ့တောင်အာရှမှာသာမက အာရှမှာပါဖွံ့ဖြိုးတိုးတက်မှု လည်း ရှေ့ကရှိခဲ့ပြီးတော့မှ ပညာရေးမှာလည်း ထိပ်ကဖြစ်ခဲ့ပါတယ်။ ဒါပေမဲ့ အခြားနိုင်ငံတွေက ရှေ့ကို ခြေလှမ်းပေါင်းတစ်သောင်းလှမ်းသွားတဲ့အချိန်မှာ ကျွန်တော်တို့နိုင်ငံက နောက်ကိုခုန်ဆုတ်ခဲ့လို့ ကျွန်တော်တို့ အမှောင်ခေတ်တစ်ခုကို ဖြတ်သန်းရပြီးတော့မှ ပညာရှင်ဆိုတာလည်း မရှိသလောက် မပေါ်ထွန်းသလောက် ဖြစ်ခဲ့ရပါတယ်။ အဲဒီတော့ ဒီအခြေအနေတွေမှာ ကျွန်တော်တို့ငယ်ငယ်တုန်းက ဆိုလို့ရှိရင် သားသားကြီးလာရင်ဘာလုပ်မလဲ မီးမီးကြီးလာရင်ဘာလုပ်မလဲလို့ မေးတဲ့အခါမှာ ဆရာဝန်ကြီးလုပ်မယ်၊ စစ်ဗိုလ်ကြီးလုပ်မယ်လို့ဖြေတတ်အောင်ပဲ ကျွန်တော်တို့သင်ြားခံခဲ့ရပါတယ်။ အဓိကဘာဖြစ်လို့လဲဆိုတော့ အဲဒီခေတ်အခြေအနေအရဆိုလို့ရှိရင် ဆရာဝန်မှ စစ်ဗိုလ်မှလူနဲ့သူနဲ့ တူအောင်နေနိုင်တယ်လို့ ယူဆခဲ့ကြလို့ဖြစ်ပါတယ်။ ဒါပေမဲ့ ကျွန်တော်တို့ရဲ့ နောက်မျိုးဆက်တွေ ကိုတော့ ကျွန်တော်တို့ပိုပြီးတော့မှ ရွေးချယ်ခွင့်အခွင့်အလမ်းတွေ ပိုပြီးတော့မှရစေချင်ပါတယ်။ နောက်တစ်ခုက အကျင့်စာရိတ္တမဏ္ဍိုင်အားဖြင့် ပြောမယ်ဆိုလို့ရှိရင်လည်းပဲ ကျွန်တော်တို့မြန်မာ လူမျိုးဆိုတာရိုးသားတယ်။ မြန်မာလူမျိုးဆိုတာ ယဉ်ကျေးတယ်။ မြန်မာလူမျိုးဆိုရင်သူများကိုဦးစား ဘာဖြစ်လို့လဲဆိုတော့ အလို့ဖြစ်ပါတယ်။ ဒါကို ပိုပြီးတော့မှရစေ မြန်မာပေးတတ်တယ်။ မြန်မာလူမျိုးဆိုလို့ရှိရင်သူများကို နေရာပေးတတ်တယ်ဆိုတာ ဟိုယခင်မြန်မာလူမျိုး တွေဟာ ကျွန်တော်တို့ရဲ့ မြန်မာဖြစ်ကြောင်းကို အကျင့်စာရိတ္တမဏ္ဍိုင်ခိုင်မာကြောင်းကို ပြောပြီးတော့မှ ဂုဏ်ယူလေ့ရှိခဲ့ကြပါတယ်။ ဒါပေမဲ့ကျွန်တော်တို့ ဒီဆင်းရဲတဲ့ကာလရှည်ကြီးကို ဖြတ်သန်းကြရတဲ့ အချိန်မှာ အားနည်းချက်တွေဖြစ်ပြီးတော့မှ လူတွေဟာပျက်စီးပြီးတော့မှ ကိုယ်အဆင်ပြေရေး၊ တန်းစီ ရင်လည်း ကိုယ်ရှေ့ကရောက်ရေး၊ ကိုယ်နေရာရရေးကိုကြိုးစားကြရင်းနဲ့ အကျင့်စာရိတ္တတွေလည်း တော်တော်များများပျက်စီးခဲ့ကြရပါတယ်။ အဲဒီတော့ ဒီအခြေအနေတွေကို ပြန်လည်ပြုပြင်ဖို့ဆိုတာ လည်းပဲ လက်ရှိပညာရေနို့သောက်စို့နေကြတဲ့ ကျောင်းသားလူငယ်မောင်မယ်တွေကပဲ ကျွန်တော်တို့ အတွက် မျှော်လင့်စရာရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်တို့နိုင်ငံတကာက အချို့ကျောင်းတွေမှာ ဆိုလို့ရှိရင် စာသင်ကျောင်းတွေကို ဘုန်းကြီးတွေ၊ ဓမ္မဆရာတွေကို ဖိတ်ကြားပြီးတော့မှ ဘာသာရေး ဆိုင်ရာကျင့်ဝတ်တွေကို နားထောင်နိုင်အောင်ဟောပြောပွဲတွေ လုပ်ခိုင်းသလို ဥပမာဆိုလို့ရှိရင် ဓာတ်ပုံသတင်းထောက်လိုမျိုး၊ ရှေ့နေလိုဟာမျိုးတွေကို သူတို့ရဲ့ စွန့်စားခန်းအတွေ့အကြုံတွေကို ခေါ်ပြီးတော့မှ ရှင်းပြပြီးတော့မှ ဟောပြောပို့ချခိုင်းတာတွေလည်းရှိပါတယ်။ အထူးသဖြင့်တော့ ဒီကျောင်းသားလူငယ်တွေအနေနဲ့ ရှေ့ကလူကြီးတွေ ဘယ်လိုအလုပ်လုပ်ကြတယ်၊ အောင်မြင်နေတဲ့ လုပ်ငန်းရှင်တွေဘယ်လိုအလုပ်လုပ်ကြတယ်ဆိုတာကို ပိုပြီးတော့မှ ကျွန်တော်တို့အားကျဂုဏ်ယူ အတုယူနိုင်ဖို့ ဖြစ်ပါတယ်။ ဆိုတဲ့အခါကျတော့ ကျွန်တော်တို့နိုင်ငံမှာလည်းပဲဒါမျိုးလုပ်ပေးနိုင်လို့ရှိရင် လူငယ်တွေအနေနဲ့ရွေးချယ်စရာနည်းလမ်းတွေ ပိုပြီးတော့မှရရှိလာနိုင်မှာ ဖြစ်ပါတယ်။ ရွေးချယ် နိုင်စွမ်းတွေလည်းပိုပြီးတော့မှရရှိလာမှာဖြစ်ပါတယ်။ အခုဟာကကျတော့ ကျွန်တော်တို့ဖြတ်သန်းခဲ့ ကြရတဲ့တစ်လျှောက်မှာ ဆရာဝန်လိုင်းမှမရလို့ရှိရင် စစ်ဗိုလ်မှမဖြစ်ရလို့ရှိရင် ဘွဲ့ကိုရသလောက်လေး နဲ့ နာမည်တပ်လို့ရရုံပဲ ယူကြပြီးတော့မှ အဆင်ပြေသလိုပဲ သွားခဲ့ကြတာဖြစ်ပါတယ်။ ဘာသာရပ် အလိုက် ကဏ္ဍအသီးသီးမှာ ပညာရှင်တွေပေါ်ထွန်းဖို့အချိန်ကျရောက်ပြီဖြစ်ပါတယ်။ အဲဒီတော့ လူငယ်တွေအနေနဲ့လည်း သူတို့တွေဘာတွေကိုဖြစ်စေချင်တယ်။ ဘာတွေကိုဖြစ်ချင်တယ်ဆိုတာ သူတို့ မြင်ဖူးမှကျွန်တော်တို့ဖြစ်မှာပါ။ အဲဒီတော့ Exposure တွေလိုပါတယ်။ အဲဒီအခါကျတော့ ကျွန်တော်တို့ တိုင်းပြည်အနေနဲ့ ဒီဟာကို အကောင်အထည်ဖော်မယ်ဆိုလို့ရှိရင်လည်း ဝန်ကြီးဌာနအနေနဲ့ ကျောင်းတိုင်းအတွက်ကို မလုပ်နိုင်ဘူးဆိုတာ သိပါတယ်။ ဘာဖြစ်လို့လဲဆိုတော့ အရင်းအမြစ်ကလည်း အဲဒီလောက်မရှိပါဘူး။ ဒါပေမဲ့ လက်လှမ်းမီတဲ့ကျောင်းတွေမှာ လုပ်မယ်ဆိုလို့ရှိရင် ခွင့်ပြုနိုင်ရေးအတွက်ကို ဝန်ကြီးဌာနရဲ့ လမ်းညွှန်မှုလိုအပ်တာဖြစ်တဲ့အတွက်ကြောင့်မို့လို့ ဒီမေးခွန်းကိုမေးရခြင်း ဖြစ်ပါတယ်။ အားလုံးကိုကျေးဇူးတင်ပါတယ်။</speech>
<speech type='speaker'>ပညာရေးဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ် ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကောလင်း မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမျိုးဇော်အောင်၏မေးခွန်းနှင့်စပ်လျဉ်း၍ ပြန်လည် ရှင်းလင်းဖြေကြားခွင့်ပြုပါရန် တင်ပြအပ်ပါတယ်။ Power Point အသုံးပြု၍ ပြန်လည်ရှင်းလင်း ဖြေကြားခွင့်ပြုရန် တင်ပြအပ်ပါတယ်။ ပညာရေးဝန်ကြီးဌာနအနေနဲ့ အခြေခံပညာကျောင်းတွေမှာ ပုံမှန်သင်ရိုးဖြင့် ကျောင်းသင်ခန်းစာများကို သင်ကြားခြင်းအပြင် ကျောင်းသားကျောင်းသူတွေအတွက် ကာယ၊ ဉာဏ တန်းတူတိုးတက်စေရန်သာမက ဗလငါးတန်ဖွံ့ဖြိုးတိုးတက်စေရန်နှင့် ကြောင်းကျိုး ဆက်စပ်စဉ်းစားတွေးခေါ် ဆင်ခြင်သုံးသပ်ဆုံးဖြတ်နိုင်တဲ့ အရည်အချင်းတွေ၊ စူးစမ်းလေ့လာတီထွင် ဆန်းသစ်ဖန်တီးမှုစွမ်းရည်တွေ၊ စီမံခန့်ခွဲမှုအရည်အသွေးတွေနဲ့ စိတ်ဓာတ်အတွေးအခေါ်ခံယူချက်တွေနဲ့တန်ဖိုးတွေပေါ့။ ကိုယ့်ကိုကိုယ်ရဲ့ တန်ဖိုး၊ အများရဲ့ တန်ဖိုးတွေကို တန်ဖိုးထားနိုင်ဖို့အတွက်၊ သူများရဲ့ ကျေးဇူးတရားကို သိရှိနားလည်နိုင်ဖို့အတွက်၊ တိုးတက်စေဖို့လို့အတွက် ကင်းထောက် အခြေခံသင်တန်းတွေကိုလည်း အခြေခံပညာအဆင့်၊ အဆင့်မြင့်ပညာအဆင့် ကျောင်းတွေ၊ တက္ကသိုလ်တွေတင်မကပါဘူး။ ကိုယ်ပိုင်ကျောင်းတွေမှာလည်းပဲ ယနေ့အထိဆောင်ရွက်ပေးလျက်ရှိပါတယ်။ ပညာရေးဝန်ကြီးဌာနအနေနဲ့ ပုံမှန်ဘာသာရပ်တွေကို သင်ကြားနေရုံတင်မဟုတ်ဘဲနဲ့ စာရိတ္တနှင့် ပြည်သူ့နီတိ၊ ဘဝအတွက်တာကျွမ်းကျင်စရာ၊ ကာယပညာ၊ ပြီးရင် ပန်းချီ၊ ဂီတ၊ တိုင်းရင်းသား ဘာသာစကားတွေကိုလည်း ကျောင်းတွေမှာသင်ကြားပို့ချပေးလျက်ရှိပါတယ်။ နေ့ထူးနေ့မြတ်တွေနဲ့ သက်ဆိုင်တဲ့ ပြပွဲ၊ ပြိုင်ပွဲတွေ၊ အသိပညာပေးတဲ့ဟောပြောပွဲတွေကိုလည်း သက်ဆိုင်ရာကာလအလိုက် ကျင်းပဆောင်ရွက်ပေးလျက်ရှိပါတယ်။ ဒါ့အပြင် မြန်မာနိုင်ငံမှာ ယနေ့လူငယ်တွေ၊ ကျောင်းသား ကျောင်းသူတွေ လူတိုင်းကို အဓိကခြိမ်းခြောက်နေတဲ့ မူးယစ်ဆေးဝါးအန္တရာယ်အသိပညာပေးတဲ့ လုပ်ငန်းတွေကိုလည်း အခြေခံပညာကျောင်းတွေမှာ စာစီစာကုံးပြိုင်ပွဲတွေ၊ ပန်းချီပြိုင်ပွဲတွေ၊ ကဗျာ ပြိုင်ပွဲတွေ၊ ကာတွန်းပြိုင်ပွဲတွေ၊ ပိုစတာပြိုင်ပွဲတွေ၊ ကွန်ပျူတာပန်းချီပြိုင်ပွဲတွေ၊ ဟောပြောပွဲတွေ၊ လက်ကမ်းစာစောင်တွေ ဖြန့်ဝေခြင်းနဲ့လည်း တိုင်းဒေသကြီး/ပြည်နယ်တွေမှာ တိုင်းဒေသကြီး/ ပြည်နယ်အစိုးရအဖွဲ့၊ လူငယ်တွေ၊ ပြီးရင် အသိပညာရှင်၊ အတတ်ပညာရှင်၊ လုပ်ငန်းရှင်တွေနဲ့ ပူးပေါင်းပြီး အခြေခံပညာကျောင်းတွေနဲ့ တက္ကသိုလ်တွေမှာ ပူးပေါင်းဆောင်ရွက်လျက်ရှိပါတယ်။ ဒါ့အပြင် ပြည်ထဲရေးဝန်ကြီးဌာနက ကျွမ်းကျင်ပညာရှင်တွေနဲ့ ပူးပေါင်းပြီးတော့လည်း လူကုန်ကူးမှုတားဆီးကာကွယ်ရေးအဖွဲ့ဝင်တွေ၊ မူးယစ်ဆေးဝါးနှင့်စိတ်ကိုပြောင်းလဲစေတဲ့ဆေးဝါးများ အန္တရာယ်တားဆီးကာကွယ်ရေး၊ ယာဉ်စည်းကမ်း၊ လမ်းစည်းကမ်းထိန်းသိမ်းရေးဥပဒေပညာရှင်တွေ၊ ကျောင်းကျန်းမာရေးအဖွဲ့ဝင်တွေကိုလည်း ဖိတ်ကြားပြီးတော့ ဟောပြောပွဲတွေကျင်းပပြီးတော့မှ ဆောင်ရွက်ပေးလျက်ရှိပါတယ်။ အောင်မြင်တဲ့ပညာရှင်တွေ၊ လုပ်ငန်းရှင်တွေကိုလည်းပဲ ဖိတ်ကြား ပြီးတော့ ဟောပြောပွဲတွေကိုလည်းပဲ လိုအပ်သည်များစီစဉ်ဆောင်ရွက်ပေးလျက်ရှိပါတယ်။ လူကုန် ကူးမှုတားဆီးကာကွယ်ရေးဆိုင်ရာ အသိပညာပေးလုပ်ငန်းတွေနဲ့စပ်လျဉ်းပြီး ဘဝအတွက်တာ ကျွမ်းကျင်စရာသင်ခန်းစာနဲ့ ချိတ်ဆက်သင်ကြား၊ သင်ယူ၊ လေ့ကျင့်ပေးခြင်း၊ လူကုန်ကူးမှု တိုက်ဖျက်ရေးအကြို ဟောပြောပွဲများ၊ ပြပွဲများ၊ စာစီစာကုံးများ၊ ကဗျာ၊ ကာတွန်း၊ ပန်းချီ၊ ပိုစတာ ပြိုင်ပွဲတွေကိုလည်း ကျင်းပပေးလျက်ရှိပါတယ်။ ဒါ့အပြင် မြန်မာစာရေးဆရာ Club၊ မြန်မာနိုင်ငံ ပြည်သူ့နီတိပြန့်ပွားထွန်းကားရေးကော်မတီမှ အခြေခံပညာကျောင်းများတွင် ပြည်သူ့နီတိအသိ ပညာပေးဟောပြောပွဲတွေ၊ ဆောင်ရွက်ဖို့ကိုလည်း ကျွန်တော်တို့ ပူးပေါင်းဆောင်ရွက်လျက်ရှိပါတယ်။ ဒါ့အပြင်ပညာရေးဝန်ကြီးဌာနအနေနဲ့ ယခု ၂၀၁၉-၂၀၂၀ ပညာသင်နှစ်ကစပြီး ဦးစားပေးလုပ်ငန်း ခုနစ်ခုဖြစ်တဲ့ မူးယစ်ဆေးဝါးအန္တရာယ် ကာကွယ်တားဆီးရေး၊ ယာဉ်စည်းကမ်း လမ်းစည်းကမ်း လိုက်နာရေး၊ အရက်၊ ဘီယာ၊ ဆေးလိပ်အန္တရာယ်တားဆီးကာကွယ်ရေး၊ ကျန်းမာရေးနှင့် ညီညွတ်သော လူနေမှုဘဝပုံစံအသိပညာပေးရေး၊ မျိုးဆက်ပွားကျန်းမာရေးနှင့်ရင်ခွင်မဲ့ကလေး၊ မိခင်ကာကွယ် တားဆီးရေး၊ အသိပညာပေးရေးနှင့် ဂိမ်းအန္တရာယ် အသိပညာပေးဟောပြောပွဲတွေကိုလည်း လူထု လှုပ်ရှားမှုအသွင်ဖြင့် ဆောင်ရွက်ဖို့လို့အတွက်လူငယ်များ၊ ပညာရှင်များနဲ့ စီးပွားရေးလုပ်ငန်းရှင် များနဲ့ပူးပေါင်းပြီးတော့ စီစဉ်ဆောင်ရွက်လျက်ရှိပါတယ်။ ပညာရေးဝန်ကြီးဌာနအနေနဲ့ အရိုးစွဲနေတဲ့၊ အလွတ်ကျက်မှတ်တဲ့ ပညာရေးကနေပြီးတော့မှ သင်ယူပြီးရင်းသင်ယူရင်းနဲ့ တစ်သက်တာသင်ယူမှု အခွင့်အလမ်းတွေကို အားပေးပြီးတော့ လုပ်ငန်းခွင်မှာလုပ်ကိုင်မယ် ဆက်လက်ပြီးတော့ ပညာသင်ယူ မယ်၊ ကိုယ့်ရဲ့ လုပ်ငန်းဖွံ့ဖြိုးတိုးတက်အောင် ဆောင်ရွက်နိုင်ဖို့လို့အတွက်ကိုလည်း အားပေးဆောင်ရွက် လျက်ရှိပါတယ်။ တိုက်ဖျက်ရေးကော်မရှင်အဖွဲ့မှဖြန့်ဝေသော ဖြောင့်မတ်တည်ကြည်မှုမြှင့်တင်ရေး အစီအစဉ်နဲ့လည်း အခြေခံပညာ မူလတန်း၊ အလယ်တန်း ဆရာကိုင်စာအုပ်များကို ခွဲဝေပေးထားပြီးတော့ အထက်တန်း၊ အလယ်တန်း၊ မူလတန်းအဆင့်ကျောင်းများတွင် သင်ကြားနိုင်ရေးအတွက် ကိုလည်း စီစဉ်ဆောင်ရွက်လျက်ရှိပါကြောင်း လေးစားစွာတင်ပြအပ်ပါတယ်။ အားလုံးကို အထူးကျေးဇူးတင်ရှိပါတယ်။</speech>
<title>ရခိုင်ပြည်နယ်(မြောက်ပိုင်း)ရှိ စစ်ဖြစ်ပွားနေသောဒေသများမှ ကျောင်းသားကျောင်းသူများ အဆင်ပြေ ချောမွေ့စွာပညာသင်ကြားနိုင်ရန်အတွက် မည်သို့စီစဉ်ဆောင်ရွက်ပေးမည်ကို သိလိုခြင်းနှင့်စပ်လျဉ်း သည့်မေးခွန်း</title>
<speech type='speaker'>တောင်ကုတ်မဲဆန္ဒနယ်မှ ဒေါ်နီနီမေမြင့် မေးမြန်းဖို့ ဖြစ်ပါတယ်။</speech>
<speech><mp id='324'>ဒေါ်နီနီမေမြင့်(တောင်ကုတ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးပဲမင်္ဂလာပါရှင်။ ကျွန်မကတော့ ရခိုင်ပြည်နယ်၊ တောင်ကုတ်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါ်နီနီမေမြင့် ဖြစ်ပါတယ်။ ဒီနေ့မှာ ပြည်သူ့လွှတ်တော်ဥက္ကဌကြီးမှတစ်ဆင့် မေးမြန်းလိုတဲ့မေးခွန်းကတော့ ရခိုင်ပြည်နယ်(မြောက်ပိုင်း)ရှိ တိုက်ပွဲများဖြစ်ပွားနေသောဒေသများမှ ကျောင်းသားကျောင်းသူများအတွက် အဆင်ပြေချောမွေ့စွာ ပညာသင်ကြားနိုင်ရန် ပညာရေးဝန်ကြီး ဌာနအနေဖြင့် မည်ကဲ့သို့စီစဉ်ဆောင်ရွက်ပေးမည်ကို သိရှိလိုတဲ့အတွက် မေးခွန်းမေးမြန်းသွားမှာ ဖြစ်ပါတယ်ရှင်။ ဥက္ကဋ္ဌကြီးရှင့်။ ရခိုင်ပြည်နယ်(မြောက်ပိုင်း)ရှိ တိုက်ပွဲများ ဖြစ်ပွားနေတဲ့ဒေသတွေမှာ တိုက်ပွဲတွေ ကြောင့် အဲဒီဒေသကကျောင်းသားကျောင်းသူများဟာ လုံခြုံ စိတ်ချစွာပညာသင်ကြားနိုင်ရေးအတွက် များစွာအခက်အခဲဖြစ်နေပါတယ်။ လက်ရှိအချိန်ထိ ဒေသမတည်ငြိမ်မှုကြောင့် ရသေ့တောင်မြို့နယ်၊ ဘူးသီးတောင်မြို့နယ်နှင့် မင်းပြားမြို့နယ်တို့တွင် အခြေခံပညာကျောင်းများကို ယာယီပိတ်ထားရတာ တွေရှိပါတယ်။ ယနေ့အချိန်ထိ တိုက်ပွဲရှောင်စခန်း ၁၀၇ ခုရှိပြီး ထိုတိုက်ပွဲရှောင်စခန်းတွေမှာ ကျောင်းသားကျောင်းသူအရေအတွက်ဟာ ၂၃၀၀ ဝန်းကျင်ရှိနေကြောင်းလည်း သိရှိရပါတယ်။ တိုက်ပွဲရှောင်စခန်းတွေအတွင်းမှာရှိတဲ့ ကျောင်းသားကျောင်းသူတွေရဲ့ ဘေးကင်းလုံခြုံစွာအသက် ရှင်သန်နိုင်ရေးနဲ့ လုံခြုံ စိတ်ချစွာပညာသင်ကြားနိုင်ရေးဟာ အင်မတန်မှအရေးကြီးနေပါတယ်။ ဒါကြောင့် ဒီလိုနယ်မြေတည်ငြိမ်မှုမရှိသေးတဲ့နေရာမှကလေးတွေကို ဒီလိုအခြေအနေမျိုးမှာ လုံခြုံ စိတ်ချရတဲ့ပညာရေးစနစ်တစ်ခု မဖန်တီးပေးနိုင်ဘူးဆိုရင် သူတို့လေးတွေရဲ့ အနာဂတ်ဟာ ပညာသင် ကြားပိုင်ခွင့်ဆုံးရှုံးမှုကြောင့် နောက်ဆက်တွဲဆိုးကျိုးများစွာဖြစ်ပွားလာနိုင်ပါတယ်။ နောက်တစ်ချက်က ကလေးတွေဟာ ကျောင်းစာသင်ခန်းထဲ ဒီလိုမျိုးရက်ရှည်လများစွာဝေးကွာ နေလို့ရှိရင် ပညာသင်ကြားရေးအပေါ်မှာ စိတ်ဝင်စားမှုအားနည်းသွားနိုင်တဲ့အချက်လည်း ဖြစ်လာ နိုင်ပါတယ်။ နောက်အဲဒီလိုမျိုးစာသင်ခန်းနဲ့ဝေးကွာသွားတာနဲ့တစ်ပြိုင်နက်တည်းမှာပဲ ကလေးလုပ်သား လိုအဖြစ်မျိုးအပြင် အန္တရာယ်ရှိနိုင်တဲ့နေရာတွေကိုလည်း ရောက်ရှိသွားနိုင်ပါတယ်။ ပြီးတော့ ကလေး သူငယ်ဆိုင်ရာအခွင့်အရေး ကြီးလေးတဲ့ချိုးဖောက်မှုခြောက်ရပ်ကိုလည်း ကျူးလွန်ခံရနိုင်ပါတယ်။ ဒါကြောင့်မို့လို့ အဲဒီဒေသကကျောင်းသားကျောင်းသူတွေရဲ့ ပညာရေးကို ထိခိုက်ဆုံးရှုံးမှုမရှိစေရန် အတွက် အမြန်ဆုံးစီစဉ်ဆောင်ရွက်ပေးဖို့ လိုအပ်လျက်ရှိနေပါတယ်။ ဥက္ကဋ္ဌကြီးရှင်။ ဒီနေရာမှာ ကျွန်မမေးချင်တဲ့မေးခွန်းကတော့ တိုက်ပွဲများဖြစ်ပွားနေတဲ့နေရာ တွေ၊ နယ်မြေတည်ငြိမ်မှုမရှိသေးတဲ့နေရာတွေမှာ ယာယီပိတ်ထားတဲ့ကျောင်းတွေရဲ့ အခြေအနေပဲ ဖြစ်ပါတယ်။ တချို့ကျောင်းတွေကတော့ ယာယီဆိုပေမဲ့လည်း ပြန်မဖွင့်နိုင်သေးတဲ့ကျောင်းတွေလည်း ရှိနေပါတယ်။ လပိုင်းအတွင်းမှာပဲ ဖွင့်လိုက်ပိတ်လိုက်နဲ့ကျောင်းတွေလည်း ရှိနေပါတယ်။ ဒီကျောင်းတွေ က ကျောင်းသားတွေဟာ စာသင်နှစ်ကိုလည်းထိခိုက်နိုင်သလို သင်ယူရမယ့်ပညာအရည်အသွေးကို လည်း ထိခိုက်နိုင်ပါတယ်။ ဒါကြောင့် ဒီကလေးတွေရဲ့ စဉ်ဆက်မပြတ်ပညာသင်ကြားနိုင်ရေးကို အကောင်းဆုံးအနေအထားတစ်ခုဖြစ်အောင် ဘယ်လိုစီမံဆောင်ရွက်နေလဲဆိုတာကိုလည်း သိချင်ပါ တယ်။ နောက်ဆုံးတစ်ချက်အနေနဲ့ လုံးဝပြန်မဖွင့်နိုင်တဲ့အပြီးပိတ်လိုက်ရတဲ့ကျောင်းတွေအတွက်ရော၊ ဘယ်လိုစီမံဆောင်ရွက်ထားသလဲဆိုတာကို သိရှိလိုတဲ့အတွက် အထက်ပါမေးခွန်းအား ပြည်သူ့ လွှတ်တော်ဥက္ကဋ္ဌကြီးမှတစ်ဆင့် ပြည်သူများကိုယ်စား လေးစားစွာဖြင့် မေးမြန်းလိုက်ရပါတယ်။ အားလုံးကိုကျေးဇူးတင်ပါတယ်။</speech>
<speech type='speaker'>ပညာရေးဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ပညာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော်များခင်ဗျား။ မာန်အောင် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်နီနီမေမြင့်၏မေးခွန်းအပေါ် Power Point အသုံးပြု ရှင်းလင်းဖြေကြားခွင့်ပြုပါရန် လေးစားစွာတင်ပြအပ်ပါတယ်ခင်ဗျား။ တောင်ကုတ်မဲဆန္ဒနယ် ဖြစ်ပါတယ်ခင်ဗျား။ ကျေးဇူးပြု၍ ခွင့်လွှတ်ပါခင်ဗျား။ လေးစားအပ်ပါသော ပြည်သူ့လွှတ်တော် ဥက္ကဌကြီးခင်ဗျား။ ယခု ၂၀၁၉-၂၀၂၀ ပညာသင်နှစ်တွင် ရခိုင်ပြည်နယ်၊ စစ်တွေမြို့နယ်၌ တိုက်ပွဲရှောင်စခန်းပေါင်း ၁၁ ခုရှိပါတယ်။ တက်ရောက်နေတဲ့ ကျောင်းသားကျောင်းသူကတော့ ၅၈ ဦးရှိ ပါတယ်။ ပုဏ္ဏားကျွန်းမြို့နယ်မှာ စခန်းပေါင်းရှစ်ခုရှိပါတယ်။ တက်ရောက်နေတဲ့ ကျောင်းသား ကျောင်းသူကတော့ ၃၄၃ ဦးဖြစ်ပါတယ်။ ပေါက်တောမြို့နယ်မှာတော့ စခန်းတစ်ခုရှိပြီး တက်ရောက် နေတဲ့ ကျောင်းသားကျောင်းသူကတော့ နှစ်ဦးရှိပါတယ်။ ရသေ့တောင်မြို့နယ်မှာ စခန်းပေါင်း ခြောက်ခုရှိပြီး တက်ရောက်နေတဲ့ ကျောင်းသားကျောင်းသူကတော့ ၂၄၄ ဦးဖြစ်ပါတယ်ခင်ဗျား။ ကျောက်တော်မြို့နယ်မှာ စခန်းပေါင်းခြောက်ခုရှိပြီး တက်ရောက်နေတဲ့ ကျောင်းသားကျောင်းသူ ကတော့ ၆၃၂ ဦးရှိပါတယ်ခင်ဗျား။ မြောက်ဦးမြို့နယ်မှာ စခန်းပေါင်း ၂၀ ခုရှိပြီး တက်ရောက်နေတဲ့ ကျောင်းသားကျောင်းသူကတော့ ၈၇၉ ဦးရှိပါတယ်။ မင်းပြားမြို့နယ်မှာတော့ စခန်းတစ်ခုရှိပြီးတော့ တက်ရောက်နေတဲ့ ကျောင်းသားကျောင်းသူကတော့ ၃၄ ဦးရှိပါတယ်ခင်ဗျား။ ဘူးသီးတောင် မြို့နယ်နှင့် မောင်တောမြို့နယ်မှာတော့ ကျွန်တော်တို့ တိုက်ပွဲရှောင်ကျောင်းသားကျောင်းသူမရှိပါဘူး။ ရခိုင်ပြည်နယ်အတွင်းမှာရှိတဲ့ မြို့နယ်ခုနစ်ခုမှာ တိုက်ပွဲရှောင်စခန်းပေါင်း ၅၃ ခု ရှိပြီး အဆိုပါစခန်း များ၌ ကျောင်းသားကျောင်းသူစုစုပေါင်း ၂၁၉၂ ဦးဟာ နီးကပ်စွာတည်ရှိတဲ့စာသင်ကျောင်းတွေမှာ ပညာသင်ယူလျက်ရှိကြောင်း စိစစ်တွေ့ရှိရပါတယ်။ ရခိုင်ပြည်နယ်အတွင်းရှိ စခန်းများမှ ကျောင်းသားကျောင်းသူများအား ၎င်းတို့နေထိုင်တဲ့ စခန်းနှင့် နီးကပ်စွာတည်ရှိသော ကျောင်းများတွင် တက်ရောက်ပညာသင်ယူခွင့်ရရှိအောင် ဆောင်ရွက် ထားရှိပြီးဖြစ်ပါတယ်။ ရခိုင်ပြည်နယ်အစိုးရအဖွဲ့၏ အစီအစဉ်ဖြင့် အခိုင်အမာစခန်းများ ပြောင်းရွှေ့ ဆောက်လုပ်သည့်နေရာတွင် စခန်းနှင့်အနီးဆုံးကျောင်းတွင် ဝင်ဆံ့ပါက အဆိုပါကျောင်းများတွင် သင်ကြားသင်ယူပေးလျက်ရှိပါကြောင်းနှင့် ဝင်ဆံ့မှုမရှိပါက ယာယီကျောင်းဆောင်များ ဆောက်လုပ်ပြီး သင်ကြားပေးသွားရန် စီစဉ်ဆောင်ရွက်ထားရှိပါကြောင်း တင်ပြအပ်ပါတယ်။ ဒါကြောင့်မို့လို့ ပညာရေး ဝန်ကြီးဌာန၊ အခြေခံပညာဦးစီးဌာနအနေနဲ့ ကျောင်းဖွင့်ရာသီ ကျောင်းအပ်နှံသည့်နေ့မှစ၍ ယနေ့ အထိ ကျောင်းသားကျောင်းသူများအား သင်ကြားသင်ယူရေး အဆင်ပြေစေရန်အတွက် ဝန်ကြီးဌာနမှ သတ်မှတ်ပေးထားသည့်အတိုင်း ကျောင်းသားကျောင်းသူအားလုံးကို ကျောင်းသုံးပုံနှိပ်စာအုပ်များနှင့် ဗလာစာအုပ်များ ပံ့ပိုးပေးလျက်ရှိပြီး UNICEF မှလည်း ကျောင်းသုံးကျောပိုးအိတ်များ ဖြန့်ဝေ ပေးထားပြီးဖြစ်ပါကြောင်း ပြန်လည်ရှင်းလင်းတင်ပြအပ်ပါတယ်။ ကျေးဇူးတင်ပါတယ်။</speech>
<speech type='speaker'>မိုက်ပေးပါ။</speech>
<speech><mp id='000'>ဒုတိယဗိုလ်မှူးကြီးမျိုးထက်ဝင်း(တပ်မတော်သားကိုယ်စားလှယ်)</mp>တင်ပြစရာရှိပါ တယ်ခင်ဗျား။ အဲဒီမှာ ကိုယ်စားလှယ်ကြီး ဒေါ်နီနီမေမြင့် ဆွေးနွေးမေးမြန်းတဲ့အခါမှာ သုံးနှုန်းထားတာ ရှိပါတယ်ခင်ဗျား။ အဲဒီတော့ အဲဒီစကားလုံးဟာ ရခိုင်ပြည်နယ်အစိုးရအဖွဲ့တို့၊ ပြီးရင် ပြည်ထောင်စု အစိုးရအဖွဲ့ရုံးဝန်ကြီးဌာနရဲ့ ထွက်စာတွေ၊ ပြီးရင် နိုင်ငံတော်သတင်းစာတွေမှာ ဖော်ပြထားတဲ့ အသုံးနှုန်းတွေအရဆိုရင်လည်း ကျွန်တော်တို့ တိုက်ပွဲရှောင်စခန်းပဲ သုံးပါတယ်ခင်ဗျား။ အဲဒီတော့ တိုက်ပွဲရှောင်စခန်းလို့ သုံးပေးပါရန်နှင့် တစ်နိုင်ငံလုံးမှာ ငြိမ်းချမ်းရေးကိစ္စရပ်တွေကို အစွမ်းကုန်ဆောင်ရွက်နေချိန်မှာ အထောက်အကူမပြုမယ့် စကားရပ်မျိုး၊ တိုက်ပွဲရှောင်လို့သာ လွှတ်တော်မှတ်တမ်း မှာ ထည့်သွင်းဖော်ပြပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ကောင်းပါပြီ။ ဒေါ်နီနီမြင့် မေးမြန်းသွားတဲ့စကားမှာ တိုက်ပွဲရှောင်ဟု သုံးစွဲ သွားဖို့ ဖြစ်ပါတယ်</speech>
<title>အဆင့်တိုးသော အခြေခံပညာကျောင်းများတွင်လိုအပ်သော ဆရာဆရာမများ တစ်ပါတည်းခန့်ထား ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type='speaker'>မင်းဘူးမဲဆန္ဒနယ်မှ ဦးဝင်းဝင်း မေးမြန်းဖို့ ဖြစ်ပါတယ်</speech>
<speech><mp id='274'>ဦးဝင်းဝင်း(မင်းဘူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီး၊ ဒုတိယဝန်ကြီးများ၊ ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များ အားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းနှင့် ပြည့်စုံကြပါစေလို့ ရှေးဦးပဏာမမေတ္တာ ပို့သအပ်ပါတယ်။ ကျွန်တော်ကတော့ မကွေးတိုင်းဒေသကြီး၊ မင်းဘူးမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးဝင်းဝင်း ဖြစ်ပါတယ်။ ဥက္ကဋ္ဌကြီးခင်ဗျား။ အဆင့်တိုးတဲ့ အခြေခံပညာကျောင်းတွေမှာ လိုအပ်နေတဲ့ ဆရာဆရာမများ တစ်ပါတည်းခန့်ထားနိုင်ရေးအတွက် မေးခွန်းမေးမြန်းသွားမှာ ဖြစ်ပါ တယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျောင်းနေအရွယ်ကလေးများ ကျောင်ထွက်နှုန်းလျှော့ချဖို့နဲ့ ကလေးတိုင်း မိမိနဲ့အနီးစပ်ဆုံးဒေသတွေမှာ အဆင်ပြေစွာ ပညာသင်ယူ ခွင့်ရနိုင်ဖို့အတွက် အခြေခံပညာကျောင်းတွေကို မူဝါဒနှင့်ညှိပြီးတော့ နှစ်စဉ်အဆင့်တိုးမြှင့်ပေးလျက်ရှိကြောင်း တွေ့ရှိရပါတယ်။ အဲဒီလို ကောင်းမွန်တဲ့ရည်ရွယ်ချက်တွေနဲ့ မူနဲ့ကိုက်ညီတဲ့ကျောင်းတွေအပြင် အမှန်တကယ်တိုးသင့်တဲ့ကျောင်းတွေကို ဖြေလျှော့သင့်တာတွေ ဖြေလျှော့ပြီးတော့ အ.မ.က မှ မူလွန်၊ မူလွန်မှ အ.လ.က(ခွဲ)၊ အ.လ.က(ခွဲ)ကနေပြီးတော့ အ.လ.က၊ အ.လ.က ကနေပြီးတော့ အထက်တန်းကျောင်း(ခွဲ)၊ အထက်တန်းကျောင်း(ခွဲ)မှ အ.ထ.က စသဖြင့် အဆင့်ဆင့်တိုးမြှင့်ဖွင့်လှစ်ပေးခဲ့သော် လည်းပဲ အဆင့်တိုးတဲ့ကျောင်းတွေမှာ လုံလောက်တဲ့ဆရာအင်အားကို တစ်ပါတည်း ချထားပေးနိုင်ခြင်း မရှိတဲ့အတွက် အခက်အခဲတွေနဲ့ ကြုံတွေ့နေရကြောင်း မဲဆန္ဒရှင်ပြည်သူတွေနဲ့ တွေ့ဆုံပွဲမှာ သိရှိခဲ့ ရပါတယ်။ လက်ရှိအခက်အခဲတွေ ပြေလျော့စေဖို့အတွက် ကျောင်းအုပ်၊ ရပ်ရွာနှင့်ကျောင်းသားမိဘများ ပေါင်းစပ်ညှိနှိုင်းပြီးတော့ ရိုးရိုးဘွဲ့ရများကို အခကြေးငွေဖြင့် ငှားရမ်းဖြေရှင်းနေကြရတယ်လို့လည်း သိရှိရပါတယ်။ အဲဒီနည်းနဲ့ဖြေရှင်းတာဟာ ရပ်ရွာပြည်သူလူထုတွေ၊ ကျောင်းသားမိဘတွေအနေနဲ့ ဆရာငှားရမ်းခကုန်ကျသလို ဆရာအတတ်ပညာကိုသင်မထားတဲ့ ရိုးရိုးဘွဲ့ရတွေကို ငှားရမ်းသင်ကြား ရခြင်းဟာလည်း ဆရာအတတ်ပညာကို သင်ကြားထားတဲ့ဆရာအစစ်တွေနဲ့ သင်တာလောက် ထိရောက်မှုမရှိနိုင်ကြောင်းလည်း သိရှိရပါတယ်။ အဲဒီအပြင် KG+12 ပညာရေးစနစ်ကို ၂၀၁၆-၂၀၁၇ ပညာသင်နှစ်ကတည်းက စတင်အကောင်အထည်ဖော်ခဲ့ပြီးဖြစ်တဲ့အတွက် သင်ရိုးသစ်မှာ ဆရာအတတ် ပညာသင်နေရတဲ့ ရိုးရိုးဘွဲ့ရတွေကို ငှားရမ်းသင်တာဟာ စနစ်သစ်ပညာရေးရဲ့ ထိရောက်မှုကိုပါ အဟန့် အတားဖြစ်စေနိုင်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျောင်းတွေအဆင့်တိုးသလို KG+12 ပညာသင်စနစ် အရ ဆရာဆရာမတွေလည်း များစွာလိုအပ်မှာ ဖြစ်ပါတယ်။ ဆရာမွေးထုတ်ပေးမယ့်ကျောင်းတွေမှာ လည်း ပညာရှင်တွေကို လုံလောက်စွာခန့်ထားပေးပြီးတော့ အဆင့်တိုးတဲ့ကျောင်းတိုင်းမှာ အနည်ဆုံး ဆရာဆရာမသုံးဦးစီလောက် ခန့်ထားပေးနိုင်လောက်တဲ့အထိ မွေးထုတ်ပေးမယ်ဆိုရင် လက်ရှိ အကောင်အထည်ဖော်နေတဲ့ KG+12 ပညာရေးစနစ်ကို ထိရောက်စွာအကောင်အထည်ဖော်နိုင်လိမ့် မယ်လို့ ယုံကြည်မျှော်လင့်မိပါတယ်ခင်ဗျား။ သို့ဖြစ်ပါ၍ အဆင့်တိုးသော အခြေခံပညာကျောင်းများတွင် လိုအပ်နေသော ဆရာဆရာမများအား တစ်ပါတည်းခန့်ထားနိုင်ရေး စီစဉ်ဆောင်ရွက်ပေးနိုင်ခြင်းရှိ/မရှိ နှင့် မည်ကဲ့သို့စီစဉ်ဆောင်ရွက်ပေးသွားမည်ဖြစ်ကြောင်း ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာမေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type='speaker'>ပညာရေးဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား။ မင်းဘူးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းဝင်း၏ အဆင့်တိုးသော အခြေခံပညာကျောင်းများတွင် လိုအပ်သော ဆရာဆရာမများ တစ်ပါတည်းခန့်ထားနိုင်ရေး စီစဉ်ဆောင်ရွက်ပေးနိုင်ခြင်းရှိ/မရှိနှင့် ရှိပါက မည်ကဲ့သို့စီစဉ်ဆောင်ရွက် ပေးသွားမည်ဖြစ်ကြောင်းကို သိရှိလိုခြင်းနှင့်စပ်လျဉ်းသည့်မေးခွန်းအပေါ် Power Point အသုံးပြု ရှင်းလင်းဖြေကြားခွင့်ပြုပါရန် လေးစားစွာတင်ပြအပ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ပညာရေးဝန်ကြီးဌာန၊ အခြေခံ ပညာဦးစီးဌာနအနေနဲ့ ၂၀၁၉-၂၀၂၀ ပညာသင်နှစ်မှာ ဒေသခံကျောင်းနေအရွယ်ကလေးတွေ ပညာ သင်ယူခွင့် အခွင့်အလမ်းရရှိဖို့လို့အတွက် နှစ်စဉ်ပညာရေးဝန်ကြီးဌာန၊ အခြေခံပညာဦးစီးဌာနအနေနဲ့ ကျောင်းအဆင့်တိုးမြှင့်ပေးလျက်ရှိပါတယ်။ ဒီလိုကျောင်းအဆင့်တိုးမြှင့်ပေးတဲ့အခါမှာလည်း လွှတ်တော် ကိုယ်စားလှယ်ကြီးများရဲ့ လိုအပ်ချက်တွေကို ဦးစားပေးပြီးတော့မှ ပူးပေါင်းပါဝင်ဆောင်ရွက်ပေးကြ တာအတွက်လည်း ပညာရေးဝန်ကြီးဌာနအနေနဲ့ အထူးကျေးဇူးတင်ရှိကြောင်း တင်ပြအပ်ပါတယ်။ ၂၀၁၉-၂၀၂၀ ပညာသင်နှစ်မှာ အခြေခံပညာကျောင်းပေါင်း ၅၆၅၁ ကျောင်းကို ကျောင်းအဆင့် အသီးသီးတိုးမြှင့်ဖွင့်လှစ်ပေးခဲ့ပါတယ်။ ၂၀၁၉-၂၀၂၀ ပညာသင်နှစ်တွင် မင်းဘူးမြို့နယ်အတွင်း အဆင့်တိုးမြှင့်ပေးခဲ့တဲ့ကျောင်းတွေကတော့ အထက်တန်းကျောင်းခွဲ ၁၁ ကျောင်း၊ အလယ်တန်းကျောင်း ၁၂ ကျောင်း၊ အလယ်တန်းကျောင်းခွဲသုံးကျောင်း၊ မူလတန်းလွန်ကျောင်းနှစ်ကျောင်း၊ မူလတန်းကျောင်းခွဲတစ်ကျောင်း စုစုပေါင်း ၂၉ ကျောင်းကို ကျောင်းအဆင့်တိုးပေးခဲ့ပါတယ်။ မင်းဘူးမြို့နယ်အတွင်းမှာ ကျောင်းတွေကတော့ အထက်တန်းကျောင်းကိုးကျောင်း၊ အထက်တန်းကျောင်းခွဲ ၂၅ ကျောင်း၊ အလယ်တန်းကျောင်း ၂၅ ကျောင်း၊ အလယ်တန်းကျောင်းခွဲ ရှစ်ကျောင်း၊ မူလတန်းလွန်ကျောင်း ၁၉ ကျောင်း၊ မူလတန်းကျောင်း ၆၀ ကျောင်း၊ မူလတန်းကျောင်းခွဲ သုံးကျောင်း စုစုပေါင်းအခြေခံပညာကျောင်း ၁၄၉ ကျောင်း ရှိပါတယ်။ ကျောင်းတွေကို အဆင့်တိုးခွင့် ပေးလိုက်တဲ့အတွက်ကြောင့်မို့လို့ ၂၀၁၆ ခုနှစ် ဧပြီလကစပြီး မူလတန်းကျောင်းထွက်နှုန်း လုံးဝမရှိ သလောက် လျော့နည်းသွားပြီးတော့ အလယ်တန်း၊ အထက်တန်း ကျောင်းသားကျောင်းသူဦးရေ ဒီပညာသင်နှစ်ဆိုရင် ၁.၂ သန်းအထိ တိုးတက်များပြားလာတာကို တွေ့ရမှာဖြစ်ပါတယ်။ သို့သော် ဆရာဆရာမဖြည့်ဆည်းခန့်ထားဖို့ဆိုတာသည် အဆိုပြု ဘဏ္ဍာရေးနှစ်ကာလတွင် ကျောင်းအဆင့်တိုး ရရှိရေးအတွက် အချိန်ကာလဖြစ်တဲ့အတွက် ကျောင်းအဆင့်တိုးပြီး နောင်လာမယ့် အနီးဆုံး ပညာသင်နှစ်ရောက်မှသာ ဆရာဆရာမခန့်ထားဖို့အတွက် ဘတ်ဂျက်ကအဆိုပြု လို့ရတာ ဖြစ်ပါတယ်။ ကျောင်းအဆင့်တိုးတဲ့အချိန်သည် ဘတ်ဂျက်အဆိုပြု တဲ့အချိန်မှာ ကျောင်းအဆင့်မတိုးသေးတဲ့အတွက်ဆရာဆရာမအတွက် ဖြည့်ဆည်းခန့်ထားဖို့အတွက်သည် ကျွန်တော်တို့ ဒါအခက်အခဲဖြစ်ရတယ်ဆိုတာ လေးကို ဒါလေးကို ကျွန်တော်အလေးအနက်ထားပြီး တင်ပြလိုပါတယ်ခင်ဗျား။ သို့သော် လိုအပ်နေတဲ့ ဆရာဆရာမတွေကိုတော့ ရာထူးတိုးအပြောင်းအရွှေ့တွေဆောင်ရွက်တဲ့အချိန်မှာ အဆိုပါမြို့နယ် အတွင်း မင်းဘူးမြို့နယ်သို့ အထက်တန်းပြ ၁၆ ဦး ပြောင်းလျှောက်တဲ့အခါမှာ ၁၁ ဦး ပြောင်းရွှေ့ပေးခဲ့ ပါတယ်။ အထက်တန်းပြရာထူးတိုးကိုးဦး၊ အလယ်တန်းပြပြောင်းတဲ့သူ ၇၆ ဦး၊ အလယ်တန်းပြရာထူးမှ ဒုတိယလက်ထောက်ကြီးကြပ်ရေးမှူးရာထူးပြောင်းခုနစ်ဦး၊ မူလတန်းပြမှ အလယ်တန်းပြရာထူးတိုး ၅၂ ဦး၊ မူလတန်းပြအပြောင်း ၃၈ ဦး၊ PPTT/DTED သင်တန်းဆင်း ၅၈ ဦး စုစုပေါင်းဆရာဆရာမ ၂၅၁ ဦးအား ရာထူးတိုးပြောင်းခန့်စီစဉ်ဆောင်ရွက်ပေးခဲ့ပါတယ်။ လွှတ်တော်ကိုယ်စားလှယ်ကြီး တင်ပြတဲ့အတိုင်းပဲ။ ပညာရေးဝန်ကြီးဌာနအနေနဲ့ ဆယ်စု နှစ်ပေါင်းများစွာ ဆရာဆရာမလိုတာကို ဒေသခံမိဘအုပ်ထိန်းသူ၊ ပြည်သူတွေကပဲ သူတို့တစ်တွေရဲ့ မျှဝေကျခံမှုနဲ့ စီစဉ်ဆောင်ရွက်ပေးခဲ့တာဖြစ်တဲ့အတွက်ကြောင့်မို့လို့ ၂၀၁၆ ခုနှစ် ဧပြီလကစပြီး ကျွန်တော်တို့ကတော့ လိုအပ်နေတဲ့ဆရာဆရာမတွေကို ပိုမိုဖြည့်ဆည်းခန့်ထားပေးလျက်ရှိပါတယ်။ သို့သော် ပညာရေးဝန်ကြီးဌာန အခြေခံပညာဦးစီးဌာနအနေနဲ့ ဖွဲ့စည်းပုံရာထူးခွဲဝေချက်ရရှိပါက အဆင့်တိုးသွားတဲ့ အခြေခံပညာကျောင်းတွေကို ရာထူးတိုးပြောင်းလျှောက်ထားသူများအနက် ဆန္ဒပြု ဒေသလစ်လပ်မှု၊ ဘာသာရပ်ကိုက်ညီမှု၊ လုပ်သက်ရမှတ်တန်းစီးဇယားအရလည်းကောင်း၊ PPTT/ DTED သင်တန်းဆင်းများ အသစ်ခန့်ထားဆောင်ရွက်ရာတွင်လည်းကောင်း လုပ်ထုံးလုပ်နည်းနှင့် အညီ အနီးစပ်ဆုံးပညာသင်နှစ်တွင်မှ ဖြည့်ဆည်းခန့်ထားပေးဖို့အတွက် စီစဉ်ဆောင်ရွက်ရပါတယ်။ ပညာရေးဝန်ကြီးဌာန အခြေခံပညာဦးစီးဌာနအနေနဲ့ အရည်အချင်းကောင်းမွန်သော သင်တန်းဆင်း ဆရာဆရာမများ ခန့်ထားရန်အတွက် လိုအပ်ချက်က အလွန်များပါတယ်။ ဖြည့်ဆည်းပေးနိုင်မှုက အကန့်အသတ်ရှိပါတယ်။ ဒါကြောင့်မို့လို့ လွှတ်တော်ကိုယ်စားလှယ်ကြီးများရဲ့ ပူးပေါင်းပါဝင်ဆောင်ရွက်မှုအတွက် အထူးကျေးဇူးတင်ရှိပါကြောင်း ဖြေကြားရင်း နိဂုံးချုပ်အပ်ပါတယ်။ အားလုံးကို အထူးကျေးဇူးတင်ရှိပါတယ်ခင်ဗျား။</speech>
<speech type='speaker'>မိုက်ပေးပါ။</speech>
<speech><mp id='274'>ဦးဝင်းဝင်း(မင်းဘူးမဲဆန္ဒနယ်)</mp>ဥက္ကဋ္ဌကြီးခင်ဗျား။ ဆက်စပ်မေးခွန်းမေးမြန်းခွင့်ပြုပါရန် မေတ္တာရပ်ခံအပ်ပါတယ်။ ပြည်ထောင်စုဝန်ကြီးဖြေကြားသွားတာလည်း ကျွန်တော်တို့အများကြီးပဲ ဝမ်းသာပါတယ်။ ကျွန်တော်တို့မဲဆန္ဒရှင်ပြည်သူတွေကလည်း ကျောင်းတွေအဆင့်တိုးပေးတာကို ဒေသခံ ပြည်သူတွေက ဝမ်းသာနေပါတယ်။ သို့သော်လည်းပဲ ဝန်ကြီးပြောသွားသလိုပဲ။ ပြီးခဲ့တဲ့ဆယ်စုနှစ် ကတည်းက လိုအပ်တဲ့ဆရာဆရာမတွေကို ဒေသခံပြည်သူတွေရဲ့ စုပေါင်းပေါင်းစပ်မှုအားနဲ့ ဖြေရှင်းလို့ ရပါတယ်။ သို့သော် အခုစနစ်သစ်ပညာရေးအရဆိုလို့ရှိရင် ကျောင်းသားဗဟိုပြုတဲ့နည်းနဲ့ KG+12 ပညာရေးစနစ်မှာဆိုလို့ရှိရင် အမှန်တကယ်သင်တန်းပို့ချထားတဲ့ဆရာဆရာမတွေနဲ့မှ ဖြစ်မှာဖြစ်ပါ တယ်။ ဒါကြောင့်မို့လို့ ကျွန်တော်တို့က ၂၀၂၀-၂၀၂၁ ပညာသင်နှစ်မှာဆိုလို့ရှိရင်လည်း အဆင့်တိုးဦး မှာဖြစ်ပါတယ်။ ဘာဖြစ်လို့လဲဆိုတော့ ဝန်ကြီးပြောသွားတဲ့အတိုင်း နှစ်စဉ်အဆင့်တိုးပေးလျက်ရှိကြောင်းဆိုသလိုပဲ။ နှစ်စဉ်အဆင့်တိုးခဲ့တာ ဖြစ်ပါတယ်။ တိုးပြီးသားကျောင်းတွေကတော့ ၂၀၁၉၂၀၂၀ ပညာသင်နှစ်မှာတော့ နောင်နှစ်ဘဏ္ဍာရေးနှစ်မှာ ရမယ်လို့လည်း ကျွန်တော်တို့လည်း နားလည်ပါတယ်။ သို့သော် ကျွန်တော်ဖြစ်စေချင်တာက စနစ်သစ်ပညာရေးမှာဖြစ်တဲ့အတွက် ရိုးရိုးဘွဲ့ ရတွေကို ငှားသင်မယ်ဆိုလို့ရှိရင် အဆင်မပြေနိုင်ပါဘူး။ ဒီ KG+12 ပညာရေးစနစ်ကို အဟန့်အတား ဖြစ်မှာစိုးတဲ့အတွက် ၂၀၂၀-၂၀၂၁ နောင်ပညာသင်နှစ်တွေမှာ အဆင့်တိုးမယ်ဆိုလို့ရှိရင် သက်ဆိုင်ရာ စီမံကိန်းနှင့်ဘဏ္ဍာရေးဝန်ကြီးဌာနတို့၊ သက်ဆိုင်ရာဝန်ကြီးဌာနတွေနဲ့ ပေါင်းစပ်ကြို တင်ညှိနှိုင်းပြီးတော့ ဒီနှစ်မှာတော့ ဘယ်ကျောင်းတွေတိုးမယ်။ ဒါကြောင့် ဆရာတွေ ဘယ်လောက်ခန့်မယ်ဆိုပြီးတော့ သက်ဆိုင်ရာဝန်ကြီးဌာနနှင့် ပေါင်းစပ်ညှိနှိုင်းပြီးတော့ တစ်ပါတည်းခန့်ထားနိုင်ရေး ဆောင်ရွက်ပေးနိုင် ခြင်းရှိ/မရှိ လေးစားစွာဖြင့် မေးမြန်းအပ်ပါတယ်ခင်ဗျား။</speech>
<speech type='speaker'>ပညာရေးဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော်ပြန်လည်ရှင်းလင်းတင်ပြကတည်းက ပါပြီးဖြစ်ပါတယ်။ အဆိုပြု ဘဏ္ဍာရေးနှစ်ကာလမှာ ကျောင်းအဆင့်တိုးမရသေးတဲ့အတွက် ဘယ်လိုမှ ဒီဟာသည် နှစ်စဉ်ကြုံတွေ့ရမယ့်ဟာ ဖြစ်ပါတယ်။ ဒါကြောင့်မို့လို့ ပညာရေးဝန်ကြီးဌာနအနေနဲ့ လိုအပ်ချက်က အလွန်များတယ်။ ဖြည့်ဆည်းပေးနိုင်မှုက အကန့်အသတ်ရှိတယ်။ ဒီအတိုင်းပဲ နှစ်စဉ်ဖြစ်နေမှာဖြစ်ပါ တယ်။ ဒါကြောင့်မို့လို့ အခုလောလောဆယ်တော့ ပညာရေးကောလိပ်တွေကို လေးနှစ်သင်ပညာရေး ဒီဂရီကောလိပ်တွေဖြစ်အောင် အဆင့်မြင့်ဖို့လို့အတွက် စီစဉ်ဆောင်ရွက်နေပတယ်။ အဲဒီအခါကျတော့ မှပဲ ရေရှည်အနေနဲ့ကျမှပဲ ကျွန်တော်တို့က ဒီစီမံကိန်းတွေကို ဘယ်လိုမျိုးလိုအပ်ချက်တွေကို ဖြည့်ဆည်း ပြီးတော့ စီစဉ်ဆောင်ရွက်မလဲဆိုတာသည် ရေရှည်မှာ စီစဉ်ဆောင်ရွက်သွားရမယ့် ရေရှည်လုပ်ငန်း ဖြစ်ပါကြောင်း တင်ပြအပ်ပါတယ်။ ကျေးဇူးတင်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ်ပြီးပါပြီ</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အစည်းအဝေးကို ၃၀ မိနစ်ခန့် ခေတ္တ ရပ်နားမှာဖြစ်ပါတယ်</speech>
<speech type='mc'>ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type='mc'>ထွက်ခွာနိုင်ပါပြီခင်ဗျား။</speech>
<p>အစည်းအဝေးကို မိနစ် ၃၀ ခန့်ရပ်နားပါသည်။</p>
</section>
<section value = 'Motion'>
<speech type='mc'>ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေးပြန်လည်စတင်တော့မှာဖြစ်ပါတယ်</speech>
<speech type='mc'>ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<speech type='mc'>အားလုံးထိုင်နိုင်ပါပြီခင်ဗျား။</speech>
<title>ဦးသိန်းထွန်း၊ ကျောင်းကုန်းမဲဆန္ဒနယ်က မြန်မာနိုင်ငံရှိ တောင်သူလယ်သမားများ၏ အခွင့်အရေးများ၊ ရပိုင်ခွင့်များ၊ အခက်အခဲများကို နိုင်ငံတော်အစိုးရမှ စနစ်တကျ ကျစ်လျစ်ခိုင်မာစွာလုပ်ဆောင်နိုင်ရန်၊ နိုင်ငံတော်၏ စိုက်ပျိုးရေး၊ မွေးမြူရေးကဏ္ဍ ပိုမိုဖွံ့ဖြိုး တိုးတက်ရန်နှင့် တောင်သူလယ်သမားမိသားစုများ၏ လူမှုဘဝဖွံ့ဖြိုး တိုးတက်ရေးအတွက်တောင်သူလယ်သမားရေးရာဝန်ကြီးဌာနတစ်ခုအား ပြည်ထောင်စု အဆင့်တွင်ထပ်မံ တိုးချဲ့ ဖွဲ့စည်းပေးရန် ပြည်ထောင်စု အစိုးရအား တိုက်တွန်းကြောင်း အဆိုတင်သွင်းခြင်းနှင့် လက်ခံ ဆွေးနွေးရန်သင့်/မသင့်အဆုံးအဖြတ်ရယူခြင်း</title>
<speech type='speaker'>အစီအစဉ် ၇ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကျောင်းကုန်းမဲဆန္ဒနယ်မှ ဦးသိန်းထွန်းက အဆိုတစ်ရပ်တင်သွင်းထားပါတယ်။ ဦးသိန်းထွန်းအား အဆို တင်သွင်းဖို့ ဖိတ်ခေါ်ပါတယ်</speech>
<speech><mp id='165'>ဦးသိန်းထွန်း(ကျောင်းကုန်းမဲဆန္ဒနယ်)</mp>အားလုံးမင်္ဂလာပါခင်ဗျား။ ကျွန်တော်က ဧရာဝတီတိုင်းဒေသကြီး၊ ကျောင်းကုန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသိန်းထွန်း ဖြစ်ပါတယ်။ လေးစားအပ်တဲ့ဥက္ကဋ္ဌကြီးခင်ဗျား။ ကျွန်တော့်အနေနဲ့ မြန်မာနိုင်ငံရှိတောင်သူလယ်သမား များ၏အခွင့်အရေးများ၊ ရပိုင်ခွင့်များ၊ အခက်အခဲများကို နိုင်ငံတော်အစိုးရမှ စနစ်တကျကျစ်လစ် ခိုင်မာစွာလုပ်ဆောင်နိုင်ရန် နိုင်ငံတော်၏စိုက်ပျိုးရေး၊ မွေးမြူရေးကဏ္ဍ ပိုမိုဖွံ့ဖြိုးတိုးတက်ရန်နှင့် တောင်သူလယ်သမားမိသားစုများ၏ လူမှုဘဝဖွံ့ဖြိုးတိုးတက်စေရေးအတွက် တောင်သူလယ်သမား ရေးရာဝန်ကြီးဌာနတစ်ခုအား ပြည်ထောင်စုအဆင့်တွင် ထပ်မံတိုးချဲ့ ဖွဲ့စည်းပေးရန် ပြည်ထောင်စု အစိုးရအား တိုက်တွန်းကြောင်းအဆိုကို တင်သွင်းသွားမှာဖြစ်ပါတယ်။ လေးစားအပ်တဲ့ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ မြန်မာ နိုင်ငံလူဦးရေရဲ့ ၇၀ ရာခိုင်နှုန်းခန့်ဟာ ကျေးလက်ဒေသများမှာနေထိုင်ကြပြီး အဓိကအသက်မွေးဝမ်း ကျောင်းအဖြစ် စိုက်ပျိုးရေးနှင့်မွေးမြူရေးလုပ်ငန်းများကို လုပ်ကိုင်ကြတာဖြစ်ပါတယ်။ တစ်မျိုးသား လုံးရဲ့ ပြည်တွင်းအသားတင်ထုတ်လုပ်မှုနှင့် ဝန်ဆောင်မှုတန်ဖိုး (GDP) မှာ ၃၀ ရာခိုင်နှုန်းခန့်ကို လယ်ယာသားငါးကဏ္ဍမှ ရရှိတာဖြစ်တာကြောင့် အဓိကထုတ်လုပ်သူများဟာ တောင်သူလယ်သမား များဖြစ်ကြပါတယ်။ မြန်မာနိုင်ငံတစ်ဝန်းလုံးမှာ ကျေးလက်ဒေသတောင်သူလယ်သမားအများစုဟာ လယ်ယာစိုက်ပျိုးရေးနှင့်တွဲဖက်ပြီး လယ်ယာလုပ်ငန်းသုံးကျွဲ၊ နွားများနှင့် ကြက်၊ ဘဲ၊ ဝက် စတဲ့ အိမ်မွေးတိရစ္ဆာန်မွေးမြူရေးကို တစ်နိုင်တစ်ပိုင်တွဲဖက်လုပ်ကိုင်ကြတာဖြစ်ပါတယ်။ စိုက်ပျိုးရေးကို အဓိကလုပ်ကိုင်နေကြတဲ့ စိုက်ပျိုးရေးတောင်သူများရှိသကဲ့သို့ တိရစ္ဆာန်မွေးမြူရေးကိုသာလုပ်ကိုင် ကြတဲ့ မွေးမြူ ရေးတောင်သူများလည်းရှိတာကို တွေ့ရှိရမှာ ဖြစ်ပါတယ်။ သီးနှံစိုက်ပျိုးရေးပဲဖြစ်စေ၊ မွေးမြူရေးပဲဖြစ်ဖြစ် တောင်သူလယ်သမားများရှိတာကို တွေ့ရှိရမှာဖြစ်ပါတယ်။ တိရစ္ဆာန်မွေးမြူရေး ဖြစ်စေ၊ သီးနှံစိုက်ပျိုးရေးဖြစ်စေ၊ စိုက်ပျိုးရေးနှင့် မွေးမြူရေးတွဲဖက်၍ဖြစ်စေ၊ လယ်ယာသားငါး ထုတ်ကုန်များအား ပင်မစိုက်ပျိုးမွေးမြူထုတ်လုပ်သူအားလုံးကို တောင်သူလယ်သမားလို့သတ်မှတ် ထားကြပါတယ်။ မည်သို့ပင်ဆိုစေကာမူ မြန်မာနိုင်ငံအပါအဝင် ကမ္ဘာ့နိုင်ငံအားလုံးမှာ စားနပ်ရိက္ခာ ဖူလုံရေးအတွက် အမှန်တကယ်ထုတ်လုပ်ပေးသူများဟာ တောင်သူလယ်သမားများဖြစ်ပါတယ်။ ယခု မြန်မာနိုင်ငံမှာ ဝန်ကြီးဌာနများဖွဲ့စည်းပုံကိုကြည့်မယ်ဆိုရင် အလုပ်သမားရေးရာ ဆောင်ရွက်ရန်အတွက် အလုပ်သမားရေးရာဝန်ကြီးဌာနကို ဖွဲ့စည်းထားရှိပြီး တိုင်းရင်းသားအရေး ဆောင်ရွက်ရန်အတွက် တိုင်းရင်းသားရေးရာဝန်ကြီးဌာနကို ထားရှိတာကိုတွေ့ရပါတယ်။ တောင်သူ လယ်သမားများနှင့်ပတ်သက်လာပါက စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရှိနေသော် လည်း စိုက်ပျိုးမှုနည်းပညာနှင့် ကုန်ထုတ်လုပ်ရေးကိုသာ အလေးပေးဆောင်ရွက်နေတာကို တွေ့ရှိရမှာ ဖြစ်ပါတယ်။ တောင်သူလယ်သမားများအတွက် စိုက်ပျိုးရေးနှင့် မွေးမြူရေးကုန်ထုတ်လုပ်မှုတိုးတက် ရန် အဓိကလိုအပ်ချက်များမှာ ငွေကြေးအရင်းအနှီး၊ နည်းပညာ၊ သွင်းအားစု၊ ဈေးကွက်ရရှိရေးအပြင် လက်ရှိတောင်သူလယ်သမားများရဲ့ လယ်ယာမြေပိုင်ဆိုင်ခွင့်၊ အသုံးချခွင့်၊ တရားဝင်ဥပဒေအရ လွှဲပြောင်းရယူပိုင်ခွင့်၊ မိမိစိုက်ပျိုးလိုတဲ့ဈေးကွက်သီးနှံများအား လွတ်လက်စွာ စိုက်ပျိုးနိုင်ခွင့်၊ စိုက်ပျိုး စရိတ်၊ နည်းပညာနှင့်ထုတ်ကုန်များအား ပြည်တွင်းပြည်ပနိုင်ငံများသို့ လွယ်ကူစွာတင်ပို့ရောင်းချ ပိုင်ခွင့်တို့အပြင် ဈေးကွက်ရရှိရေးတို့ကိုပါ စီမံဆောင်ရွက်နိုင်သောဌာနတစ်ခုအနေဖြင့် ဆောင်ရွက် ပေးနိုင်ရန် အထူးလိုအပ်နေပြီဖြစ်ပါတယ်။ ဒါကြောင့်မို့ တောင်သူလယ်သမားများအတွက် ဝန်ကြီးဌာန အသစ်တစ်ခုမဖြစ်မနေလိုအပ်နေပြီ ဖြစ်ပါတယ်။ လေးစားအပ်တဲ့ဥက္ကဋ္ဌကြီးခင်ဗျား။ ပထမအကြိမ်လွှတ်တော်သက်တမ်းမှာ တိုင်းဒေသကြီးနှင့် ပြည်နယ်အစိုးရအဖွဲ့ထဲမှာ တိုင်းရင်းသားရေးရာဝန်ကြီးဌာနများရှိခဲ့သော်လည်း ပြည်ထောင်စုအဆင့် မှာမရှိပါဘူး။ ဒုတိယအကြိမ် အစိုးရသက်တမ်းမှာတော့ ပြည်ထောင်စုအဆင့်တိုင်းရင်းသားရေးရာ ဝန်ကြီးဌာနအသစ်တစ်ခုတိုးချဲ့လိုက်တဲ့အတွက်ကြောင့် နိုင်ငံတစ်ဝန်းလုံးရှိတိုင်းရင်းသားလူမျိုးများ အတွက် အားကိုးစရာဖြစ်လို့ လိုအပ်ချက်တွေကို ဖြည့်ဆည်းပေးနိုင်ရာရောက်ပါတယ်။ ဒုတိယအကြိမ် အစိုးရဖွဲ့စည်းစဉ်က နိုင်ငံတော်ဘတ်ဂျက်ခြိုးခြံတဲ့အနေနဲ့ ဝန်ကြီးဌာနကို ၂၁ ခုဖွဲ့ခဲ့ပါတယ်။ နိုင်ငံတော်၏အတိုင်ပင်ခံပုဂ္ဂိုလ်ဥပဒေအရ နိုင်ငံတော်အတိုင်ပင်ခံရုံးဝန်ကြီးဌာနတစ်ခု ထပ်တိုးချဲ့ခဲ့ပါ တယ်။ အလားတူ နိုင်ငံတော်သမ္မတရုံးရဲ့ ၂၀၁၇ ခုနှစ်၊ နိုဝင်ဘာလ ၁၇ ရက်နေ့ရက်စွဲပါ ပြည်ထောင်စု အစိုးရအဖွဲ့ရုံး၏ဆောင်ရွက်လျက်ရှိသောလုပ်ငန်းများ ပိုမိုထိရောက်အောင်မြင်ရရှိနိုင်ရေးနှင့် လုပ်ငန်း တာဝန်များ ဆက်စပ်ဆောင်ရွက်နိုင်ရန်နှင့် ဖွဲ့စည်းပုံအခြေခံဥပဒေပုဒ်မ ၂၀၂ ပါပြဋ္ဌာန်းချက်နှင့်အညီ ပြည်ထောင်စုအစိုးရအဖွဲ့ရုံးဝန်ကြီးဌာနနှင့် အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာန နှစ်ခုဖွဲ့စည်းနိုင်ရေးအတွက် ပြည်ထောင်စုလွှတ်တော်၏သဘောတူညီချက်ရယူပေးနိုင်ရန်လို့ သဝဏ်လွှာမှာ ပေးပို့ထားပါတယ်။ ဒီဝန်ကြီးဌာနနှစ်ခုကိုကြည့်မယ်ဆိုရင် သမ္မတရုံးဝန်ကြီးဌာနရှိသော် လည်း ပြည်ထောင်စုအစိုးရအဖွဲ့ရုံးဝန်ကြီးဌာနထပ်ဖွဲ့တယ်။ နိုင်ငံခြားရေးဝန်ကြီးဌာနရှိသော်လည်း အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာန ထပ်ဖွဲ့တယ်ဆိုသော်လည်း လုပ်ငန်းများ ပိုမို ထိရောက်အောင်မြင်မှုရရှိနိုင်ရေးအတွက် လွှတ်တော်က အတည်ပြုပေးလိုက်ခြင်းဖြစ်ပါတယ်။ အလားတူ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနရှိသော်လည်း ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာနသစ်တစ်ခုလည်း ထပ်မံဖွဲ့ပြန်တယ်။ ဒီအချက်တို့ကို ကြည့်မယ်ဆိုရင် နိုင်ငံအတွက်လိုအပ်လို့ ပြည်ထောင်စုအစိုးရအဖွဲ့က ထပ်မံဖွဲ့စည်းတာကို မကန့် ကွက်လိုပါဘူး။ နိုင်ငံကောင်းကျိုးအတွက်ပဲဖြစ်ပါတယ်။ ဒါကြောင့်မို့လို့ ကျေးလက်နေအများစုဖြစ်တဲ့ တောင်သူလယ်သမားအများအတွက်လည်း တောင်သူလယ်သမားမိသားစုများရဲ့ မှီခိုရာ၊ အားထားရာ၊ ယုံကြည်ရာဖြစ်တဲ့ တောင်သူလယ်သမားရေးရာဝန်ကြီးဌာနတစ်ခုလည်း လိုအပ်တယ်လို့ယူဆပါတယ်။ တောင်သူလယ်သမားများအတွက်လိုအပ်တဲ့အရင်းအနှီး သွင်းအားစုများဖြစ်တဲ့ မြေဩဇာ၊ ပိုးသတ် ဆေး၊ စက်အသုံးပစ္စည်းစက်သုံးဆီ၊ လိုအပ်တဲ့နှစ်တိုနှစ်ရှည်ချေးငွေ၊ သင့်တင့်မျှတတဲ့ဈေးကွက်၊ ဘတ်ဂျက်ကအစ လိုအပ်လျက်ရှိပါတယ်။ လေးစားအပ်တဲ့ဥက္ကဋ္ဌကြီးခင်ဗျား။ ကျွန်တော်တို့မြန်မာနိုင်ငံဟာ နှစ်စဉ်စပါးစိုက်ဧက ၁၇.၉ သန်းရှိပြီး စပါးထွက်တန်ချိန် ၂၄.၆ သန်းရှိပါတယ်။ ၂၀၁၈ ခုနှစ် ဒီဇင်ဘာလကုန်ထိ မိုးစပါး ၁၅.၀၈ သန်းကျော်စိုက်ပျိုးထားခဲ့တယ်လို့ သိရပါတယ်။ မြန်မာနိုင်ငံမှာနှစ်စဉ်ဆန်တန်ချိန် ၁၄ သန်းခန့်ထွက်ရှိ ပြီး စားသုံးမှုအပြင် ပိုလျှံဆန်တန်ချိန် လေးသန်းဝန်းကျင်ရှိတယ်လို့သိရပါတယ်။ ၂၀၁၈ ခုနှစ် ဧပြီလမှ ၂၀၁၉ ခုနှစ် မတ်လအထိ ဆန်တန်ချိန်နှစ်သန်းခွဲခန့်သာတင်ပို့၍ ပြည်တွင်းလက်ကျန်ဆန်တန်ချိန် တစ်သန်းခန့်ရှိနေတယ်လို့ သိရပါတယ်။ ပြည်ပဆန်တင်ပို့ခြင်းများဟာ နယ်စပ်မှတင်ပို့ခြင်းအများစု ဖြစ်သော်လည်း ၂၀၁၈ ခုနှစ် အောက်တိုဘာလမှစပြီးတော့ တရုတ်နယ်စပ်မှဆန်တင်ပို့ခြင်းကို တရုတ် နိုင်ငံဘက်မှတားမြစ်ဖို့ရှိခဲ့ရာ နယ်စပ်ကုန်သွယ်ရေးစခန်းဖြစ်သောမူဆယ်မှာ ဆန်တင်ပို့ရန် အဲဒီအချိန် တုန်းက ဆန်တန်ချိန် ခြောက်သန်းခန့်စုပုံနေတယ်လို့သိရပါတယ်။ ၂၀၁၉ ခုနှစ်၊ ဧပြီလ ၁၆ ရက်နေ့ နေ့လယ်ပိုင်းမှာလည်း ပြင်ပသတင်းဌာနတစ်ခုက မြန်မာ့ဆန်တန်ချိန် ၁၈၀၀၀ ကို စားသုံးရန်မသင့် ဟူ၍ အိုင်ဗရီကိုစ်နိုင်ငံက ဖျက်ဆီးပစ်လိုက်ကြောင်း သတင်းဖော်ပြချက်ကြောင့် မြန်မာ့ဆန်များသိက္ခာ ကျပြီး နာမည်ပျက်ခဲ့ရပါတယ်။ မြန်မာ့ဆန်စပါးလောကကြီးတစ်ခုလုံးလည်း တုန်လှုပ်သွားပြီး ယူကျုံး မရဖြစ်ခဲ့ရပါတယ်။ မြန်မာ့ဆန်တန်ချိန်များစွာဟာလည်း F.O.B စနစ်နဲ့ရောင်းချခဲ့သော်လည်း မြန်မာ့ ဆန်ရဲ့ နိုင်ငံတကာဈေးကွက်ကို အဟန့်အတားတစ်ခုဖြစ်ပါတယ်။ မြန်မာနိုင်ငံကထွက်ရှိတဲ့ ပဲစင်းငုံ၊ မတ်ပဲ၊ ပဲတီစိမ်းတို့ကလည်း အိန္ဒိယနိုင်ငံဈေးကွက်တစ်ခုတည်းကိုသာ အဓိကတင်ပို့နေရပါတယ်။ ၂၀၁၇ ခုနှစ်မှာ အိန္ဒိယနိုင်ငံက မြန်မာ့ပဲကိုကန့်သတ်ခဲ့တဲ့အတွက် ၂၀၁၇ ခုနှစ်က ပဲဈေးကွက်ကို များစွာလှုပ်ခတ်စေခဲ့ပါတယ်။ ကျန်ခဲ့တဲ့နှစ်မှာတော့ ဆောင်းသီးနှံကို ရွေးချယ်စိုက်ပျိုးဖို့၊ တောင်သူ လယ်သမားများအခက်အခဲတွေ့ခဲ့ရပါတယ်။ ပဲစိုက်တဲ့သူတွေကလည်း ဈေးမကောင်း၊ အစေ့ထုတ် ပြောင်းစိုက်သူတွေကလည်း ပိုးကကျ၊ ဈေးကကျ၊ ငါးကြီးအန်ဖက်ကလည်း ဝယ်သူမရှိ၊ စပါးဈေးက မကောင်း၊ ရောင်းရပြန်တော့လည်း ကုန်သည်တွေက စပါးနှစ်တင်းကို ပေါင် ၁၀၀ ဖြင့်ဝယ်၊ ဆီဈေးက တက်၊ ဓာတ်မြေသြဇာကမြင့်၊ လုပ်သားကရှား တွက်ခြေမကိုက်ကြပါဘူး။ အင်မတန်မှနစ်နာကြပါ တယ်။ ဒီနှစ်မှာ တောင်သူလယ်သမားအတွက် ဒုက္ခရောက်တဲ့နှစ်လို့ပြောလို့ရပါတယ်။ လေးစားအပ်တဲ့ဥက္ကဋ္ဌကြီးခင်ဗျား။ တောင်သူလယ်သမား အခွင့်အရေး၊ ကာကွယ်ရေးနှင့် အကျိုးစီးပွားမြှင့်တင်ရေးလုပ်ငန်းအဖွဲ့၊ လယ်ယာထုတ်ကုန်စီမံခန့်ခွဲရေးအဖွဲ့၊ စိုက်ပျိုးရေး၊ နည်းပညာ၊ သွင်းအားစုနှင့် ထုတ်လုပ်မှုလုပ်ငန်းဆိုင်ရာလုပ်ငန်းကော်မတီ၊ မွေးမြူရေးနှင့် ရေလုပ်ငန်းစီမံခန့်ခွဲရေး လုပ်ငန်းကော်မတီတို့ရှိသော်လည်း အောက်ခြေမှာတောင်သူလယ်သမားများအတွက် လက်တွေ့ အကျိုးရှိဖို့လိုပါတယ်။ ဒါကြောင့် ဝန်ကြီးဌာနသစ်တစ်ခုကိုဖွဲ့စည်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအောက်က တောင်သူလယ်သမားများနှင့်သက်ဆိုင်သောဦးစီးဌာနများကို စုပေါင်းပြီး ဝန်ကြီးဌာနအသစ်ဖွဲ့စည်းကာ တောင်သူလယ်သမားများအတွက် စနစ်တကျစီမံ လုပ်ဆောင်သင့်ပါတယ်။ ဒါ့ကြောင့်မို့ တောင်သူလယ်သမားများရဲ့ စိုက်ပျိုးရေးလုပ်ငန်းမှထွက်ရှိတဲ့ လယ်ယာထုတ်ကုန်များကို ထုတ်လုပ်မှုကုန်ကျစရိတ်ကာမိစေရန်နှင့် တောင်သူလယ်သမားများအတွက် တွက်ခြေကိုက်စေမည့်သင့်တင့်မျှတတဲ့ဈေးနှုန်းနှင့် ခိုင်မာသောဈေးကွက်ရရှိစေရန် တောင်သူ လယ်သမားများ လက်လီလက်ကားဈေးကွက်နှင့်ချိတ်ဆက်ပေးရန်၊ လယ်ယာထုတ်ကုန်များ အာမခံ ချက်ထားရှိရေးစနစ်ပေါ်ထွန်းရေး၊ အဖွဲ့အစည်းများ အထူးပြု ကုမ္ပဏီများ ထုတ်လုပ်သူတောင်သူ လယ်သမားများနှင့် ပေါင်းစပ်ညှိနှိုင်းခြင်းစတဲ့ ဆက်စပ်လုပ်ငန်းများကို အကောင်အထည်ဖော်ပေးရန် လွန်စွာလိုအပ်နေပြီဖြစ်ပါတယ်။ တောင်သူလယ်သမားရေးရာဝန်ကြီးဌာနကိုဖွဲ့စည်းခြင်းဖြင့် စိုက်ပျိုးရေးနှင့် မွေးမြူရေး ထုတ်ကုန်များကိုအခြေခံပြီး တန်ဖိုးမြှင့်ထုတ်ကုန်များထုတ်လုပ်နိုင်ရေး၊ လယ်ယာထုတ်ကုန်များကို ပြည်တွင်းပြည်ပဈေးကွက်သို့တင်ပို့ရာတွင် စိုက်ပျိုးရေးစနစ်ကောင်း၊ ကောင်းမွန်သောလယ်ယာ စိုက်ပျိုးရေးနှင့် ဈေးကွက်ပေါ်ထွန်းရေး၊ တိရစ္ဆာန်မွေးမြူရေးကို စနစ်တကျလုပ်ဆောင်သင့်ပြီဖြစ်ပါ တယ်။ ဒါကြောင့်မို့ တောင်သူလယ်သမားများရဲ့အခွင့်အရေးများ၊ ရပိုင်ခွင့်များ၊ အခက်အခဲများကို အကောင်အထည်ဖော်ဆောင်ရွက်နိုင်ဖို့နှင့် တောင်သူလယ်သမားအခွင့်အရေး၊ ကာကွယ်ရေးနှင့် အကျိုးစီးပွားမြှင့်တင်ရေး၊ တောင်သူလယ်သမားမိသားစု၏ လူမှုဘဝဖွံ့ဖြိုးတိုးတက်စေရေးအတွက် ကျွန်တော့်အနေနဲ့အဆိုတစ်ရပ်ကို တင်သွင်းသွားမှာဖြစ်ပါတယ်။ အဆိုမှာ မြန်မာနိုင်ငံရှိတောင်သူ လယ်သမားများ၏အခွင့်အရေးများ၊ ရပိုင်ခွင့်များ၊ အခက်အခဲများကို နိုင်ငံတော်အစိုးရမှ စနစ်တကျ ကျစ်လျစ်ခိုင်မာစွာလုပ်ဆောင်နိုင်ရန် နိုင်ငံတော်၏စိုက်ပျိုးရေး၊ မွေးမြူရေးကဏ္ဍ ပိုမိုဖွံ့ဖြိုးတိုးတက်ရန် နှင့် တောင်သူလယ်သမားမိသားစုများ၏ လူမှုဘဝဖွံ့ဖြိုးတိုးတက်ရေးအတွက် တောင်သူလယ်သမား ရေးရာဝန်ကြီးဌာနတစ်ခုအား ပြည်ထောင်စုအဆင့်တွင် ထပ်မံတိုးချဲ့ဖွဲ့စည်းပေးရန် ပြည်ထောင်စု အစိုးရအား တိုက်တွန်းကြောင်းအဆိုကို ပြည်သူ့လွှတ်တော်မှ လက်ခံဆွေးနွေးနိုင်ပါရန် ပြည်သူ့ လွှတ်တော်ဥက္ကဋ္ဌကြီးမှတစ်ဆင့် လေးစားစွာအဆိုတင်သွင်းအပ်ပါတယ်။ အားလုံးကိုကျေးဇူးတင်ပါ တယ်။</speech>
<speech type='speaker'>ဦးသိန်းထွန်း တင်သွင်းသွားတဲ့အဆိုကို ထောက်ခံမယ့်လွှတ်တော် ကိုယ်စားလှယ်တစ်ဦးအား ဖိတ်ခေါ်ပါတယ်</speech>
<speech><mp id='411'>ဦးခင်မောင်မြင့်(ရပ်စောက်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါခင်ဗျား။ ကျွန်တော်ကတော့ ရှမ်းပြည်နယ်(တောင်ပိုင်း)၊ ရပ်စောက်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးခင်မောင်မြင့် ဖြစ်ပါတယ်။ ကျွန်တော့်အနေနဲ့ ဦးသိန်းထွန်း၊ ကျောင်းကုန်းမဲဆန္ဒနယ် မှတင်သွင်းသောအဆိုကို ထောက်ခံဆွေးနွေးသွားမှာဖြစ်ပါတယ်။ လေးစားအပ်ပါသော ဥက္ကဌကြီး ခင်ဗျား။ ကျွန်တော်တို့မြန်မာနိုင်ငံဟာ ရေသယံဇာတနှင့် မြေသယံဇာတ ပေါကြွယ်ဝတဲ့နိုင်ငံဖြစ်တာနှင့် အညီ စိုက်ပျိုးရေးလုပ်ငန်းအပေါ် တိုက်ရိုက်သော်လည်းကောင်း၊ သွယ်ဝိုက်၍သော်လည်းကောင်း မှီခို အသက်မွေးဝမ်းကျောင်းပြု သူအရေအတွက်ဟာ နိုင်ငံလူဦးရေရဲ့ လေးပုံသုံးပုံခန့်ရှိတာကို တွေ့ရှိရမှာ ဖြစ်ပါတယ်။ ယခုအချိန်ဟာ နိုင်ငံတော်ရဲ့ လယ်ယာစိုက်ပျိုးရေးဖွံ့ဖြိုးတိုးတက်မှုအခြေအနေကို လေ့လာသုံးသပ်ပါက ကမ္ဘာ့အဆင့်မီရန် မဆိုထားနှင့်။ အိမ်နီးချင်းနိုင်ငံများနှင့် နှိုင်းယှဉ်လျှင်ပင် အောက်ခြေအဆင့်မှာ ရှိနေတာကို တွေ့ရှိရမှာဖြစ်ပါတယ်။ မြန်မာနိုင်ငံရဲ့ ရေ၊ မြေ၊ သဘာဝ စိုက်ပျိုးရေးနယ်မြေကို အပိုင်းသုံးပိုင်း ခွဲခြားထားနိုင်ပါတယ်။ မိုးရေလုံလောက်စွာရရှိတဲ့ မြန်မာပြည် အောက်ပိုင်းဒေသ၊ မိုးရေလုံလောက်စွာမရတဲ့ မြန်မာပြည်အထက်ပိုင်းဒေသနှင့် တောင်ကုန်းလွင်ပြင် ဒေသဖြစ်သောကုန်းမြင့်ဒေသဟု ခွဲခြားနိုင်ပါတယ်။ မြန်မာပြည်အောက်ပိုင်းဒေသတွင် လယ်သမား အများစုမှာ မိုးဦးသီးနှံအဖြစ် ဆန်စပါးကို အများဆုံးစိုက်ပျိုးကြပြီး ဆောင်းသီးနှံအဖြစ် ပဲမျိုးစုံကို စိုက်ပျိုးကြပါတယ်။ အထူးသဖြင့် မတ်ပဲ၊ ပဲတီစိမ်းကိုသာ အဓိကထားစိုက်ပျိုးကြတာဖြစ်ပါတယ်။ မိုးကောင်းသောဒေသများနှင့် ရေကိုအလွယ်တကူရရှိနိုင်သည့်ဒေသများမှ တောင်သူလယ်သမား အချို့သာလျှင် နွေစပါး၊ အစေ့ထုတ်ပြောင်း၊ ငရုတ်နှင့် ဟင်းသီးဟင်းရွက်ကို စိုက်ပျိုးကြပါတယ်။ မိုးဦးကာလ ဆန်စပါးစိုက်ပျိုးရာတွင် လုပ်သားရှားပါးမှုကိုအကြောင်းပြု၍ ထယ်ရေးတစ်ထပ်သာ ထွန်ယက်ကြပြီး စိုက်ပျိုးရန်လွယ်ကူသည့်ကျဲခင်းစနစ်ဖြင့်သာ စိုက်ပျိုးကြပါတယ်။ စိုက်ပျိုးစရိတ် ကုန်ကျမှု အနည်းငယ်သက်သာပြီး စိုက်ခင်းကို အထူးတလည်ပြုစုရန် မလိုသော်လည်း နောက်ဆက်တွဲ ဆိုးကျိုးအဖြစ် စပါးအထွက်နည်းခြင်း၊ သီးနှံသန့်စင်မှုနဲ့ ဆန်အရည်အသွေးကျဆင်းခြင်း၊ ရောဂါပိုးမွှား ကျရောက်သည့်အခါ နှိမ်နင်းရန်ခက်ခဲခြင်းကြောင့် အထွက်နှုန်းကောင်းသည့် ဈေးကွက်ဝင်သီးနှံ ဖြစ်မလာဘဲ ဝင်ငွေအပေါ် ထိခိုက်မှုဖြစ်ပေါ်စေပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ အဆင့်မြင့်စိုက်ပျိုးရေးစနစ်ကို အသုံးပြု နိုင်ခြင်း၊ Morket Smart Agriculture ဖြစ်စေသော နည်းစနစ်နှင့် သီးနှံအမျိုးအစား၊ ရာသီဥတုနှင့် လိုက်လျောညီထွေ ဖြစ်စေသော Climate Smart Agriculture နည်းစနစ်များနှင့် သီးနှံအမျိုးအစားကိုသာ ပြောင်းလဲ စိုက်ပျိုးနိုင်ပါက စိုက်ပျိုးရေးလုပ်ငန်းမှ ဝင်ငွေပိုမိုရရှိလာနိုင်မှာဖြစ်ပါတယ်။ ဒါကြောင့် ဒီလိုအဆင့်မြင့် လုပ်ဆောင်နိုင်ရန်နှင့် တောင်သူလယ်သမားအခက်အခဲကို ကူညီစောင့်ရှောက်ရန် အဆိုရှင်ဆွေးနွေး သလို တောင်သူလယ်သမားရေးရာဝန်ကြီးဌာနတစ်ခု လိုအပ်တယ်လို့ ပြောချင်ပါတယ်။ တောင်သူ လယ်သမားများအတွက် အထူးလိုအပ်လျက်ရှိတဲ့ လယ်ယာသီးနှံကို ပြည်တွင်း၊ ပြည်ပ ဈေးကွက်ရရှိ ရေး၊ ချိန်တွယ်စံနှုန်းများတိကျရေး၊ စိုက်ပျိုးရေလုံလောက်စွာရရှိရေး၊ ဓာတ်မြေသြဇာဖူလုံရေး၊ စိုက်ပျိုး စရိတ်ချေးငွေများတွင် လယ်ယာမြေပုံစံ(၇)သိမ်းဆည်း၍ စီမံဆောင်ရွက်ခြင်းများထက် ပိုမိုကောင်းမွန် သော နည်းလမ်းများဖြင့် ဆောင်ရွက်ရေး၊ မိမိနိုင်ငံတစ်နိုင်ငံလုံး၏ စားဝတ်နေရေးဆောင်ရွက်နေသော တောင်သူဦးကြီးများအတွက် သီးနှံများပိုမိုထွက်ရှိရန် အလေးပေးဆောင်ရွက်နိုင်ရေးနှင့် စံချိန်မီသော ဓာတ်မြေသြဇာများထုတ်လုပ်နိုင်ရေး၊ သဘာဝမြေကို အန္တရာယ်များသော မြေဆီဩဇာများအား တားမြစ်စေရေးနှင့် တောင်သူလယ်သမားများအတွက် ခေတ်နဲ့အညီ အကာအကွယ်ပေးနိုင်သော ဥပဒေများပြဋ္ဌာန်း၍ ဆောင်ရွက်ပေးနိုင်ရန်၊ ကွဲပြားခြားနားသော လုပ်ငန်းဌာနများနှင့် ညှိနှိုင်းဆောင်ရွက်နေခြင်းထက် တောင်သူလယ်သမားရေးရာဝန်ကြီးဌာနတစ်ခုအနေဖြင့် ဆောင်ရွက်ခြင်းက ပိုမိုကောင်းမွန်မယ်လို့ သုံးသပ်ရရှိပါတယ်။ လေးစားအပ်တဲ့ဥက္ကဋ္ဌကြီးခင်ဗျား။ တည်ဆဲဥပဒေများဖြစ်တဲ့ ၂၀၁၂ ခုနှစ်၊ လယ်ယာမြေ ဥပဒေ၊ မြေလွတ်၊ မြေလပ်၊ မြေရိုင်းများ စီမံခန့်ခွဲရေးဥပဒေ၊ တောင်သူလယ်သမား အခွင့်အရေး ကာကွယ်ရေးနှင့် အကျိုးစီးပွားမြှင့်တင်ရေးဥပဒေ၊ အသစ်ပြဋ္ဌာန်းနေတဲ့ မြေသိမ်းဥပဒေတို့ဟာ တောင်သူလယ်သမားများနှင့် တိုက်ရိုက်သက်ဆိုင်တဲ့ဥပဒေများဖြစ်တဲ့အတွက် တောင်သူလယ်သမား ရေးရာဝန်ကြီးဌာနတစ်ခုရှိမှသာ အဆိုပါဥပဒေများကို တောင်သူလယ်သမားများအတွက် ပိုမို အကောင်အထည်ဖော် ဆောင်ရွက်နိုင်မှာဖြစ်ပါတယ်။ အလားတူ စိုက်ပျိုးရေးဆိုင်ရာမျိုးစေ့ဥပဒေ၊ မြေဩဇာဥပဒေ၊ ပိုးသတ်ဆေးဥပဒေ၊ အပင်မျိုးသစ်အကာအကွယ်ပေးရေးဥပဒေ၊ အပင်ပိုးမွှား ကာကွယ်ရေးဥပဒေ၊ မွေးမြူရေးဆိုင်ရာတိရစ္ဆာန်ကျန်းမာရေးနှင့် ဖွံ့ဖြိုးရေးဥပဒေ၊ ငါးမွေးမြူရေး ဆိုင်ရာဥပဒေစတဲ့ တောင်သူလယ်သမားများနှင့်သက်ဆိုင်တဲ့ဥပဒေများကိုလည်း ပြောင်းလဲတိုးတက် လာတဲ့လုပ်ငန်းရပ်များနှင့်အညီ ပြင်ဆင်ခြင်း၊ ဖြည့်စွက်ခြင်း၊ အသစ်ရေးဆွဲခြင်းတို့ကို ဆောင်ရွက် သွားရမှာဖြစ်ပါတယ်။ လေးစားအပ်တဲ့ဥက္ကဋ္ဌကြီးခင်ဗျား။ တောင်သူလယ်သမားများရဲ့ ထုတ်ကုန် များကို သင့်တင့်မျှတတဲ့ဈေးနှုန်းများနဲ့ ဈေးကွက်ရရှိရေးဟာ အလွန်အရေးကြီးပါတယ်။ တောင်သူ လယ်သမားများရဲ့ စိုက်ပျိုးရေးလုပ်ငန်း၊ မွေးမြူရေးလုပ်ငန်းတို့ကနေ ထွက်ရှိလာတဲ့ထုတ်ကုန်များကို ထုတ်လုပ်မှုကုန်ကျစရိတ်ကာမိစေရန်နှင့် တောင်သူလယ်သမားများအတွက် တွက်ခြေကိုက်စေမည့် သင့်တင့်မျှတသောဈေးနှုန်းနှင့် ခိုင်မာသောဈေးကွက်ရရှိရေးအတွက် နိုင်ငံတော်အစိုးရက ဖော်ဆောင် ပေးရမှာဖြစ်ပါတယ်။ ယခုအချိန်အခါမှာတော့ ဒီလိုဖော်ဆောင်ပေးနိုင်ခြင်းမရှိတာကိုလည်း တွေ့ရှိရ မှာဖြစ်ပါတယ်။ ၂၀၁၈ ခုနှစ် စပါးအခြေခံဈေးနှုန်းကို စပါးတစ်တင်းလျှင် အလေးချိန် ၄၆ ပေါင်နှုန်း ဖြင့် တင်း ၁၀၀ လျှင် ကျပ်ငါးသိန်းနှုန်း၊ နိုင်ငံတော်က ၂၀၁၈ ခုနှစ်၊ မတ်လ ၆ ရက်နေ့တွင် အသိပေး ခဲ့ပါတယ်။ ယခု ၂၀၁၉ ခုနှစ် စပါးအခြေခံဈေးနှုန်းကို မကြေညာခင်မှာ မြန်မာနိုင်ငံ ဆန်ကုန်သည် ကြီးများအသင်းချုပ်က ကျပ်ငါးသိန်းနှုန်းဖြင့်ဝယ်ယူပေးကြရန် ထုတ်ပြန်ရသည်အထိ ဖြစ်လာပါတယ်။ သို့သော် နိုင်ငံပိုင်သတင်းစာများတွင် မော်လမြိုင်ကျွန်းမြို့နယ်တွင် ၂၀၁၉ ခုနှစ်၊ မေလ ၂ ရက်နေ့တွင် မြို့ပေါ်အဝယ်ဒိုင်များမှ နွေစပါးကို တင်းတစ်ရာလျှင် ကျပ် ၄၇၀၀၀၀ မှ ၄၈၀၀၀၀ ကျပ် အထိသာ ဝယ်ယူနေကြ၍ စပါးမရောင်းချတော့ဘဲ စပါးများကို ရေယာဉ်ငယ်များဖြင့် ကျေးရွာများသို့ ပြန်လည် သယ်ယူခဲ့ကြသည်ဆိုသည့်သတင်းများ ကြားသိရခြင်း၊ ရှမ်းပြည်နယ်ရှိ ကျွန်တော့်မဲဆန္ဒနယ် ရပ်စောက်မြို့အပါအဝင် မြို့နယ်ဒေသအနှံ့အပြားတွင် အစေ့ထုတ်ပြောင်းများကို စီးပွားဖြစ်စိုက်ပျိုး ကြပြီး တရုတ်နိုင်ငံဈေးကွက်ကို အဓိကအားထားရပါတယ်။ တရုတ်နိုင်ငံမှ အဝယ်များရပ်ဆိုင်းခြင်း၊ ကုန်သည်ကြီးများ၏ ဈေးကစားခံရခြင်းများကြောင့် တောင်သူစီးပွားရေးအခက်အခဲများစွာ ကြုံ တွေ့ နေရသည့်သတင်းများ ကြားသိရသည့်အတွက် လွန်စွာစိတ်မကောင်းဖြစ်ရပါတယ်။ တောင်သူလယ် သမားများ၏ လုပ်အားစုဈေးကွက်တွင် ကျေးလက်နေတောင်သူလယ်သမားများသာမက မြို့ပြတွင် နေထိုင်သူများမှာလည်း လယ်ယာထွက်ကုန်များကို အသုံးပြု ရောင်းဝယ်ဖောက်ကားနေကြရတဲ့ စီးပွားရေးလုပ်ငန်းအများစုတွင်ပါဝင်နေကြပြီး လယ်ယာနှင့်မွေးမြူရေး၊ ရေလုပ်ငန်းကဏ္ဍ ထွက်ကုန် များအပေါ်တွင် တည်မှီလျှက်ရှိနေကြတဲ့အတွက် ပါဝင်သက်ဆိုင်သူအားလုံးအတွက် တောင်သူ လယ်သမားများရဲ့ အခွင့်အရေး၊ ကာကွယ်ရေးနှင့် အကျိုးစီးပွားမြှင့်တင်ရေးလုပ်ငန်းများကို အရှိန် အဟုန်မြှင့် အကောင်အထည်ဖော်ဆောင်ရွက်သွားဖို့ လွန်စွာအရေးကြီးပါတယ်။ ကျွန်တော်တို့ မြန်မာ နိုင်ငံသည် အခြားတွင်းထွက်သယံဇာတများအပြင် မြေသယံဇာတနှင့် ရေသယံဇာတ ထူးခြားစွာ ပေါများပါတယ်။ နိုင်ငံလူဦးရေအများစုမှာလည်း စိုက်ပျိုးရေးလုပ်ငန်းအပေါ် အမှီပြု နေထိုင်လာကြ တာလည်းဖြစ်ပါတယ်။ တောင်သူလယ်သမားရေးရာဝန်ကြီးဌာနကိုဖွဲ့စည်းပြီး လယ်ယာလုပ်ငန်း ဖွံ့ဖြိုးတိုးတက်အောင် ဆောင်ရွက်နိုင်လျှင် စီးပွားဖွံ့ဖြိုးတိုးတက်မှု တည်ငြိမ်လာမှာဖြစ်ပါတယ်။ လယ်ယာစိုက်ပျိုးရေး လုပ်ငန်းကို ဝန်ကြီးဌာနတစ်ခုနှင့် ဆောင်ရွက်မည်ဆိုပါက ထုတ်လုပ်မှုမှာလည်း လက်ရှိထုတ်လုပ်မှု ပမာဏထက် ပိုမိုတိုးမြှင့်ထုတ်လုပ်နိုင်မှာဖြစ်ပါတယ်။ ဝင်ငွေမှာလည်း အဆများစွာ တိုးတက်လာ နိုင်မှာ ဖြစ်ပါတယ်။ ဒါကြောင့် တောင်သူလယ်သမားများအတွက် အမှန်တကယ်လိုအပ်နေတဲ့ တောင်သူလယ်သမားရေးရာဝန်ကြီးဌာနတစ်ခု ပေါ်ပေါက်လာနိုင်ရေးအတွက် ကျောင်းကုန်း မဲဆန္ဒနယ်မှ ဦးသိန်းထွန်းတင်သွင်းတဲ့ မြန်မာနိုင်ငံရှိ တောင်သူလယ်သမားများ၏အခွင့်အရေးများ၊ ရပိုင်ခွင့်များ၊ အခက်အခဲများကို နိုင်ငံတော်အစိုးရမှစနစ်တကျ ကျစ်လစ်ခိုင်မာစွာလုပ်ဆောင်နိုင်ရန်၊ နိုင်ငံတော်၏ စိုက်ပျိုးရေး၊ မွေးမြူရေးကဏ္ဍ ပိုမိုဖွံ့ဖြိုးတိုးတက်ရန်နှင့် တောင်သူလယ်သမားမိသားစု များ၏ လူမှုဘဝဖွံ့ဖြိုးတိုးတက်ရန်အတွက် တောင်သူလယ်သမားရေးရာဝန်ကြီးဌာနတစ်ခုအား ပြည်ထောင်စုအဆင့်တွင် ထပ်မံတိုးချဲ့ဖွဲ့စည်းပေးရန် ပြည်ထောင်စုအစိုးရအား တိုက်တွန်းကြောင်း အဆိုကို အလေးအနက်ထောက်ခံတင်ပြအပ်ပါတယ်ခင်ဗျား။ အားလုံးကို ကျေးဇူးအထူးတင်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ကျောင်းကုန်းမဲဆန္ဒနယ်မှ ဦးသိန်းထွန်း တင်သွင်းသွားတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ ဒီအဆိုနှင့် စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ်(၃)အရ လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒရယူပါမယ်။ ဦးသိန်းထွန်း တင်သွင်းတဲ့အဆိုကို လက်ခံဆွေးနွေးရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type='speaker'>သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ဦးသိန်းထွန်း၊ ကျောင်းကုန်းမဲဆန္ဒနယ်က တင်သွင်းသော မြန်မာနိုင်ငံတောင်သူလယ်သမားများ၏ အခွင့်အရေးများ၊ ရပိုင်ခွင့်များ၊ အခက်အခဲများကို နိုင်ငံတော်အစိုးရမှ စနစ်တကျကျစ်လျစ်ခိုင်မာစွာ လုပ်ဆောင်နိုင်ရန် နိုင်ငံတော်၏ စိုက်ပျိုးရေး၊ မွေးမြူရေးကဏ္ဍ ပိုမိုဖွံ့ဖြိုးတိုးတက်ရန်နှင့် တောင်သူ လယ်သမားမိသားစုများ၏ လူမှုဘဝဖွံ့ဖြိုးတိုးတက်ရေးအတွက် တောင်သူလယ်သမားရေးရာဝန်ကြီး ဌာနတစ်ခုအား ပြည်ထောင်စုအဆင့်တွင် ထပ်မံတိုးချဲ့ဖွဲ့စည်းပေးရန် ပြည်ထောင်စုအစိုးရအား တိုက်တွန်းကြောင်းအဆိုကို လက်ခံဆွေးနွေးရန်ဆုံးဖြတ်ကြောင်း ကြေညာပါတယ်။</speech>
<title>ဦးစိန်ဝင်း၊ မအူပင်မဲဆန္ဒနယ်က လယ်ယာသားငါးထုတ်ကုန်များ သင့်တင့်သောဈေးနှုန်း၊ စဉ်ဆက်မပြတ်ဈေးကွက်များတည်ရှိစေရန် မြို့နယ်အလိုက် တောင်သူလယ်သမားဈေးကွက် စနစ်(Fqmer Mdrket System)ထူထောင်၍ ပိုမို ဆောင်ရွက်ပေးပါရန် ပြည်ထောင်စု အစိုးရသို့ တိုက်တွန်းကြောင်းအဆိုတင်သွင်းခြင်းနှင့် လက်ခံဆွေးနွေးရန်သင့်/ မသင့် အဆုံးအဖြတ်ရယူခြင်း</title>
<speech type='speaker'>အစီအစဉ် ၉ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မအူပင် မဲဆန္ဒနယ်မှ ဦးစိန်ဝင်းက အဆိုတစ်ရပ်တင်သွင်းထားပါတယ်</speech>
<speech><mp id='178'>ဦးစိန်ဝင်း(မအူပင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌနှင့် အားလုံးမင်္ဂလာပါ။ ကျွန်တော်က မအူပင်မဲဆန္ဒနယ်မှ ဦးစိန်ဝင်းဖြစ်ပါတယ်။ ကျွန်တော့်အနေဖြင့် လယ်ယာသားငါးထုတ်ကုန်များ သင့်တင့်သောဈေးနှုန်း၊ စဉ်ဆက်မပြတ်ဈေးကွက်များတည်ရှိစေရန် မြို့နယ်အလိုက် တောင်သူလယ်သမားဈေးကွက်စနစ်(Former Market System)ထူထောင်၍ ပိုမိုဆောင်ရွက်ပေးပါရန် ပြည်ထောင်စုအစိုးရသို့ တိုက်တွန်းကြောင်းအဆို တင်သွင်းသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဒီအဆိုကိုတင်သွင်းရခြင်းရဲ့ အဓိကရည်ရွယ်ချက်ကတော့ (၁) သင့်တင့်သောဈေးနှုန်းရရှိစေရန်၊ (၂) စဉ်ဆက်မပြတ်ဈေးကွက်ရှိစေရန်၊ (၃) ရောင်းလိုအား၊ ဝယ်လိုအားဆက်သွယ်ဆောင်ရွက်ရန်၊ (၄) အရည်အသွေးကောင်း လယ်ယာသားငါးကဏ္ဍ ကုန်ထုတ် များထုတ်လုပ်နိုင်ရန်၊ (၅) အထွက်နှုန်းတိုးတက်ကောင်းမွန်လာစေရန်၊ (၆) လယ်ယာသားငါးကဏ္ဍ ထုတ်လုပ်မှုပိုမိုများပြား၍ အကျိုးရှိစေရန်၊ (၇) တစ်နေ့ချင်း နေ့အလိုက်ဈေးနှုန်းများသိရှိ၍ စိုက်ပျိုး ထုတ်လုပ်ချင်စိတ်ရှိလာစေရန်၊ (၈) Organic Product များ ပိုမိုထုတ်လုပ်ရန်၊ (၉) Food Security and Nutrition ဖူလုံပြည့်ဝရရှိစေရန်၊ (၁၀) မြို့နယ်အလိုက် လယ်ယာသားငါးထုတ်ကုန်ပစ္စည်းများပြား၍ တောင်သူလယ်သမားများ၊ လုပ်ငန်းရှင်များအကျိုးရှိစေပြီး အရည်အသွေးမြင့်ပစ္စည်းများ ထုတ်လုပ်နိုင်ရန် ရည်ရွယ်ပြီးတော့ ဒီအဆိုကို တင်သွင်းရခြင်းဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လက်ရှိအခြေအနေတွင် လယ်ယာသားငါးကဏ္ဍ ထုတ်ကုန်များ သင့်တင့်သောဈေးနှုန်းမရသည့်အပြင် ဈေးကွက်ပါပျောက်နေသဖြင့် ဝယ်ယူမှုမရှိ၍ ထုတ်လုပ်မှုနည်းပါးလာပါတယ်။ ဈေးကွက်ထဲရောက်လာသော သားငါးထုတ်ကုန်များကလည်း ဓာတု ဓာတ်ကြွင်းအာနိသင်များပါရှိသဖြင့် အချို့ လယ်ယာသားငါးပစ္စည်းမှာ လူကိုဘေးဥပဒ်ဖြစ်စေသည့် အပြင် ကင်ဆာရောဂါနှင့် အခြားရှုပ်ထွေးသောရောဂါဆန်းများ ဖြစ်ပေါ်ခံစားရသဖြင့် မြန်မာနိုင်ငံရဲ့ လူ့သက်တမ်းဟာ ကမ္ဘာမှာအတိုတောင်းဆုံး ၆၆ နှစ်ဖြစ်လာသဖြင့် ကျွန်တော့်ရဲ့ အဆို Former Market System ကို စနစ်တကျပြုလုပ်ပေးခြင်းဖြင့် အထက်ဖော်ပြပါရည်ရွယ်ချက်များ ရရှိမည် ဖြစ်ပါတယ်။ Farmer Market System ဆိုသည်မှာ လယ်ယာသားငါးထုတ်ကုန်ပစ္စည်းများကို စံချိန်မီ အရည်အသွေးထိန်းနိုင်သော လုပ်ငန်းစဉ်ပါဝင်ပြီး ဈေးကွက်အရောက် ရှာဖွေရောက်ရှိရေးလုပ်ငန်း စဉ်များ ပါဝင်ပတ်သက်ပါတယ်။ ၂၀၁၈ ခုနှစ်က ကြံတောင်သူများ ကြံဈေးနှုန်း တစ်တန်လျှင် ၄၀၀၀၀ နှုန်းအရှုံးခံရောင်းချရခြင်း၊ တိုးဂိတ်လ်များတွင် သတ်မှတ်ထားသောကြံထက် ပိုတင်သောကြံများ လမ်းဘေးတွင်ပြစ်ချခံရခြင်း စသည့်အခက်အခဲများနှင့် တောင်သူလယ်သမားများဟာ ရင်ဆိုင်နေရ ပါတယ်။ ဥက္ကဌကြီးခင်ဗျား။ Farmer Market System ကို မြို့နယ်အလိုက်မထားရှိတဲ့အတွက် လယ်ယာသားငါးထုတ်ကုန်များဖြစ်သော ဖရဲ၊ ကြံ၊ အာလူး၊ ပြောင်း စသည့်လယ်ယာသားငါးထွက်ကုန် များကို အိမ်နီးချင်းနိုင်ငံက သူတို့လက်ခုပ်ထဲကရေလို သွန်လိုသွန် မှောက်လိုမှောက် ဆောင်ရွက်ခြင်း ကို ကျွန်တော်တို့နိုင်ငံက တောင်သူလယ်သမားတွေ ခံစားနေရပါတယ်။ Former Market System ထားရှိခြင်းဖြင့် အရည်အသွေးမြှင့်တင်ထိန်းချုပ်နိုင်ပြီး ဝယ်လိုအားကို အကျိုးရှိရှိအသုံးချနိုင်သဖြင့် ထုတ်လုပ်သူရော၊ ရောင်းချသူရော၊ စားသုံးသူရော၊ တင်ပို့သူရော စနစ်တကျအကျိုးရှိစေမှာ ဖြစ်ပါ တယ်။ လက်လီ/လက်ကားအရောင်းဈေးကွက် စနစ်တကျသတ်မှတ်နေရာမရှိသည့်အတွက် ဈေးနှုန်း၊ ဈေးကွက်ပျောက်၍ စိုက်ပျိုးသောသီးနှံမျိုးများ နည်းပါးလာခြင်းနှင့် အထွက်နှန်းများကျဆင်းလာပါ တယ်။ လေးစားရပါသော ဥက္ကဋ္ဌကြီးခင်ဗျား။ ယခု ဈေးမှာရောင်းချသော စားသုံးကုန်ပစ္စည်းတွေဟာ စနစ်တကျဆေးကြောခြင်း၊ စနစ်တကျသိုလှောင်ခြင်း၊ စနစ်တကျထုပ်ပိုးခြင်း အားနည်းလျက်ရှိသဖြင့် တန်ရာတန်ကြေး၊ တန်ဖိုးမရသည့်အပြင် စားသုံးသူအတွက် အန္တရာယ်တွေ တဖြည်းဖြည်းစုပုံလက်ခံ လာရပါတယ်။ မြို့နယ် Former Market System ထားရှိခြင်းဖြင့် ၎င်းအားနည်းချက်ကို ချေဖျက်ရာ ရောက်ပြီး ထုတ်လုပ်သူရော၊ ရောင်းချသူရော၊ စားသုံးသူရော အားလုံးဟာ အကျိုးရှိစေမှာဖြစ်ပါတယ်။ ပြီးခဲ့တဲ့ ၂၀၁၆-၂၀၁၇ ခုနှစ်က တောင်သူလယ်သမားများ အိန္ဒိယနိုင်ငံ၊ ဘင်္ဂလားဒေ့ရှ်နိုင်ငံကပဲ အဝယ်ကိုမျှော်လင့်ပြီးတော့စိုက်ပျိုးရာ ပဲတီစိမ်း၊ မတ်ပဲများ စိုက်ပျိုးထွက်ရှိလာသောအချိန်အခါတွင် မျှော်လင့်ထားသလို မဝယ်တော့ဘဲ အကြပ်ကိုင်ထားမှုကြောင့် ပဲစိုက်တောင်သူများ၊ လုပ်ငန်းရှင်များ ထိခိုက်နစ်နာမှုများရှိကြောင်း လေ့လာတွေ့ရှိရပါတယ်။ ဥက္ကဋ္ဌကြီးခင်ဗျား။ Farmer Market System ထားရှိဆောင်ရွက်ခြင်းဖြင့် ဝယ်လိုအားပေါ် အခြေပြု၍ ထုတ်လုပ်လာစေပြီး သင့်တင့်သောဈေးနှုန်း၊ ဈေးကွက်များကို အစဉ်အမြဲရယူဆောင်ရွက် နိုင်ပါတယ်။ မြန်မာနိုင်ငံတောင်သူလယ်သမားများဟာ ယခုအခါ ဘာသီးနှံစိုက်လို့ စိုက်ရမှန်းမသိ ဖြစ်နေရပြီး စိုက်လို့ထွက်လာသော်လည်း ကြာရှည်မထားနိုင်သဖြင့် နှစ်စဉ်အရှုံးခံရောင်းချရသဖြင့် များစွာ ထိခိုက်လျက်ရှိပါတယ်။ ဒီအားနည်းချက်ကို နိုင်ငံတော်က ထိန်းကျောင်းဆောင်ရွက်ပေးဖို့တာဝန်ရှိပါတယ်။ Farmer Market System ရှိထားခြင်းဖြင့် လယ်ယာထုတ်ကုန်များကို နိုင်ငံခြားသို့ အချိန်မီတင်ပို့ဆောင်ရွက်နိုင်ပြီး ဈေးနှုန်း၊ ဈေးကွက်များတည်ငြိမ်တည်ရှိလာခြင်းနှင့် Organic Product များ ထုတ်လုပ်နိုင်သည့်အပြင် နေ့စဉ် လက်လီ/လက်ကားဝယ်ယူသူအားလုံး နှစ်ဦးနှစ်ဖက် အကျိုးရှိစေပြီး ရောင်း/ဝယ်ဖောက်ကားမှုလည်း သွက်လက်ထက်မြက်၍ ဈေးကွက်အစဉ်အမြဲ တည်ရှိလာမှာဖြစ်ပါတယ်။ Farmer Market System တွင် ဓာတုကင်းရှင်းရေးထောက်ခံပေးခြင်း၊ ဆေးကြောသန့်ရှင်းရေးဝန်ဆောင်မှုပေးခြင်း၊ အအေးခန်းများ စနစ်တကျသိုလှောင်ထားရှိပေးခြင်း၊ စနစ်တကျထုပ်ပိုးဝန်ဆောင်မှုပေးခြင်း၊ အဆင့်မြင့်သိုလှောင်ရုံများဝန်ဆောင်မှုပေးခြင်း၊ ဈေးကွက် ရှာဖွေပေးခြင်း၊ ရောင်းသူဝယ်သူချိတ်ဆက်ပေးခြင်း စသည့်လုပ်ငန်းများပါဝင်သဖြင့် လယ်ယာသားငါး ထုတ်ကုန်များကို နိုင်ငံခြားမှ ဈေးနှိမ်ခံရခြင်းဆိုးကျိုးကို မခံရသည့်အပြင် အပေါ်စီးက ခပ်တင်းတင်းနဲ့ရောင်းချနိုင်မှာ ဖြစ်ပါတယ်။ Farmer Market System ဖော်ဆောင်ရာမှာ (၁) အရည် အသွေးအကဲဖြတ်ခြင်း၊ (Quality Control) ထားရှိခြင်း၊ လယ်ယာထွက်ကုန်ပစ္စည်းများကို ဈေးနှုန်း သတ်မှတ်ခြင်း၊ စံချိန်စံညွှန်းအလေးချိန်တွယ်မှုများ စနစ်တကျဆောင်ရွက်ခြင်း စသည့်ရောင်း/ဝယ် ဖောက်ကားမှုအထောက်အပံ့ကိုဖြစ်စေသော အကူအညီများတိုးတက်လာမည် ဖြစ်ပါတယ်။ Former Market System ကို မြို့နယ်အလိုက် သင့်တော်သောနေရာတစ်ခုတွင် တစ်ခုတည်းထားရှိဆောင်ရွက် မှသာ ပိုမိုအကျိုးရှိစေပါကြောင်း ပထမဆုံးဟင်းသီးဟင်းရွက်၊ သားငါးကို ပထမအဆင့်ဦးစားပေးသင့်ကြောင်း၊ ဒုတိယအဆင့်ဖြင့် ပဲမျိုးစုံ၊ စပါး၊ စက်မှုကုန်ကြမ်းများစသဖြင့် ထွက်ကုန်နှင့် လိုက်လျော ညီထွေဖြစ်စေသော Farmer Market System တို့သည် တည်ထောင်ထားဖို့လိုအပ်ပါကြောင်း တင်ပြ အပ်ပါတယ်။ သို့ဖြစ်ပါ၍ ကျွန်တော့်ရဲ့ အဆိုဖြစ်သော လယ်ယာသားငါးထုတ်ကုန်များ သင့်တင့်သော ဈေးနှုန်း၊ စဉ်ဆက်မပြတ်ဈေးကွက်များ တည်ရှိစေရန်မြို့နယ်အလိုက် တောင်သူလယ်သမားဈေးကွက် စနစ်(Former Market System)ထူထောင်၍ ပိုမိုဆောင်ရွက်ပေးပါရန် ပြည်ထောင်စုအစိုးရသို့ တိုက်တွန်းကြောင်းအဆိုကို ဆွေးနွေးအတည်ပြု ပေးနိုင်ရေး တင်သွင်းအပ်ပါတယ်။ အားလုံးကို လေးစားတန်ဖိုးထားပါတယ်။</speech>
<speech type='speaker'>သဘောတူဦးစိန်ဝင်း တင်သွင်းသွားတဲ့အဆိုကို ထောက်ခံမယ့် လွှတ်တော်ကိုယ်စားလှယ် တစ်ဦးအား ဖိတ်ခေါ်ပါတယ်။</speech>
<speech><mp id='327'>ဦးအောင်သောင်းရွှေ(ဘူးသီးတောင်မဲဆန္ဒနယ်)</mp>အားလုံးကို လေးစားပါတယ်။ ကျွန်တော်ကတော့ ရခိုင်ပြည်နယ်၊ ဘူးသီးတောင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးအောင်သောင်းရွှေ ဖြစ်ပါတယ်။ မအူပင်မဲဆန္ဒနယ်က ဦးစိန်ဝင်း တင်သွင်းတဲ့ လယ်ယာသားငါး ထုတ်ကုန်များ သင့်တင့်သောဈေးနှုန်း၊ ဈေးကွက်များတည်ရှိစေရန် မြို့နယ်အလိုက် တောင်သူ လယ်သမားဈေးကွက်စနစ်(Farmer Market System)ထူထောင်ပေးရန် နိုင်ငံတော်အစိုးရအား တိုက်တွန်းကြောင်းအဆိုကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ဖွဲ့စည်းပုံအခြေခံဥပဒေ ပုဒ်မ ၂၃ တွင် နိုင်ငံတော်သည် တောင်သူလယ်သမားများ၏ အခွင့်အရေးကာကွယ်စောင့်ရှောက်ရန်၊ လိုအပ်သည့်ဥပဒေများ ပြဋ္ဌာန်းဆောင်ရွက်ရန်နှင့် စိုက်ပျိုး ထုတ်လုပ်သည့် ကောက်ပဲသီးနှံများ သင့်တင့်သည့်တန်ဖိုးရရှိရန် ကူညီဆောင်ရွက်ပေးရမယ်လို့ ဖော်ပြ ပါရှိပြီးဖြစ်ပါတယ်။ တစ်ဖန် တောင်သူလယ်သမားအခွင့်အရေး၊ ကာကွယ်ရေးနှင့်အကျိုးစီးပွား မြှင့်တင်ရေးဥပဒေကို ပြဋ္ဌာန်းပြီးဖြစ်ရန် လယ်ယာထုတ်ကုန်များ သင့်တင့်မျှတသည့်ဈေးနှုန်း၊ ဈေးကွက် ရရှိရန် ဆောင်ရွက်ဖို့ပါရှိပြီးဖြစ်ပါတယ်။ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနမှလည်း မြန်မာနိုင်ငံ စိုက်ပျိုးရေးဖွံ့ဖြိုး တိုးတက်မှုမဟာဗျူဟာ (Agriculture Development Strctegy)ကို ရေးဆွဲပြီးဖြစ်ရာ အားလုံး ပါဝင်ပြီး နိုင်ငံတကာနှင့်ယှဉ်ပြိုင်နိုင်စွမ်းရှိသည့် ရေရှည်တည်တံ့သော လယ်ယာကုန်ထုတ်လုပ်မှုစနစ် ထွန်းကားလာစေခြင်းဖြင့် စားနပ်ရိက္ခာဖူလုံ၍ အာဟာရပြည့်ဝစေပြီး တောင်သူများနှင့် ကျေးလက်နေ ပြည်သူများ၏ လူမှုစီးပွားဘဝမြင့်မားလာစေရန်နှင့် နိုင်ငံစီးပွားဖွံ့ဖြိုးတိုးတက်နှုန်းကို အထောက်အကူ ပြု ရန်မျှော်မှန်းပြီး မူဝါဒကိုရေးဆွဲပြဋ္ဌာန်းထားပြီး ဖြစ်ပါတယ်။ အစိုးရအနေဖြင့် ဥပဒေတွေ၊ မူဝါဒတွေချမှတ်ထားပြီးဖြစ်သော်လည်း လက်တွေ့အခြေအနေအရ မြန်မာ့တောင်သူလယ်သမား များဟာ စိုက်ပျိုးရေးအတွက် ထွက်ကုန်များ ဈေးကွက်မရှိတဲ့အတွက်ကြောင့် ဆုံးရှုံးနစ်နာမှုနဲ့ ရင်ဆိုင်နေရပါတယ်။ ထုတ်လုပ်မှုကျဆင်းကာ စားနပ်ရိက္ခာပြဿနာများ ဖြစ်ပေါ်လာနိုင်ပါတယ်။ ဒါကြောင့် မြို့နယ်အလိုက် တောင်သူလယ်သမားများ၊ အဖွဲ့အစည်းများ၊ လုပ်ကွက်ငယ်တောင်သူများ၊ ထုတ်လုပ်မှုစွမ်းရည်တိုးတက်လာစေရေးအတွက် ဈေးကွက်ဖော်ဆောင်ရန် စားသုံးသူမြို့ပြလူဦးရေနဲ့ ပြည်ပနိုင်ငံများ၏ ဝယ်လိုအားကို ချိတ်ဆက်ပေးရန် အထူးလိုအပ်လျက်ရှိပါတယ်။ သို့မှသာ စိုက်ပျိုးရေး၊ စီးပွားရေးလုပ်ငန်း(Agriculture Business)များကို ဖော်ဆောင်နိုင်မည်ဖြစ်ပါတယ်။ သို့ဖြစ်ပါ၍ နိုင်ငံတော်အစိုးရအနေဖြင့် ချမှတ်ထားသောမူဝါဒ၊ လုပ်ငန်းစဉ်များကို ထိရောက်စွာ အကောင်အထည်ဖော် ဆောင်ရွက်နိုင်ရန် တောင်သူလယ်သမားများ၏ ထုတ်လုပ်မှုစွမ်းရည်တိုးတက် လာစေရေးအတွက် ဈေးကွက်ဖန်တီးပေးခြင်းဖြင့် စားနပ်ရိက္ခာနှင့်အာဟာရပြည့်ဝဖူလုံလာမယ်၊ အလုပ်အကိုင် အခွင့်အလမ်းများဖြစ်ပေါ်လာမယ်၊ ဝင်ငွေတိုးတက်မြင့်မားလာမယ်၊ ဆင်းရဲနွမ်းပါးမှု လျော့ကျလာမည်ဖြစ်တဲ့အတွက်ကြောင့် မြို့နယ်အလိုက် တောင်သူလယ်သမားများ ဈေးကွက်စနစ် (Farmer Market System) o socyêsa@$26msaco poOS 6205gnoo:vệulema: ဦးစိန်ဝင်းရဲ့ အဆိုကို ထောက်ခံဆွေးနွေးအပ်ပါတယ်။ အားလုံးကိုကျေးဇူးတင်ပါတ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ မအူပင်မဲဆန္ဒနယ်မှ ဦးစိန်ဝင်း တင်သွင်းသွားတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ ဒီအဆိုနဲ့ စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲ ငယ်(၃)အရ လက်ခံဆွေးနွေးရန်သင့်/မသင့် လွှတ်တော်ရဲ့ ဆန္ဒ ရယူပါ့မယ်။ ဦးစိန်ဝင်းတင်သွင်းသွားတဲ့ အဆိုကို လက်ခံဆွေးနွေးရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>သဘောမတူတဲ့သူ ရှိပါသလားခင်ဗျား။ သဘောမတူသူမရှိတဲ့အတွက် ဦးစိန်ဝင်း၊ မအူပင်မဲဆန္ဒနယ်က တင်သွင်းသော လယ်ယာသားငါးထုတ်ကုန်များ သင့်တင့်သော ဈေးနှုန်း၊ စဉ်ဆက်မပြတ်ဈေးကွက်များတည်ရှိစေရန် မြို့နယ်အလိုက် တောင်သူလယ်သမား ဈေးကွက် စနစ်(Former Market System) ထူထောင်၍ ပိုမိုဆောင်ရွက်ပေးရန် ပြည်ထောင်စုအစိုးရသို့ တိုက်တွန်းကြောင်းအဆိုကို လက်ခံဆွေးနွေးရန် ဆုံးဖြတ်ကြောင်းကြေညာပါတယ်။</speech>
<title>ဦးသိန်းထွန်း၊ ကျောင်းကုန်းမဲဆန္ဒနယ်နှင့် ဦးစိန်ဝင်း၊ မအူပင်မဲဆန္ဒနယ်တို့က တင်သွင်း သည့်အဆိုနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များ ရှိလျှင်အမည် စာရင်းတင်သွင်းနိုင်ကြောင်း ဥက္ကဋ္ဌကကြေညာခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျား။ ဦးသိန်းထွန်း၊ ကျောင်းကုန်းမဲဆန္ဒနယ် နှင့် ဦးစိန်ဝင်း၊ မအူပင်မဲဆန္ဒနယ်တို့က တင်သွင်းသွားတဲ့ အဆိုနှစ်ရပ်နှင့်စပ်လျဉ်း၍ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၆၈ နည်းဥပဒေခွဲ(ခ) နည်းဥပဒေခွဲငယ် ၅ အရ ဆွေးနွေးမယ့် လွှတ်တော်ကိုယ်စားလှယ်များအနေနဲ့ ၄-၉-၂၀၁၉ ရက်နေ့ (ဗုဒ္ဓဟူးနေ့)ညနေ ၄ နာရီ နောက်ဆုံး ထားပြီး ပြည်သူ့လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်းတင်သွင်းကြရန် ဖြစ်ပါတယ်။</speech>
</section>
<section value = 'Bill'>
<title>ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီက တင်သွင်းသည့် စက်မှုဇုန် ဥပဒေကြမ်းနှင့်စပ်လျဉ်း၍ တင်သွင်းထားသည့် ပြင်ဆင်ချက်အဆိုအား ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type='speaker'>သဘောတူအစီအစဉ် ၁၁ ဖြစ်ပါတယ်။ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက် ရေးကော်မတီက တင်သွင်းသော စက်မှုဇုန်ဥပဒေကြမ်းကို ဒုတိယအကြိမ် ပြည်သူ့လွှတ်တော် (၁၃) ကြိမ်မြောက် ပုံမှန်အစည်းအဝေး(၁၁)ရက်မြောက်နေ့ ၁၆-၈-၂၀၁၉ ရက်နေ့တွင် ဥပဒေကြမ်းကော်မတီက အစီရင်ခံစာ ဖတ်ကြားရှင်းလင်းခြင်းပြုလုပ်ခဲ့ပါတယ်။ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော်ကိုယ်စားလှယ်များအနေဖြင့် မိမိပြင်ဆင် လိုသည့်အပိုဒ်၊ အပိုဒ်ခွဲ၊ အကြောင်းအရာအချက်အလက်များကို တိကျစွာ ရေးသားဖော်ပြ၍ ၂၀-၈-၂၀၁၉ ရက်နေ့ နောက်ဆုံးထားပြီး အမည်စာရင်းတင်သွင်းရန် တောင်းခံခဲ့ရာ ကိုယ်စားလှယ် ၄ ဦးတို့က အမည်စာရင်းတင်သွင်းလာပါတယ်။ ယင်းဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၊ နိုင်ငံသားများ၏ မူလအခွင့်အရေး ဆိုင်ရာကော်မတီ၊ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုး တိုးတက်ရေးကော်မတီ၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဆိုင်ရာကော်မတီ၊ ပြင်ဆင်ချက်အဆိုတင်သွင်းတဲ့ လွှတ်တော်ကိုယ်စားလှယ်များနှင့် သက်ဆိုင်ရာဌာနများမှ တာဝန်ရှိ ပုဂ္ဂိုလ်တို့က ပြန်လည်စိစစ်ခဲ့ကြပါတယ်။ ယင်းဥပဒေကြမ်းနှင့်စပ်လျဉ်းပြီး ဆွေးနွေးအတည်ပြုခြင်း များ ဆောင်ရွက်ပါမယ်။ ဒီလိုဆွေးနွေးရာမှာ ဥပဒေကြမ်း၏ခေါင်းစဉ်၊ နိဒါန်းမှအစ အပိုဒ်၊ အပိုဒ်ခွဲများနှင့် ဥပဒေကြမ်း တစ်ခုလုံးပါဝင်မှာ ဖြစ်ပါတယ်။ အပိုဒ်၊ အပိုဒ်ခွဲ၊ အစဉ်အလိုက် အတည်ပြုနိုင်ရေး ဆောင်ရွက်ရာမှာ ပြင်ဆင်ချက်မရှိပါက မူလအဆိုပြုပြဋ္ဌာန်းချက်အတိုင်း အတည်ပြုနိုင်ရေး တင်ပြဆောင်ရွက်သွားမှာ ဖြစ်ပါတယ်။ ပြင်ဆင်ချက်ရှိသော အပိုဒ်၊ အပိုဒ်ခွဲများအတွက် ပြင်ဆင်ချက်အဆိုတင်သွင်းထားတဲ့ ဥပဒေကြမ်းကော်မတီနှင့် လွှတ်တော်ကိုယ်စားလှယ်များက သက်ဆိုင်ရာ အပိုဒ်၊ အပိုဒ်ခွဲအလိုက် ဆွေးနွေးခြင်းများပြုလုပ်ပြီး လွှတ်တော်ရဲ့ ဆန္ဒသဘောထားရယူ၍ ဆုံးဖြတ်အတည်ပြု သွားမှာ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၉၀ နည်းဥပဒေခွဲ(ဃ)အရ စက်မှုဇုန်ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီ၏ ပြင်ဆင်ချက်(၉၀) ချက်ကို တင်သွင်းဖို့ ဖြစ်ပါတယ်။ ဥပဒေကြမ်းကော်မတီကို ဖိတ်ခေါ်ပါတယ်။</speech>
<speech><mp id='295'>ဦးကျော်စိုးလင်း(အတွင်းရေးမှူး၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဌကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာနှုတ်ခွန်း ဆက်သအပ်ပါတယ်။ ကျွန်တော်ကတော့ မန္တလေးတိုင်းဒေသကြီး ပြည်ကြီးတံခွန်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဥပဒေကြမ်းကော်မတီရဲ့ အတွင်းရေးမှူး ဦးကျော်စိုးလင်း ဖြစ်ပါတယ်။ လေးစားအပ်ပါသော လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ စက်မှုဇုန်ဥပဒေကြမ်းနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၀ အရ လွှတ်တော်မှအတည်ပြုပေးနိုင်ပါရန် အဆိုတင်သွင်းသွားမှာဖြစ်ပါတယ်။ ပြည်သူ့လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီက တင်သွင်းတဲ့ စက်မှုဇုန်ဥပဒေကြမ်းကို ၁၆-၈-၂၀၁၉ ရက်(သောကြာနေ့)တွင် ပြည်သူ့လွှတ်တော် ဥပဒေကြမ်းကော်မတီ၏ စိစစ်လေ့လာတွေ့ရှိချက်အစီရင်ခံစာကို တင်ပြခဲ့ပြီးဖြစ်ပါတယ်။ ပြင်ဆင်ချက်အဆိုများကိုလည်းပဲ ၂၀-၈-၂၀၁၉ ရက်(အင်္ဂါနေ့)နောက်ဆုံးထားပြီးတော့ တင်သွင်းနိုင်ကြောင်း ကြေညာခဲ့တဲ့အတွက် ပြည်သူ့လွှတ်တော် ကိုယ်စားလှယ် လေးဦးဖြစ်တဲ့ ဦးဉာဏ်လင်း(ရွှေပြည်သာမဲဆန္ဒနယ်)၊ ဦးဝင်းမင်း (လှိုင်သာယာ မဲဆန္ဒနယ်)၊ ဦးအေးနိုင်[ဒဂုံမြို့သစ်(တောင်ပိုင်း)မဲဆန္ဒနယ်] ဒုတိယဗိုလ်မှူးကြီးခင်မောင်ကြည် (တပ်မတော်သားပြည်သူ့လွှတ်တော်ကိုယ်စားလှယ်)တို့က ဆွေးနွေးရန်နှင့် ပြင်ဆင်ချက်အဆိုများကို တင်သွင်းလာခဲ့ခြင်းဖြစ်ပါတယ်။ ပြည်သူ့လွှတ်တော် ဥပဒေကြမ်းကော်မတီသည် ၂၆-၈-၂၀၁၉ ရက် (တနင်္လာနေ့)နှင့် ၂၈-၈-၂၀၁၉ ရက် (ဗုဒ္ဓဟူးနေ့)တို့တွင် ဆွေးနွေးရန်နှင့် ပြင်ဆင်ချက်အဆိုတင်သွင်းခဲ့တဲ့ ပြည်သူ့လွှတ်တော်ကိုယ်စားလှယ်များ၊ ပြည်သူ့လွှတ်တော် နိုင်ငံသားများ၏ မူလအခွင့်အရေးဆိုင်ရာကော်မတီ၊ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ၊ သယံဇာတနှင့် သဘာဝ ပတ်ဝန်းကျင်ထိန်းသိမ်းရေးဆိုင်ရာကော်မတီ၊ စက်မှုဝန်ကြီးဌာနနှင့် ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့်အတူ ညှိနှိုင်းအစည်းအဝေးများကို ကျင်းပပြုလုပ်ခဲ့ပါတယ်။ အဲဒီညှိနှိုင်း အစည်းအဝေးများ၏ သဘောတူဆုံးဖြတ်ချက်များအရ ပြည်သူ့လွှတ်တော် ဥပဒေကြမ်းကော်မတီ၏ ပြင်ဆင်ရန်တင်ပြချက် အချက်(၉၀)ချက်ဖြစ်ပါတယ်။ ပြင်ဆင်ရန်တင်ပြချက်ဇယားကို ပြည်သူ့ လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ (ပြည်သူ့လွှတ်တော် ဥပဒေကြမ်းကော်မတီရဲ့ ပြင်ဆင်ရန်တင်ပြချက်(၉၀)ချက်မှာ အောက်ပါ အတိုင်းဖြစ်ပါသည်။ စဉ် စာမျက်နှာ အမှတ်စဉ် အပိုဒ်နှင် အပိုဒ်ခွဲ (က) ၁ ၁ ဥပဒေခေါင်းစီး (၅၊ ၆၊ ၈၊ ၁၀ အပိုဒ် ၂ အပိုဒ်ခွဲ(ခ)၊ (ဂ)၊ (ဃ)နှင့် (င)၊ အသစ်ဖြည့်စွက်ချက် အပိုဒ်ခွဲ(စ)၊ အပိုဒ်ခွဲ(ဇ)၊ အပိုဒ်ခွဲ(ဋ)နှင့် (ဌ) ၁၃ အပိုဒ် ၃ အပိုဒ်ခွဲ(စ) ၁၆၊ ၁၈၊ ၂၀၊ အပိုဒ် ၄ အပိုဒ်ခွဲ(က)၊ အပိုဒ်ခွဲ(ဂ)၊ အပိုဒ် ၅ အပိုဒ်ခွဲ(ခ)၊ ၂၂၊ ၂၃ အပိုဒ်ခွဲ(ဃ)၊ အပိုဒ်ခွဲ(င)နှင့် (စ) ၂၆၊ ၂၈၊ ၃၀၊ အပိုဒ် ၆ အပိုဒ်ခွဲ(က)၊ (ခ)၊ (ဂ) နှင့် (ဃ)၊ အပိုဒ် ၇ အပိုဒ်ခွဲ(က)၊ ၃၁၊ ၃၃၊ ၃၄၊ အပိုဒ်ခွဲ(ဂ)၊ အပိုဒ်ခွဲ(ဃ)နှင့် (င)၊ အပိုဒ်ခွဲ(ဆ)၊ အသစ်ဖြည့်စွက် ၃၅၊ ၃၆၊ ၃၈၊ ချက် အပိုဒ်ခွဲ(ဇ)၊ အပိုဒ်ခွဲ(ဈ) နှင့် (ည)၊ အပိုဒ်ခွဲ(ဋ)၊ အပိုဒ်ခွဲ(ဏ)၊ ၄၀၊ ၄၁ အပိုဒ်ခွဲ(ထ)နှင့် (ဒ)၊ အသစ်ဖြည့်စွက်ချက် အပိုဒ်ခွဲ(ခ)နှင့် (န) (စ) ၁၂ မှ ၁၆ ၄၄၊ ၄၅၊ ၄၆၊ အပိုဒ် ၈ အပိုဒ်ခွဲ(က)၊ (ခ)နှင့် (ဂ)၊ အပိုဒ်ခွဲ(ဃ)နှင့် (င)၊ အပိုဒ် ၉၊ ၄၇၊ ၄၉၊ ၅၁၊ အဆိုပြုပြဋ္ဌာန်းချက် အပိုဒ် ၁၀ ကို ပယ်ဖျက်ခြင်း၊ အပိုဒ်ခွဲ ၁၀ ၅၂၊ ၅၃၊ ၅၅၊ အပိုဒ်ခွဲ(က)နှင့် (ခ)၊ အပိုဒ်ခွဲ(ဃ)၊ အပိုဒ်ခွဲ(င)နှင့် (စ)၊ အပိုဒ်ခွဲ ၅၆၊ ၅၇၊ ၅၉ (ဆ)၊ အပိုဒ်ခွဲ(၅)၊ အပိုဒ်ခွဲ(ည)၊ အပိုဒ်ခွဲ(ဋ)၊ အပိုဒ်ခွဲ(၃)နှင့် (ပ) (ဆ) ၁၆ မှ ၁၇ ၆၂၊ ၆၃၊ ၆၅၊ အပိုဒ် ၁၁ ခြေဆင်း၊ အပိုဒ်ခွဲ(က)၊ အပိုဒ်ခွဲ(ဂ)နှင့် (ဃ)၊ အပိုဒ် ၁၂ (ဇ) ၁၇ မှ ၁၉ ၆၈၊ ၇၀၊ ၇၃ အပိုဒ် ၁၃ ခြေဆင်းနှင့် အပိုဒ်ခွဲ(က)၊ အဆိုပြု ပြဋ္ဌာန်းချက် အပိုဒ် အပိုဒ်ခွဲ(စ)ကို ပယ်ဖျက်ခြင်း၊ အပိုဒ် ၁၆ ၂၀ ၇၅၊ ၇၆၊ ၇၈ အပိုဒ် ၁၇၊ အပိုဒ် ၁၉၊ အပိုဒ် ၂၀ (ည) ၂၁ မှ ၂၃ ၈၄၊ ၈၆၊ ၈၈ အပိုဒ် ၂၂ အပိုဒ်ခွဲ(ဃ)၊ အပိုဒ်ခွဲ(စ)၊ (ဆ)နှင့် (ဇ)၊ အဆိုပြုဋ္ဌာန်း ချက် အပိုဒ် ၂၅ ကို ပယ်ဖျက်ခြင်း စဉ် စာမျက်နှာ အမှတ်စဉ် အပိုဒ်နှင့်အပိုဒ်ခွဲ ၃၈ မှ ၄၀ ၁၆၁၊ ၁၆၂၊ အပိုဒ် ၆၉၊ အဆိုပြုပြဋ္ဌာန်းချက် အပိုဒ် ၇၃ ကို ပယ်ဖျက်ခြင်း၊ ၁၆၃၊ ၁၆၄၊ အဆိုပြုပြဋ္ဌာန်းချက် အပိုဒ် ၇၄ ကို ပယ်ဖျက်ခြင်း၊ အပိုဒ် ၇၀၊ ၁၆၅၊ ၁၆၆၊ အဆိုပြု ပြဋ္ဌာန်းချက် အပိုဒ် ၇၆ ကို ပယ်ဖျက်ခြင်း၊ အပိုဒ် ၇၁၊ အပိုဒ် ၁၆၈၊ ၁၇၀၊ ၇၂ အပိုဒ်ခွဲ(က)၊ အပိုဒ်ခွဲ(ဂ)၊ အပိုဒ် ၇၃၊ အဆိုပြုပြဋ္ဌာန်းချက် ၁၇၁၊ ၁၇၂ အပိုဒ် ၈၀ ကို ပယ်ဖျက်ခြင်း (သို့ဖြစ်ပါ၍ ပြည်သူ့လွှတ်တော် ဥပဒေကြမ်းကော်မတီ၏ ပြင်ဆင်ရန်တင်ပြချက်အချက် ၉၀ ကို လွှတ်တော်က အတည်ပြု ပေးနိုင်ပါရန် လေးစားစွာတင်ပြအပ်ပါတယ်ခင်ဗျား။</speech>
<speech type='speaker'>စက်မှုဝန်ကြီးဌာနကိုယ်စား စီမံကိန်းနှင့် ဘဏ္ဍာရေးဝန်ကြီးဌာနရဲ့ သဘော ထားပြောပါ</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော် ဥပဒေကြမ်းကော်မတီရဲ့ ပြင်ဆင်ရန်တင်ပြချက် (၉၀) ချက်နှင့်ပတ်သက်၍ ဥပဒေကြမ်းကော်မတီ၊ နိုင်ငံသားများ၏ မူလအခွင့်အရေးဆိုင်ရာကော်မတီ၊ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုး တိုးတက်ရေးကော်မတီ၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဆိုင်ရာကော်မတီတို့နှင့် ပြင်ဆင်ချက်အဆိုတင်သွင်းသူ လွှတ်တော်ကိုယ်စားလှယ်များ၊ ပြည်ထောင်စုရှေ့နေချုပ်ရုံးတို့နှင့် တွေ့ဆုံဆွေးနွေးညှိနှိုင်းမှုများ ပြုလုပ်ထားပြီးဖြစ်ပါသဖြင့် စက်မှုဝန်ကြီးဌာနအနေဖြင့် သဘောတူပါ ကြောင်း တင်ပြအပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ စက်မှုဇုန်ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီ၏ ပြင်ဆင်ချက် (၉၀) ချက်အား အတည်ပြုရန် လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် စက်မှုဇုန်ဥပဒေကြမ်းနှင့်စပ်လျဉ်းပြီး ပြင်ဆင်ချက် (၉၀)ချက်ကို ဥပဒေကြမ်းကော်မတီ၏ ပြင်ဆင်ချက် များအတိုင်း ဤဥပဒေကြမ်း၏အစိတ်အပိုင်းဖြစ်ကြောင်း အတည်ပြု ကြေညာပါတယ်</speech>
<speech type='speaker'>လွှတ်တော်ကိုယ်စားလှယ်များခင်ဗျား။ စက်မှုဇုန်ဥပဒေကြမ်းနှင့်စပ်လျဉ်းပြီး ပြင်ဆင်ချက်အဆိုတင်သွင်းထားတဲ့ ဥပဒေကြမ်းကော်မတီနှင့် ရွှေပြည်သာမဲဆန္ဒနယ်မှ ဦးဉာဏ်လင်း တို့က ပြင်ဆင်ချက် ၃ ချက်ကို တင်သွင်းဆွေးနွေးသွားမှာ ဖြစ်ပါတယ်။ ယင်းပြင်ဆင်ချက်နှင့်စပ်လျဉ်း ပြီး ယခုစတင်ဆောင်ရွက်ပါမယ်။ အပိုဒ် ၅၆ နှင့်စပ်လျဉ်းပြီး ပြင်ဆင်ချက်အဆိုတင်သွင်းဖို့ ရွှေပြည်သာ မဲဆန္ဒနယ်မှ ဦးဉာဏ်လင်းကို ဖိတ်ခေါ်ပါတယ်</speech>
<speech><mp id='473'>ဦးဉာဏ်လင်း(ရွှေပြည်သာမဲဆန္ဒနယ်)</mp>ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်အားလုံး မင်္ဂလာပါခင်ဗျ။ ဒီပုဒ်မ ၅၆ မည်သူမဆိုစက်မှုဇုန်အတွင်း ကျူးကျော်ခြင်း၊ ခွင့်ပြုချက်မရှိဘဲ အဆောက်အဦဆောက်လုပ်နေထိုင်ခြင်းမပြုရဆိုပြီးတော့ ဥပဒေကြမ်းကော်မတီက နေပြီးတော့ အဆိုပြုထားပါတယ်။ ဒီအဆိုပြုချက်နှင့်ပတ်သက်ပြီးတော့ စက်မှုဇုန်အတွင်း ကျူးကျော် ခြင်းဆိုတဲ့ကိစ္စကို ကျွန်တော်တို့ လက်တွေ့ ဖြစ်စဉ်ဖြစ်ရပ်များနှင့် ဤဥပဒေကို ကျွန်တော်တို့ ပြဋ္ဌာန်းတဲ့ အခါမှာ စဉ်းစားနိုင်ရန်အတွက် ကျွန်တော့်ကို တင်ပြခွင့်ပြုပါ။ ရွှေပြည်သာစက်မှုဇုန်မှာဆိုလို့ရှိရင် စက်မှုဇုန်ခုနစ်ဇုန်ရှိပါတယ်။ လှိုင်သာယာမြို့နယ်နှင့် မင်္ဂလာဒုံမြို့နယ်ကလည်း အနီးအနားမှာရှိတဲ့ အတွက် ကျွန်တော်တို့က စက်မှုဇုန်တွေအတွင်းမှာ ထဲထဲဝင်ဝင်တည်ရှိနေတဲ့ လွှတ်တော်ကိုယ်စားလှယ် တွေဖြစ်ပါတယ်ခင်ဗျ။ ဒီစက်မှုဇုန်တွေနဲ့ပတ်သက်ပြီးတော့ ကြည့်မယ်ဆိုလို့ရှိရင် အခြေအနေသုံးရပ်တွေ့ရှိနိုင်ပါတယ်။ ပထမတစ်အချက်ကတော့ စက်မှုဇုန်တွေကို တည်ထောင်ပြီးတဲ့အချိန်မှာ တချို့ စက်မှုဇုန်မြေကွက်တွေဟာ စက်ရုံတွေတည်ဆောက်တယ်၊ လည်ပတ်တယ်။ တချို့ စက်မှုဇုန်မြေကွက်တွေက ခြံစည်းရိုးကာရန်ပြီး အဆောက်အဦဘာမှမဆောက်ထားဘူး။ တချို့စက်မှုဇုန်မြေကွက်တွေကတော့ ကျွန်တော်တို့က ပလပ်မြေအဖြစ်ကျန်ရှိနေပါတယ်။ ဒီစက်မှုဇုန် ပေးထားတယ်၊ မပေးထားဘူးလည်း မသိဘူး။ ဒါကနံပါတ်(၁)ပြဿနာပါ။ နံပါတ်(၂) ပြဿနာကတော့ ဒီလိုစက်မှုဇုန်တွေအခြေအနေရှိနေတဲ့အချိန်မှာ တောင်သူလယ်သမားတွေကလည်းပဲ သူတို့လယ်မြေ တွေကို သိမ်းပြီးတော့ ဒီဇုန်တွေချထားတဲ့အတွက်ကြောင့် စစ်ကော်မတီအဆင့်ဆင့်ကနေပြီးတော့ တင်ပြလျောက်ထားတဲ့အခါမှာ ဒီမြေတွေဟာ ပလပ်မြေတွေပဲဆိုပြီးတော့ ဒီမြေတွေပေါ်မှာ လယ်ယာ စပါးစိုက်ပျိုးတယ်။ မိသားစုတွေအိမ်ရာဆောက်လုပ်ပြီးတော့ နေထိုင်ကြတယ်။ ဒီလို နေထိုင်တာဆိုလို့ ရှိရင်လည်း (၁၅) နှစ်၊ နှစ် (၂၀) တန်တွေရှိပါတယ်။ ဒါက စက်မှုဇုန်တွေနဲ့ လယ်ယာမြေတွေ ဆက်စပ်နေတဲ့ ဒုတိယအခြေအနေပါ။ တတိယအခြေအနေတင်ပြလိုတာကတော့ ဒီ ၂၀၀၈ ခုနှစ် နာဂစ်မုန်တိုင်းတိုက်ခတ်တဲ့အခါမှာ ဥက္ကဌကြီးနှင့် အားလုံးသိကြတဲ့အတိုင်းပဲ လူဦးရေ ၁၄၀၀၀၀ လောက် အိုးမဲ့၊ အိမ်မဲ့၊ အခြေအနေမဲ့၊ လှေတွေကွဲ၊ ပိုက်တွေပြပြီးတော့ လယ်ယာမြေတွေထဲကိုလည်း ဆားငန်ရည်ဝင်ပြီး ဘာမှလုပ်စားလို့ မရတဲ့အခြေအနေမဲ့ဘဝကိုရောက်ပြီးတော့ လှိုင်သာယာမြို့၊ ရွှေပြည်သာမြို့စတဲ့ မြို့နယ်တွေကို ဒလဟော မိမိဘဝရပ်တည်လို့ရရင်ပြီးတော့ ဝင်ချလာပါတယ်။ ဝင်လာတဲ့အခါမှာ ကျွန်တော်တို့ ဖြစ်သလိုနေရတယ်။ ရရာအလုပ်ကို လုပ်ကိုင်ကြရတယ်။ ဒါကြောင့်မို့လို့ အဲဒီမှာ ကျူးကျော်တွေဟာ ဆိုလို့ရှိရင် ကျွန်တော်တို့အများကြီးဖြစ်နေတယ်။ အဲဒီတော့ ဒီကျူးကျော်တဲ့ပြဿနာဟာ လှိုင်သာယာမြို့၊ ရွှေပြည်သာမြို့မှာတင် လူဦးရေသိန်းနဲ့ချီရှိပါတယ်။ ရှိတဲ့အခါကျတော့ ဒါကို အစိုးရ အနေနဲ့ ဒီတိုင်းကြည့်နေလို့မရပါဘူး။ မရတဲ့အခါမှာ ရန်ကုန်တိုင်းဒေသကြီးအစိုးရကနေပြီးတော့ သူ့အစိုးရဝန်ထမ်းတွေနဲ့၊ ကွန်ပျူတာတွေနဲ့ ဆင်းလာပြီးတော့ ကျွန်တော်တို့ရှေ့မှာတင်ပဲ ကျူးကျော် တွေကိုစာရင်းကောက်တယ်။ Smart Card တွေပေးတယ်။ ကျွန်တော်တို့ ဒီကွန်ပျူတာတွေမှာ စနစ် တကျမှတ်တမ်းတင်တယ်။ တင်ပြီးတဲ့အခါကျတော့ ဒီကျူးကျော်တွေကိုလည်းပဲ တန်ဖိုးနည်းအိမ်ရာတွေ ဆောက်လုပ်ပေးမယ်။ မြေနေရာတွေချမှတ်ပေးမယ်ဆိုပြီးတဲ့အခါကျတော့ ဒါကတိကဝတ်ပြု ပြောဆို သွားပြီးတော့ ယနေ့အချိန်မှာလည်း အကောင်အထည်ဖော်ဆောင်ရွက်လျက်ရှိပါတယ်။ ဒါကြောင့်မို့လို့ မူလက ကျူးကျော်ပင်ကျူးကျော်များသော်လည်း ယခုအချိန်မှာတော့ အချိန် အကန့်အသတ်နှင့် ခွင့်ပြုထားတဲ့သဘော သက်ရောက်နေပါတယ်။ ဒါကြောင့်မို့လို့ ဒီနေ့ပုဒ်မ ၅၆ ကိုသာ ပြဋ္ဌာန်းလိုက်မယ်ဆိုရင် ဥပဒေကြမ်းကော်မတီကတင်တဲ့အတိုင်း ပြဋ္ဌာန်းလိုက်မယ်ဆိုရင် ပြဋ္ဌာန်းတာနှင့်တစ်ပြိုင်နက် အားလုံးဟာ စက်မှုဇုန်အတွင်းကျူးကျော်တဲ့သူတွေဖြစ်သွားပြီးတော့ ဒါနဲ့ ဆက်စပ်နေတဲ့ ပုဒ်မ ၆၅ အရ ထောင်ဒဏ်သုံးနှစ်ချမှတ်ရမည့်အပြင် သုံးသိန်းမှ သန်း ၁၀၀ အထိ ငွေဒဏ်လည်းချမှတ်နိုင်သည်။ ဥပဒေ စကားအရ ချမှတ်ရမည့်အပြင်ဆိုတာက Compound Sentence ဖြစ်နေတယ်။ နံပါတ်(၁)ကတော့ ချမှတ်ရမည်။ ထို့အပြင် ငွေဒဏ်လည်း သုံးသိန်းမှ သန်း ၁၀၀ အထိ ချမှတ်နိုင်သည်။ အဲဒီတော့ ပထမအဆင့် ချမှတ်ရမည်ဆိုတာသည် ရှယ်သဘော သက်ရောက်နေသည်။ ဒါကြောင့် ချက်ချမှတ်မယ် ဖြစ်တယ်။ တရားရုံးအနေနဲ့ ဆင်ခြင်တုံတရားနဲ့ လျှော့လို့ကိုမရပါဘူး။ ဒါကြောင့်မို့လို့ ငွေဒဏ်ကတော့ လျှော့လို့ရတယ်။ ဒါကြောင့်မို့လို့ ဒီကိစ္စနဲ့ ပတ်သက်ပြီးတော့ ကျွန်တော်တင်ပြတဲ့အတိုင်း သိန်းနဲ့ချီတဲ့ အခြေခံလူတန်းစားတွေရဲ့ အနေအထားတွေနဲ့ကြည့်ပြီးတော့ အစိုးရကလည်း ချမှတ်ထားတဲ့ Smart Card နဲ့ သဘောတွေကိုကြည့်ပြီးတော့ မည်သူမျှစက်မှုဇုန်အတွင်း ခွင့်ပြုချက်မရှိဘဲ ကျူးကျော်ခြင်း၊ အဆောက်အဦဆောက်လုပ်နေထိုင်ခြင်း မပြု ရလို့ ပြင်ဆင်ပြဋ္ဌာန်းပေးသင့်ကြောင်းကို ရိုသေလေးစားစွာ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။ [စက်မှုဇုန်ဥပဒေကြမ်းနှင့်စပ်လျဉ်း၍ ပြင်ဆင်ရန် တင်ပြချက် (၃)ချက်မှာ အောက်ပါအတိုင်း ဖြစ်ပါသည်။ ပြင်ဆင်ရန် တင်ပြသူမဲဆန္ဒနယ် စာမျက်နှာ အမှတ်စဉ် အပိုဒ်/အပိုဒ်ခွဲ အပိုဒ် ၅၆ ဥပဒေကြမ်းကော်မတီ ဦးဉာဏ်လင်း(ရွှေပြည်သာ) အပိုဒ် ၆၅ ဥပဒေကြမ်းကော်မတီ ဦးဉာဏ်လင်း အပိုဒ် ၆၇ ဥပဒေကြမ်းကော်မတီ ဦးဉာဏ်လင်း ၁၅၈ ၁၅၈ သို့ဖြစ်ပါ၍ ဤဥပဒေကြမ်းနှင့်စပ်လျဉ်းပြီး အထက်ဖော်ပြပါ ပြင်ဆင်ရန် တင်ပြချက် (၃)ချက်ကို လွှတ်တော်၏အဆုံးအဖြတ်ရယူပေးနိုင်ပါရန် အဆိုတင်သွင်းအပ်ပါသည်။</speech>
<speech type='speaker'>သဘောတူဥပဒေကြမ်းကော်မတီရဲ့ သဘောထားပြောပါ။</speech>
<speech><mp id='295'>ဦးကျော်စိုးလင်း(အတွင်းရေးမှူး၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါ။ အပိုဒ် ၅၆ ဟာ အခန်း(၁၈) တားမြစ်ချက်အခန်းဖြစ်ပါတယ်။ အဲဒီတားမြစ်ချက်မှာပါတဲ့ စက်မှုဇုန်ဆိုတာဟာ အခု အတည်ပြုမယ့် ဥပဒေအသစ်အရ တည်ထောင်မယ့်စက်မှုဇုန်နဲ့ အပိုဒ် ၁၁ အပိုဒ်ခွဲ(ဂ)အရ ပြည်ထောင်စုအစိုးရအဖွဲ့ က သတ်မှတ်ချက်များနှင့်အညီ အမျိုးအစား၊ အဆင့်အတန်းခွဲခြားသတ်မှတ် ပြီးတော့ စက်မှုဇုန်အဖြစ်ထုတ်ပြန်ကြေညာတဲ့ တည်ထောင်ပြီးစက်မှုဇုန်များကိုဆိုလိုခြင်းဖြစ်ပါတယ်။ တည်ထောင်ပြီးစက်မှုဇုန်ကို အခန်း(၆)စက်မှုဇုန်သတ်မှတ်ကြေညာခြင်းအပိုင်းရဲ့ အပိုဒ် ၁၁ အပိုဒ်ခွဲ(ဂ) အရ စက်မှုဇုန်အဖြစ် သတ်မှတ်ကြေညာခြင်းမပြုမီမှာ အခန်း(၁၅) စက်မှုဇုန်များအား အောင်မြင်စွာ လည်ပတ်လုပ်ကိုင်နိုင်ရန်အတွက် စီမံဆောင်ရွက်ရမှာဖြစ်ပါတယ်။ အပိုဒ် ၄၆ အရ ဗဟိုကော်မတီ သည် တည်ထောင်ပြီး စက်မှုဇုန်များအား ဤဥပဒေပြဋ္ဌာန်းချက်များနှင့် ညီညွတ်စေရန် ဒေသဆိုင်ရာကော်မတီအား တာဝန်ပေးအပ်နိုင်သည်ဆိုတဲ့ ပြဋ္ဌာန်းချက်နှင့်အညီ ဆောင်ရွက်ရမှာဖြစ်ပါတယ်။ တည်ထောင်ပြီးစက်မှုဇုန်ကို ပြန်လည်ဖွံ့ဖြိုးရေးလုပ်ငန်းများနှင့် လက်ရှိဖြစ်ပေါ်နေတဲ့ ကျူးပြဿနာ တွေကို ဖြေရှင်းဆောင်ရွက်နိုင်ဖို့အတွက် ဒေသဆိုင်ရာကော်မတီကနေပြီးတော့ အစီအမံများရေးဆွဲ ခြင်း၊ ညှိနှိုင်းဖြေရှင်းခြင်း၊ သက်ဆိုင်ရာတည်ဆဲဥပဒေများနှင့်အညီ ဆောင်ရွက်ခြင်းတို့ကို တာဝန်ယူ ဆောင်ရွက်ရမှာ ဖြစ်ပါတယ်။ စိုးရိမ်ပူပန်မှုများကို စက်မှုဇုန်အဖြစ်ကြေညာခြင်းမပြုမီကပင် ဖြေရှင်း ဆောင်ရွက်ရမှာဖြစ်တဲ့အတွက်ကြောင့်မို့လို့ အပိုဒ် ၅၆ တားမြစ်ချက်မှာ နောင်ထပ်မံကျူးလွန်လာမှု များကို တားမြစ်ရန်ဦးတည်ပြဋ္ဌာန်းခြင်း ဖြစ်တဲ့အတွက်ကြောင့်မို့လို့ မူလအဆိုပြု ထားတဲ့ဥပဒေကြမ်း ကော်မတီ၏ သဘောထားအတိုင်းသာ ထားရှိသင့်ပါကြောင်း လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>သဘောတူစက်မှုဝန်ကြီးဌာနကိုယ်စား စီမံကိန်းနှင့် ဘဏ္ဍာရေးဝန်ကြီးဌာနရဲ့ သဘော ထားပြောပါ။</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစား အပ်ပါသော ဥက္ကဋ္ဌကြီးခင်ဗျား။ စက်မှုဝန်ကြီးဌာနအနေနဲ့ ဥပဒေကြမ်းကော်မတီရဲ့ သဘောထားကို ကျွန်တော်တို့သဘောတူပါတယ်။ ဘာကြောင့်လဲဆိုရင် ကျွန်တော်တို့ဥပဒေကြမ်းကော်မတီက တင်ပြ သွားတဲ့အတိုင်းပဲ ဒီအပိုဒ်ဟာ စက်မှုဇုန်အဖြစ်နဲ့ သတ်မှတ်ကြေညာပြီးတဲ့အခါကျရင် မည်သူမျှ မကျူးကျော်အောင်၊ မည်သူမျှခွင့်ပြုချက်မရှိဘဲနဲ့ အဆောက်အဦများဆောက်လုပ်ခြင်းမပြုအောင် တားမြစ်ထားတဲ့ပုဒ်မ ဖြစ်ပါတယ်။ ဒါကြောင့်မို့လို့ စက်မှုဇုန်အဖြစ်နဲ့ သတ်မှတ်ကြေညာပြီးတဲ့အခါမှ သာ ဒီကျူးကျော်တဲ့သူတွေ၊ ခွင့်ပြုချက်မရှိဘဲ ဆောက်လုပ်တဲ့သူတွေကို အရေးယူဆောင်ရွက်မှာ ဖြစ်တဲ့အတွက်ကြောင့် အဆိုပြု တဲ့အတိုင်းထားရှိဖို့ သဘောတူပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ယခုဆွေးနွေးသည့် အပိုဒ် ၅၆ နှင့် စပ်လျဉ်းပြီး ဥပဒေကြမ်းကော်မတီက အဆိုပြု ပြဋ္ဌာန်းချက်အတိုင်းထားရှိရန် ဆွေးနွေးခဲ့ပြီး ဦးဉာဏ်လင်းက ပြင်ဆင်ချက်အဆိုတင်သွင်းထားပါတယ်။ ဒါကြောင့် ဥပဒေကြမ်းကော်မတီရဲ့ အဆို ပြုချက်ကိုမူတည်၍ မဲခွဲဆုံးဖြတ်ပါမယ်။ ထောက်ခံဆန္ဒမဲများရင် မဲခွဲဆုံးဖြတ်ပါမယ်။ ထောက်ခံဆန္ဒမဲ များလျှင် ဥပဒေကြမ်းကော်မတီရဲ့ အဆိုပြုချက်က အတည်ဖြစ်ပါမယ်။ ကန့်ကွက်ဆန္ဒမဲများလျှင် ဦးဉာဏ်လင်းရဲ့ ပြင်ဆင်ချက်က အတည်ဖြစ်ပါမယ်။ ယခုဆွေးနွေးတဲ့အချက်နဲ့စပ်လျဉ်းပြီး စက်ခလုတ် အသုံးပြု၍ ဆန္ဒမဲပေးတဲ့နည်းလမ်းဖြင့် မဲခွဲဆုံးဖြတ်သွားမှာဖြစ်ပါတယ်။ ဆန္ဒမဲပေးဖို့ အသင့်ဖြစ်စေလို ပါတယ်</speech>
<speech type='speaker'>ယခုဆန္ဒမဲပေးလို့ပြီးပါပြီ။ ရရှိတဲ့မဲစာရင်းကို ကြေညာပါ့မယ်။ ထောက်ခံဆန္ဒမဲ ၃၄၀ မဲ၊ ကန့်ကွက် ဆန္ဒမဲ ၁၀ မဲနှင့် ကြားနေမဲ ၁ မဲဖြစ်ပါတယ်</speech>
<speech type='speaker'>သဘောတူလွှတ်တော်ကိုယ်စားလှယ်များခင်ဗျား။ ထောက်ခံဆန္ဒမဲကများတဲ့အတွက် အပိုဒ် ၅၆ သည် ဥပဒေကြမ်းကော်မတီ၏ အဆိုပြုချက်အတိုင်း ဤဥပဒေကြမ်းရဲ့ အစိတ်အပိုင်းဖြစ်ကြောင်း အတည်ပြု ကြေညာပါတယ်။ အပိုဒ် ၆၅ နှင့်စပ်လျဉ်းပြီး ပြင်ဆင်ချက်အဆိုတင်သွင်းဖို့ ရွှေပြည်သာမဲဆန္ဒနယ်မှ ဦးဉာဏ်လင်းကို ဖိတ်ခေါ်ပါတယ်။</speech>
<speech><mp id='473'>ဦးဉာဏ်လင်း(ရွှေပြည်သာမဲဆန္ဒနယ်)</mp>လေးစားအပ်ပါသော ဥက္ကဋ္ဌကြီးနှင့် လွှတ်တော်ကိုယ်စားလှယ်တော်များခင်ဗျား။ အခုကျွန်တော်တင်ပြဆွေးနွေးမည့် ပုဒ်မ ၆၅ ကလည်းပဲ ခုနတုန်းကတင်ပြခဲ့တဲ့ ပုဒ်မ ၅၆ နှင့်ဆက်စပ်နေပါတယ်။ ခုနကဥပဒေကြမ်းကော်မတီကရော၊ သက်ဆိုင်ရာဝန်ကြီးဌာနကရော ဆွေးနွေးသွားတာတွေရှိပါတယ်။ ရှိပင်ရှိငြားသော်လည်းပဲ စက်မှုဇုန် အဖြစ်ကြေညာချက်ထုတ်ပြီးမှသာလျှင် ဒီကိစ္စတွေကို ကျွန်တော်တို့က အရေးယူဆောင်ရွက်မှာဖြစ်တယ် ဆိုပြီးတော့ပြောသွားပါတယ်။ ဒါဥပဒေထဲမှာတော့ ဒီစကားတွေကမပါပါဘူး။ မပါတဲ့အခါကျတော့ ကျွန်တော်တို့က ဒီဥပဒေပြဋ္ဌာန်းလိုက်တာနှင့်တစ်ပြိုင်တည်း ဒါ Automatic အလို အလျောက်ကို ကျူးကျော်တွေဖြစ်သွားမှာဖြစ်ပါတယ်။ ဘယ်လိုပဲ Smart Card တွေပေးထားထား အရေးယူခံရမှာ ပါ။ အဲဒီတော့ သက်ဆိုင်ရာငွေကြေးရှိတဲ့ လုပ်ငန်းရှင်အနေနဲ့ ရင်းနှီးမြှုပ်နှံသူအနေနဲ့ တရားစွဲမယ် ဆိုလို့ရှိရင်၊ ဒီလိုတိုင်းဒေသကြီးအစိုးရကနေ ကတိကဝတ်ပြုပြီးတဲ့အခါကျတော့ ဒီကျူးကျော်တွေကို Smart Card ူထားပါ၊ နေရေးထိုင်ရေးလုပ်ပေးမယ်ဆိုတဲ့လူတွေဟာ အကုန်လုံးထောင်သုံးနှစ်စီ amaj quufn Shall be punished with the 3 years imprisonmentu slquessat$s3003: အရပါ။ ဒီလို ကျွန်တော်တို့ ထောင်သုံးနှစ် ချက်ချရမယ်ဆိုတဲ့သဘောသက်ရောက်ပါတယ်။ နဂိုကမှ ခြေသလုံးအိမ်တိုင်နေပြီးတဲ့အခါမှာ ဝမ်းရေးအတွက် အနိုင်နိုင်တစ်နေ့လုပ် တစ်နေ့စားရတဲ့လူတွေကို ထောင်သုံးနှစ်ချမယ်ဆိုလို့ရှိရင် ဒါဆင်းရဲသား ပြည်သူတွေအတွက်က ကိုးကွယ်စရာ အစိုးရမှတစ်ပါး မရှိပါဘူး။ ဒါကြောင့်မို့လို့ ပြည်သူ့လွှတ်တော်ကြီးအနေနဲ့ အလေးအနက်စဉ်းစားဖို့လိုပါတယ်။ နောက်တစ်ချက်က ကျွန်တော်ကိုယ်တိုင်မျက်မြင်ပါ။ ဒီကျူးကျော်ထားတယ်ဆိုတဲ့အထဲမှာ အခုလို အခြေခံလူတန်းစားသာမဟုတ်ပါဘူး။ စက်ရုံကကျူးကျော်ထားတာတွေကလည်းပဲ လက်ရှိ ရှိနေပါတယ်။ ကျွန်တော်တို့ဒေသမှာဆိုလို့ရှိရင် ဇုန်(၁)၊ (၂)၊ (၃)၊(၄) သာဓုကန်စက်မှုဇုန်၊ ဝါးတစ်ရာ စက်မှုဇုန်၊ သစ်အခြေခံစက်မှုဇုန်တွေမှာ ကျွန်တော်ကိုယ်တိုင်မျက်မြင်ပါ။ အဲဒီတော့ ဘီလီယံပေါင်း မြောက်များစွာချမ်းသာပြီးတော့ ရင်းနှီးလုပ်ကိုင်နေတဲ့ သူဌေးသူကြွယ်တွေက ဒီစက်မှုဇုန်ထဲမှာ ကျူး ကျော်ဆောက်လုပ်ထား တာတွေနှင့်ပတ်သက်ပြီးတော့ ဒီဥပဒေအရ ထောင်သုံးနှစ်ကချကို ချခံရမှာ ဖြစ်ပါတယ်။ ဒီလိုချမယ်ဆိုလို့ရှိရင် ဒီလောက် ပြင်းထန်တဲ့စက်မှုဇုန် ဥပဒေဖြစ်သွားမှာဖြစ်ပါတယ်။ ဒီစက်မှုဇုန်တွေနှင့်ပတ်သက်တာဆိုလို့ရှိရင် ကုမ္ပဏီများဥပဒေရှိတယ်။ အစုစပ်ဥပဒေရှိတယ်။ Foreign Investment ရှိတယ်။ အခုဒီဥပဒေရှိတယ်။ ရှိတော့ နိုင်ငံခြားကနေ ရင်းနှီးမြှုပ်နှံ မယ့်သူတွေက ဒီဥပဒေတွေကိုသေချာကြည့်တော့မှာပဲ။ ဒီလောက်ရင်းနှီးမြှုပ်နှံမယ့်သူက ထောင်သုံးနှစ်ချခံရမယ်။ ငွေဒဏ်လည်းချနိုင်သေးတယ်ဆိုတော့ ကြောက်လန့်ပြီးတော့ ရင်းနှီးမြှုပ်နှံမှုတွေဝင်လာရဲပါ့မလား။ အခုလိုအချိန် ကျွန်တော်တို့စပြီးတော့ ဒီစက်မှုဇုန်တွေဖွံ့ဖြိုးတိုးတက်အောင် ရည်ရွယ်ပြီးလုပ်ဆောင် နေကြပါတယ်။ နောက်တစ်ခါ အလုပ်အကိုင်တွေရအောင်၊ ဝင်ငွေတွေတိုးတက်အောင်၊ လက်မှု လယ်ယာမှ စက်မှုလယ်ယာဖြစ်အောင်စပြီး ပျိုးထောင်းနေတဲ့အချိန်မှာ ဒီလောက်ပြင်းပြင်းထန်ထန် ကြီးတွေ ကျွန်တော်တို့ လုပ်လို့ရှိရင် နိုင်ငံအတွက် အကျိုးရှိပါ့မှာလား။ ဒါကြောင့်မို့လို့ ကျွန်တော့် အနေနဲ့က ဒီပုဒ်မ ၆၅ မှာ သက်ဆိုင်ရာ အစိုးရဌာန၏ သတ်မှတ်ချိန်အတွင်း ဖျက်သိမ်းခြင်းမပြုဘဲ ဖောက်ဖျက်ကျူးလွန်လို့ရှိရင်တော့ ကျွန်တော်တို့ပြစ်ဒဏ်ချပါ။ ချတဲ့အခါမှာဆိုလို့ရှိရင်လည်းပဲ ဒါဟာ ကျွန်တော်တို့ ကျပ်သုံးသိန်းကနေ ကျပ်သိန်း ၁၀၀ အထိချရင် လုံလောက်ပါတယ်။ အဲဒီဟာကို ဒဏ်ငွေ မဆောင်မှသာလျှင် သုံးနှစ်ချမယ်ဆိုလို့ရှိရင် Law Enforcement ဥပဒေရဲ့ စည်းနှောင်အားလည်းရှိ own oodusm Foreign Investment Gozo duas Investor sozoicope: malecos saam စည်းရုံးနိုင်တဲ့အနေအထားတွေရှိလာမယ်။ ဒါကြောင့်မို့လို့ ကျွန်တော့်အနေနဲ့ကတော့ ဒါတိုင်းပြည်နှင့် လူထုအကျိုးကို မျှော်ကိုးပြီးတင်ပြခြင်းသာဖြစ်ပါတယ်။ ဒါကြောင့် ဒီကိစ္စကို အလေး အနက်ထား စဉ်းစားပြီးတော့ ကျွန်တော်တင်ပြတဲ့အတိုင်း ပြင်ဆင်ပေးသင့်ကြောင်း ရိုသေလေးစားစွာ တင်ပြအပ် ပါတယ်။ ကျေးဇူးတင်ပါတယ်ခင်ဗျား။</speech>
<speech type='speaker'>အပိုဒ် ၆၅ နှင့်စပ်လျဉ်းပြီး ပြင်ဆင်ချက်အဆို တင်သွင်းဖို့ ဥပဒေကြမ်းကော်မတီကို ဖိတ်ခေါ်ပါတယ်</speech>
<speech><mp id='295'>ဦးကျော်စိုးလင်း(အတွင်းရေးမှူး၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါ။ အပိုဒ် ၆၅ မှာ မည်သူမဆို ပုဒ်မ ၅၆ ပါတားမြစ်ချက်အား ဖောက်ဖျက်ကျူးလွန်ကြောင်းပြစ်မှုထင်ရှားစီရင်ခြင်း ခံရလျှင် ထိုသူကို သုံးနှစ်ထက်မပိုသော ထောင်ဒဏ်ချမှတ်ရမည့်အပြင် ငွေဒဏ်လည်းချမှတ်နိုင်သည် ဆိုပြီးတော့ ဥပဒေကြမ်းကော်မတီက သဘောတူပြင်ဆင်ထားခြင်းဖြစ်ပါတယ်။ အပိုဒ် ၆၅ ဟာ အပိုဒ် ၅၆ ပါတားမြစ်ချက်ကိုကျူးလွန်ရင်ချမှတ်ရမည့် ပြစ်ဒဏ်ကိုပြဋ္ဌာန်းထားခြင်းဖြစ်ပါတယ်။ အခု အတည်ပြုပြီးဖြစ်တဲ့ ပုဒ်မ ၅၆ မှာရှင်းလင်းချက်များအရ စက်မှုဇုန်အဖြစ်ကြေညာခြင်းမပြုမီမှာပဲ ကျွန်တော်တို့အချိန်ပေးပြီးတော့ ဆောင်ရွက်ပြီးဖြစ်ပါတယ်။ ဆောင်ရွက်ရမှာလည်းဖြစ်ပါတယ်။ လက်ရှိစက်မှုဇုန်များဟာ ရင်ဆိုင်နေတဲ့ကျူးပြဿနာများရဲ့ အတိမ်အနက်၊ ပမာဏကြီးမားမှုကို လည်းကောင်း၊ နောင်တွင်ထပ်မံကျူးကျော်မှုများကို လုံလောက်စွာတားဆီးဟန့်တားနိုင်ရန် ရည်ရွယ်၍ လည်းကောင်း ပြဋ္ဌာန်းချက်ပါ ပြစ်ဒဏ်ကိုထည့်သွင်းသတ်မှတ်ထားခြင်းဖြစ်တဲ့အတွက်ကြောင့်မို့လို့ ဥပဒေကြမ်းကော်မတီမှ ပြင်ဆင်ထားသည့်အတိုင်း ဆက်လက်ထားရှိနိုင်ပါရန် လေးစားစွာတင်ပြအပ် ပါတယ်ခင်ဗျား။</speech>
<speech type='speaker'>စက်မှုဝန်ကြီးဌာနကိုယ်စား စီမံကိန်းနှင့် ဘဏ္ဍာရေးဝန်ကြီးဌာနရဲ့ သဘော ထားပြောပါ</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ဥက္ကဋ္ဌကြီးခင်ဗျား။ အပိုဒ် ၆၅ ပါ ပြင်ဆင်ချက်နှင့်ပတ်သက်၍ ဥပဒေကြမ်းပူးပေါင်း ကော်မတီရဲ့ ပြင်ဆင်အဆိုပြုချက်ကို ဝန်ကြီးဌာနအနေဖြင့် သဘောတူပါကြောင်းတင်ပြအပ်ပါတယ်။ ဘာကြောင့်လဲဆိုရင် ကျွန်တော်တို့ စောစောကတင်ပြသလိုပါပဲ စက်မှုဇုန်အဖြစ်နဲ့ သတ်မှတ်ကြေညာ ပြီးတဲ့အခါမှာတော့ ဥပဒေကတားမြစ်ထားတဲ့ တားမြစ်ချက်တွေကို ဖောက်ဖျက်တဲ့အခါမှာ ကျွန်တော် တို့ ဦးစားပေးအနေနဲ့ ဥပဒေကို လေးစားလိုက်နာမှုအားကောင်းစေဖို့အတွက် ထောင်ဒဏ်ကို ထည့်သွင်းထားခြင်းဖြစ်ပြီးတော့ ထောင်ဒဏ်အပြင်ကို လိုအပ်ပါက ငွေဒဏ်ချမှတ်နိုင်အောင် ရည်ရွယ်ပြီးတော့ ပြဌာန်ထားတာဖြစ်တဲ့အတွက်ကြောင့် ဥပဒေကြမ်းကော်မတီက ပြင်ဆင်တဲ့အတိုင်း သဘောတူပါကြောင်း တင်ပြအပ်ပါတယ်ခင်ဗျား။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ယခုဆွေးနွေးတဲ့အပိုဒ် ၆၅ နှင့်စပ်လျဉ်းပြီး ဥပဒေကြမ်းကော်မတီနှင့် ဦးဉာဏ်လင်းတို့က ပြင်ဆင်ချက်အဆိုများ တင်သွင်းထားပါတယ်။ ဒါကြောင့် ဥပဒေကြမ်းကော်မတီရဲ့ ပြင်ဆင်ချက်ကို မူတည်၍ မဲခွဲဆုံးဖြတ်ပါမယ်။ ထောက်ခံဆန္ဒမဲများလျှင် ဥပဒေကြမ်းကော်မတီရဲ့ ပြင်ဆင်ချက်က အတည်ဖြစ်ပါမယ်။ ကန့်ကွက်ဆန္ဒမဲများလျှင် ဦးဉာဏ်လင်း ရဲ့ ပြင်ဆင်ချက်က အတည်ဖြစ်ပါမယ်။ ယခုဆွေးနွေးတဲ့အချက်နှင့်စပ်လျဉ်းပြီး စက်ခလုတ်အသုံးပြု၍ ဆန္ဒမဲပေးတဲ့နည်းလမ်းဖြင့် မဲခွဲဆုံးဖြတ်သွားမှာဖြစ်ပါတယ်။ ဆန္ဒမဲပေးဖို့အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ ယခုဆန္ဒမဲပေးလို့ပြီးပါပြီ။ ရရှိတဲ့ဆန္ဒမဲစာရင်းကို ကြေညာပါ့မယ်။ ထောက်ခံဆန္ဒမဲ ၃၃၈ မဲ၊ ကန့်ကွက်ဆန္ဒမဲ ၁၂ မဲနှင့် ကြားနေဆန္ဒမဲ ၂ မဲဖြစ်ပါတယ်</speech>
<speech type='speaker'>သဘောတူလွှတ်တော်ကိုယ်စားလှယ်များခင်ဗျား။ ထောက်ခံဆန္ဒမဲကများတဲ့အတွက် အပိုဒ် ၆၅ သည် ဥပဒေကြမ်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏အစိတ်အပိုင်း ဖြစ်ကြောင်း အတည်ပြု ကြေညာပါတယ်။</speech>
<speech type='speaker'>အပိုဒ် ၆၇ နှင့်စပ်လျဉ်းပြီး ပြင်ဆင်ချက်အဆိုတင်သွင်းဖို့ ရွှေပြည်သာမဲဆန္ဒနယ်မှ ဦးဉာဏ်လင်းကို ဖိတ်ခေါ်ပါတယ်</speech>
<speech><mp id='473'>ဦးဉာဏ်လင်း(ရွှေပြည်သာမဲဆန္ဒနယ်)</mp>ဥက္ကဌကြီးနှင့် လွှတ်တော်ကိုယ်စားလှယ် တော်များခင်ဗျား။ ဒီပုဒ်မ ၆၇ နှင့်ပတ်သက်ပြီးတော့လည်း အထက်ကပြောတဲ့ ဒီအတိုင်းပါပဲ။ ကျွန်တော့်အနေနဲ့ ဒီအခြေခံလူတန်းစားတွေကို ထိုက်သင့်သလောက် ကျွန်တော်တို့ ဒုက္ခရောက်ချိန်မှာ ကာကွယ်ပေးဖို့ အနေအထားရယ်၊ စက်မှုလက်မှုလုပ်ငန်းကြီးတွေ ဖွံ့ဖြိုးလာဖို့ရယ်၊ နိုင်ငံခြားက Foreign Investment တွေ ကျွန်တော်တို့ ဒီဥပဒေအရ စည်းရုံးနိုင်ပြီးတဲ့အခါကျတော့ ဝင်ရောက်လာဖို့ရယ် ဒါကိုအဓိက ရည်ရွယ်ပြီးတော့ တင်ပြတာပါ။ ကျွန်တော်တို့အနေနဲ့ ဒီစက်မှုဇုန်ဥပဒေကိုကြည့်ပြီးတဲ့ အခါကျတော့လည်း ကျွန်တော်ပြောသလို ရင်းနှီးမြှုပ်နှံတဲ့လူတွေပါ ထောင်ဒဏ်ချကိုချရမယ်ဆိုတဲ့ အနေအထားမျိုးတွေ ပုဒ်မတွေကတော့ ကျွန်တော့်အနေနဲ့ကတော့ အလေးအနက်စဉ်းစားသင့်တယ် လို့ ကျွန်တော်ထင်မြင်မိပါတယ်။ တကယ်လို့ ဒဏ်ငွေကိုမဆောင်မှသာလျှင် ဒဏ်ငွေမဆောင်ရင် ထောင်ဒဏ်ခြောက်လ ချမယ်ဆိုလို့ရှိရင်လည်းပဲ ဒီဥပဒေအရ၊ စည်းနှောင်အားရှိပါတယ်။ ရှိပြီးတဲ့အခါ ကျတော့ ဥပဒေအနေနဲ့လည်းပဲ ရင်းနှီးမြှုပ်နှံတဲ့ လူတွေရှိတဲ့အခါမှာ ဒီဥပဒေအပေါ်မှာလည်း သက်သောင့်သက်သာရှိမယ်ပေါ့နော်။ ကျွန်တော်တို့အမြင်အနေအထားနဲ့ကတော့ ဒီဥပဒေကြမ်းကို ဖတ်ကြည့်လိုက်တဲ့အခါမှာ တော်တော်ကိုရွံ့ သွားမယ်လို့ထင်ပါတယ်။ ဒါအားလုံးက တာဝန်ယူမှု၊ တာဝန်ခံမှုနဲ့လုပ်တဲ့အခါမှာ ဆိုးမွေ၊ ကောင်းမွေကျတော့ ဒါကျွန်တော်တို့က အနာဂတ်မှာဆက်ကြည့် ရမှာပါ။ နောက်တစ်ခုကတော့ စွန့်ပစ်ပစ္စည်းတွေ ဒီပုဒ်မ ၅၉ နှင့် ၆၀။ ၅၉ ကတော့ခွင့်မပြု ထားတဲ့ လုပ်ငန်းကိုလုပ်တယ်။ ပုဒ်မ ၆၀ ကတော့ အန္တရာယ်ရှိတဲ့ စွန့်ပစ်ပစ္စည်းတွေကို ကျွန်တော်တို့ သန့်စင် စွန့်လွှတ်မှုနှင့်ဆိုင်တယ်။ အန္တရာယ်ရှိတဲ့ ပစ္စည်းတွေကို စွန့်ပစ်တယ်ဆိုတဲ့အခါမှာလည်း လုပ်ငန်းရှင်၊ တစ်ယောက်တည်းအစီအစဉ်နှင့်လုပ်လို့ ရကောင်းတဲ့အရာမဟုတ်ပါဘူး။ ဥပမာ-အမှိုက်ပဲဖြစ်ဖြစ်၊ ရေဖြစ်ဖြစ်၊ ဒီနယ်မြေတွေကို ဖြတ်သန်းသွားရမယ်။ အမှိုက်ဆိုလို့ရှိရင်လည်း ဘယ်အမှိုက်ပုံမှာ ပုံရမယ်။ ဘယ်အမှိုက်ကတော့ စွန့်ပစ်တဲ့အခါမှာ အန္တရာယ်ရှိတဲ့အမှိုက်ဖြစ်တယ်စသည်အားဖြင့် ရှိတော့ ရင်းနှီးလုပ်ကိုင်လိုသူများအနေနဲ့ အစိုးရဌာနတွေနှင့်ပါ ပေါင်းစပ်ပြီးတော့လုပ်ရမည့် လုပ်ငန်း မျိုးဖြစ်တဲ့အတွက်ကြောင့် မိမိအစီအစဉ်နှင့် မိမိဆောင်ရွက်ရမယ်။ မဆောင်ရွက်ရင်နှင့်ဒဏ်ငွေနှင့် ထောင်ဒဏ်ကျခံရမယ်ဆိုတာက ကျွန်တော့်အနေနဲ့က ပိုပြီးတော့များ ဆိုးသွားမှာလားဆိုပြီးတော့ တင်ပြတာပါ။ ဒါကြောင့်မို့လို့ နိဂုံးချုပ်အနေနဲ့ တင်ပြလိုတာကတော့ ဥက္ကဋ္ဌကြီးနှင့် ကိုယ်စားလှယ် တော်ကြီးများအနေနဲ့ ဒီပုဒ်မ ၆၇ နှင့် ပတ်သက်ပြီးတော့လည်းပဲ နိုင်ငံခြားရင်းနှီးမြှုပ်နှံမည့်လူတွေကို ဆွဲဆောင်စည်းရုံးနိုင်မည့်အနေအထားမျိုးလေး ဖြစ်သင့်ပါတယ်လို့ တင်ပြရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>လွှတ်တော်ကိုယ်စားလှယ်ကြီးကို တစ်ခုအသိပေးလိုပါတယ်။ ဥပဒေကြမ်း ဆွေးနွေးရာမှာ Issue of Law ကိုသာ ဆွေးနွေးရမှာဖြစ်ပါတယ်။ Issue of Fact ကိုဆွေးနွေးမည့် အချိန်မဟုတ်ပါဘူး</speech>
<speech type='speaker'>အပိုဒ် ၆၇ နှင့်စပ်လျဉ်းပြီး ပြင်ဆင်ချက်အဆို တင်သွင်းဖို့ ဥပဒေကြမ်းကော်မတီကို ဖိတ်ခေါ်ပါတယ်</speech>
<speech><mp id='295'>ဦးကျော်စိုးလင်း(အတွင်းရေးမှူး၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ အပိုဒ် ၆၇ မှာ မည်သည့် ရင်းနှီးမြှုပ်နှံသူမဆို ပုဒ်မ ၅၉ နှင့်ပုဒ်မ ၆၀ ပါတားမြစ်ချက်အား ဖောက်ဖျက်ကျူးလွန်ကြောင်း ပြစ်မှုထင်ရှားစီရင်ခြင်းခံရလျှင် ထိုသူကို ငွေဒဏ်သိန်း ၂၀ ချမှတ်ရမည့်အပြင် ခြောက်လထက် မပိုသော ထောင်ဒဏ်လည်းချမှတ်နိုင်သည်ဟု အဆိုပြု ပြဋ္ဌာန်းချက်အတိုင်း ဥပဒေကြမ်းကော်မတီက သဘောတူပြင်ဆင်ထားခြင်းဖြစ်ပါတယ်။ ပုဒ်မ ၅၉ နှင့် ၆၀ မှာပါတဲ့ တားမြစ်ချက်များဟာ ယနေ့ တည်ထောင်ပြီးစက်မှုဇုန်များတွင် ကြုံတွေ့နေရသော ကြီးမားသည့်စိန်ခေါ်မှုများဖြစ်ပါတယ်။ စက်မှုဇုန်ရဲ့ ဖွံ့ဖြိုးမှုကိုများစွာ အတားအဆီးဖြစ်စေပြီးတော့ လူမှုပတ်ဝန်းကျင်ကိုထိခိုက်မှု၊ သဘာဝပတ်ဝန်းကျင် ထိခိုက်မှုများကိုလည်း ဖြစ်ပေါ်နေပါတယ်။ ကန့်ကွက်မှုများ၊ တိုင်စာများ၊ ဥပဒေသက်ရောက်မှု အားနည်းချက်များကြောင့် လက်တွေ့မှာဖြေရှင်းရအလွန်ခက်ခဲသော ပြဿနာဖြစ်ပါတယ်။ ပုဒ်မ ၅၉ နှင့် ၆၀ မှာလည်းပဲ ချိတ်ဆက်လျက်ရှိတဲ့အပြင် အနာဂတ်တွင်ဤဥပဒေအရ ကြေညာပေးသည့် စက်မှုဇုန်များရဲ့ အရေအတွက် ရေရှည်ဖွံ့ဖြိုးတိုးတက်မှုကို ဖော်ဆောင်ရန်လည်းကောင်း၊ ထိခိုက် နစ်နာမှုများသည် ငွေကြေးဖြင့်တိုင်းတာရန်မလုံလောက်လာသဖြင့် ထိရောက်သောဟန့်တားမှုဖြစ်စေ ရန်အတွက် ငွေဒဏ်အပြင် ထောင်ဒဏ်ပြဋ္ဌာန်းခြင်းမှာ သင့်တော်ပါကြောင်းနှင့် တရားရုံး၏ ဆင်ခြင် တုံတရားအရ ပြစ်မှုအတိမ်အနက်ပေါ်မူတည်ပြီးတော့ ငွေဒဏ်အပြင် ခြောက်လထက်မပိုသော ထောင်ဒဏ်လည်းချမှတ်နိုင်သည်ဟုဆိုပြီးတော့ ပြဋ္ဌာန်းထားခြင်းဖြစ်တဲ့အတွက်ကြောင့်မို့လို့ ဥပဒေကြမ်းကော်မတီ၏ ပြင်ဆင်ချက်အတိုင်းသာ ထားရှိနိုင်ပါရန် လွှတ်တော်သို့လေးစားစွာ တင်ပြ အပ်ပါတယ်ခင်ဗျား။</speech>
<speech type='speaker'>သဘောတူစက်မှုဝန်ကြီးဌာနကိုယ်စား စီမံကိန်းနှင့် ဘဏ္ဍာရေးဝန်ကြီးဌာနရဲ့ သဘော ထားပြောပါ။</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ဥက္ကဌကြီးခင်ဗျား။ အပိုဒ် ၅၉ ပြဋ္ဌာန်းချက်ကို ထည့်ထားရတာ စက်မှုလုပ်ငန်းများ ရေရှည်ဖွံ့ဖြိုး တိုးတက်စေရန်နှင့်စက်မှုဇုန်တွေကို အောင်မြင်စွာ အကောင်အထည်ဖော် ဆောင်ရွက်တဲ့ အခါမှာ စက်မှုဇုန်များအလိုက်ကို ဦးစားပေးပြီးတော့ ဖွံ့ဖြိုးတိုးတက်စေလိုတဲ့ စက်မှုလုပ်ငန်းများမှာ ရင်းနှီးမြှုပ်နှံလာကြစေရန် ထည့်သွင်းပြဋ္ဌာန်းထားခြင်းဖြစ်ပါတယ်။ ဒီစက်မှုလုပ်ငန်း၊ စက်မှုဇုန်တွေ ဆိုတာက စက်မှုလုပ်ငန်းတစ်ခုကို Supporting Industry တွေပါဝင်တဲ့ လုပ်ငန်းအုပ်စုတူဇုန်တစ်ခု အဖြစ်နဲ့ သတ်မှတ်တည်ထောင်မှသာ Supply Chain ကွင်းဆက်တစ်လျှောက်ရှိ စက်မှုလုပ်ငန်း များတစ်ပြိုင်တည်း ဖွံ့ဖြိုးတိုးတက်ပြီးတော့ ထုတ်လုပ်မှုကုန်ကျစရိတ်တွေ သက်သာမယ်။ လုပ်ငန်းချင်း ချိတ်ဆက်မှုအားကောင်းပြီးတော့ ဈေးကွက်အရယှဉ်ပြိုင်နိုင်မယ်။ စက်မှုလုပ်ငန်းများက ထွက်ရှိတဲ့ စွန့်ပစ်ပစ္စည်းများထိန်းသိမ်းတာ၊ သန့်စင်တာ၊ ဘေးအန္တရာယ်ကင်းကင်းရှင်းရှင်းနဲ့ စွန့်ပစ်တာတွေ ကိုလည်း စုပေါင်းစနစ်နှင့်တည်ဆောက်အသုံးပြု နိုင်မယ်စတဲ့ အားသာချက်တွေရရှိနိုင်မှာ ဖြစ်ပါတယ်။ ဒါကြောင့်မို့လို့ ဒီပုဒ်မကို ထည့်ထားရခြင်းဖြစ်ပါတယ်။ ပုဒ်မ ၆၀ ကလည်းပဲ ကျွန်တော်တို့ ဘေးအန္တရာယ် ရှိ စွန့်ပစ်ပစ္စည်းဟာ အရေးကြီးပါတယ်။ စက်မှုဇုန်တွေအတွက်ကို ဒီအတွက် ကျွန်တော်တို့ ထွက်လာ တဲ့ဘေးအန္တရာယ်ရှိ စွန့်ပစ်ပစ္စည်းကို သန့်စင်စွန့်ပစ်ခြင်းစနစ် မကောင်းခဲ့ရင်ဖြစ်ပေါ်လာမည့်ဘေးအန္တရာယ်ရှိမှု အတိုင်းအတားတွေဟာ သာမန်ထိခိုက်မှုမျိုး ဖြစ်နိုင်တာရှိသလို၊ ပြင်းပြင်းထန်ထန် ဆိုးကျိုးသက်ရောက်ပြီးတော့ ကျယ်ကျယ်ပြန့်ပြန့် သက်ရောက်တဲ့ဆိုးကျိုးများလည်း ရှိပါတယ်။ ဒီဆိုးကျိုးသက်ရောက်မှု၊ ထိခိုက်မှုအနည်းအများအပေါ်မှာ မူတည်ပြီးတော့မှ စဉ်းစား ချိန်ဆပြီးတော့ ပြစ်ဒဏ်ချမှတ်နိုင်ရန်အတွက် ပုဒ်မ ၆၇ မှာ ငွေဒဏ်ကို ထည့်သွင်းပြဋ္ဌာန်းထားပြီးတော့ လိုအပ်ပါက ငွေဒဏ်အပြင် ထောင်ဒဏ်ကိုလည်း ချမှတ်နိုင်သည်လို့၊ ချမှတ်လိုက ချမှတ်နိုင်ရန် ပြဌာန်းထားတာ ဖြစ်တဲ့အတွက်ကြောင့် ဥပဒေကြမ်းကော်မတီရဲ့ အဆိုပြုချက်အတိုင်း သဘောတူပါကြောင်း တင်ပြ အပ်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ယခုဆွေးနွေးသည့်အပိုဒ် ၆၇ နှင့် စပ်လျဉ်းပြီး ဥပဒေကြမ်းကော်မတီနှင့် ဦးဉာဏ်လင်းတို့က ပြင်ဆင်ချက်အဆိုများ တင်သွင်းထားပါ တယ်။ ဒါကြောင့် ဥပဒေကြမ်းကော်မတီရဲ့ ပြင်ဆင်ချက်ကို မူတည်၍ မဲခွဲဆုံးဖြတ်ပါမယ်။ ထောက်ခံဆန္ဒမဲများလျှင် ဥပဒေကြမ်းကော်မတီရဲ့ ပြင်ဆင်ချက်က အတည်ဖြစ်ပါမယ်။ ကန့်ကွက်ဆန္ဒမဲများလျှင် ဦးဉာဏ်လင်းရဲ့ ပြင်ဆင်ချက်က အတည်ဖြစ်ပါမယ်။ ယခုဆွေးနွေးတဲ့အချက်နှင့်စပ်လျဉ်းပြီး စက်ခလုတ်အသုံးပြု၍ ဆန္ဒမဲပေးတဲ့နည်းလမ်းဖြင့် မဲခွဲဆုံးဖြတ်သွားမှာ ဖြစ်ပါတယ်။ ဆန္ဒမဲပေးဖို့ အသင့်ဖြစ်စေလိုပါတယ်။ ဆန္ဒမဲပေးနိုင်ကြပါပြီ။</speech>
<speech type='speaker'>ယခုဆန္ဒမဲပေးလို့ပြီးပါပြီ။ ရရှိတဲ့ဆန္ဒမဲစာရင်းကို ကြေညာပါမယ်။ ထောက်ခံ ဆန္ဒမဲ ၃၄၄ မဲ၊ ကန့်ကွက်ဆန္ဒမဲ ၈ မဲ ဖြစ်ပါတယ်။လွှတ်တော်ကိုယ်စားလှယ်များ။ ထောက်ခံဆန္ဒမဲ များတဲ့အတွက် အပိုဒ် ၆၇ သည် ဥပဒေကြမ်းကော်မတီ၏ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြုကြေညာပါတယ်</speech>
<speech type='speaker'>လွှတ်တော်ကိုယ်စားလှယ်များ။ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက် ရေးကော်မတီက တင်သွင်းသော စက်မှုဇုန်ဥပဒေကြမ်းနှင့်စပ်လျဉ်း၍ ပြင်ဆင်ချက်အဆိုတင်သွင်းခြင်း၊ ဆွေးနွေးဆုံးဖြတ်ခြင်းများ ပြု လုပ်ခဲ့ပြီး ဖြစ်ပါတယ်။ ဒီလိုဆောင်ရွက်ရာမှာ လွှတ်တော်ရဲ့ ပြင်ဆင် အတည်ပြုချက်များကြောင့် ပြောင်းလဲသွားသော အပိုဒ်၊ အပိုဒ်ခွဲ၊ အမှတ်စဉ်များကိုလည်း တစ်ပါတည်း အတည်ပြုချက်ရယူမှာ ဖြစ်ပါတယ်။ ဒါကြောင့် စက်မှုဇုန်ဥပဒေကြမ်းတစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲများအတိုင်း အတည်ပြုရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ရင်းနှီး မြှုပ်နှံမှုနှင့်စက်မှုလက်မှုဖွံ့ဖြိုးတိုးတက်ရေးကော်မတီက တင်သွင်းသော စက်မှုဇုန်ဥပဒေကြမ်း တစ်ရပ်လုံးကို ပြင်ဆင်ထားသည့်အပိုဒ်၊ အပိုဒ်ခွဲများအတိုင်း အတည်ပြုကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၁ အရ ဆက်လက်ဆောင်ရွက်သွားမည်ဖြစ်ကြောင်း ကြေညာ ပါတယ်</speech>
<p>စက်မှုဝန်ကြီးဌာနကိုယ်စား စီမံကိန်းနှင့်ဘဏ္ဍာရေးဝန်ကြီးဌာနမှ တက်ရောက်ပါသည်။</p>
</section>
</discussion>
<postface>
<title>ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ ရပ်နားကြောင်းနှင့် အစည်းအဝေး (၁၇)ရက်မြောက်နေ့ ဆက်လက်ကျင်းပမည့် နေ့ရက်နှင့် အချိန်ကို ကြေညာခြင်း</title>
<speech type='speaker'>အစီအစဉ် ၁၂ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ကို ရပ်နားပါမယ်။ ဒုတိယအကြိမ် ပြည်သူ့လွှတ်တော် (၁၃) ကြိမ်မြောက်ပုံမှန်အစည်းအဝေး (၁၇)ရက်မြောက်နေ့ကို ၂၀၁၉ ခုနှစ်၊ စက်တင်ဘာလ ၅ ရက်(ကြာသပတေးနေ့) နံနက် ၁၀း၀၀ နာရီအချိန်မှာ ဆက်လက် ကျင်းပမှာဖြစ်ကြောင်းနှင့် ယနေ့အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type='mc'>ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံးထွက်ခွာနိုင်ပါပြီခင်ဗျား။</speech>
<p>ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ ကို ၁၂:၄၅ နာရီအချိန်တွင် ရပ်နားပါသည်။</p>
</postface>
</transcript>
</doc>
