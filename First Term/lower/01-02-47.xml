<doc>
<docinfo>
<docno>01-02-47.xml</docno>
<pdf>01-02-47.pdf</pdf>

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် ဒုတိယပုံမှန်အစည်းအဝေး ရက်မြောက်နေ့မှတ်တမ်း</title>
<date value='14-11-2011'>၁၃၇၃ ခုနှစ်၊ တန်ဆောင်မုန်းလပြည့်ကျော် ၄ ရက် (၂၀၁၁ ခုနှစ်၊ နိုဝင်ဘာလ ၁၄ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော် အစည်းအဝေးခန်းမတွင် ပထမအကြိမ် ပြည်သူ့လွှတ်တော် ဒုတိယပုံမှန်အစည်းအဝေး ၄ရ ရက်မြောက်နေ့ကို နံနက် ၁၀း၁၈ နာရီအချိန်၌စတင်ကျင်းပပါသည်။ ပြည်သူ့လွှတ်တော်ဥက္ကဋ္ဌအဖြစ် သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ် ဦးကျော်စိုး၊ ဒုတိယညွှန်ကြားရေးမှူးချုပ်၊ လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဖိတ်ကြား ထားသည့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် ဒုတိယပုံမှန်အစည်းအဝေးရဲ့ ၄ရ ရက်မြောက်နေ့ အစီအစဉ်စတင်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ပြည်သူ့လွှတ်တော်အစည်းအဝေး အထမြာက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့လွှတ်တော် ဒုတိယပုံမှန်အစည်းအဝေး ၄ရ ရက်မြောက်နေ့မှာ ပြည်သူ့လွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့တက်ရောက်ခွင့်ရှိတဲ့ ပြည်သူ့လွှတ်တော်ကိုယ်စားလှယ် ၃၉၅ ဦးရှိတဲ့အနက် ၃၇၄ ဦးတက်ရောက်ပါတယ်။ အစည်းအဝေးသို့တက်ရောက်ခွင့်ရှိသူဦးရေ စုစုပေါင်းရဲ့ ၉၄.၆၈ ရာခိုင်နှုန်းရှိတဲ့အတွက် အစည်းအဝေးအထမြောက်ကြောင်းနဲ့ စတင်ကြောင်းကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစည်းအဝေးအစီအစဉ်များကို ကြို တင်ဖြန့်ဝေထားတဲ့အတိုင်း ဆက်လက် ဆောင်ရွက်ပါမယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များ အတွက်ခွင့်ပန်ကြားရန် ဖြစ်ပါတယ်</speech>
<speech><mp id="241">ဦးအေးမြင့်(အတွင်းရေးမှူး၊ ပြည်သူ့လွှတ်တော်ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ပထမအကြိမ် ပြည်သူ့လွှတ်တော် ဒုတိယ ပုံမှန်အစည်းအဝေး ၄ရ ရက်မြောက်နေ့ ၁၄-၁၁-၂၀၁၁ ရက်နေ့တွင် အစည်းအဝေးမတက်ရောက် နိုင်သဖြင့် ခွင့်တိုင်ကြားသောကိုယ်စားလှယ်များစာရင်းကို ပြည်သူ့လွှတ်တော်ကိုယ်စားလှယ်စိစစ်ရေး ကော်မတီအတွင်းရေးမှူး ကျွန်တော်ဦးအေးမြင့်က တင်ပြသွားမှာဖြစ်ပါတယ်။ ယနေ့ခွင့်တိုင်ကြားသူ ၁၆ ဦးရှိပြီး အောက်ပါအတိုင်းဖြစ်ပါတယ်(၁) တပ်ကုန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမောင်ဦးသည် အရေးကြီးကိစ္စဆောင်ရွက်ရန်အတွက် ၁၄-၁၁-၂၀၁၁ နေ့မှ ၁၅-၁၁-၂၀၁၁ ရက်နေ့အထိ ခွင့် နှစ်ရက်အဖြစ်လည်းကောင်း၊ (၂) ကန်ပက်လက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် သူရဦးအောင်ကိုသည်တရုတ်ချစ်ကြည်ရေးကိုယ်စားလှယ်နှင့်တွေ့ဆုံရန်အတွက် ၁၄-၁၁-၂၀၁၁ ရက်နေ့ကို ခွင့်တစ်ရက်အဖြစ်လည်းကောင်း၊ (၃) ပျဉ်းမနားမဲဆန္ဒနယ်မှ ပြည်သူ့လွှတ်တော်ကိုယ်စားလှယ်ဦးလှမြင့်ဦးသည် တရုတ်ချစ်ကြည်ရေးကိုယ်စားလှယနှင့် တွေ့ဆုံရန်အတွက် ၁၄-၁၁-၂၀၁၁ ရက်နေ့ကို ခွင့်တစ်ရက်အဖြစ်လည်းကောင်း၊ (၄) ရွှေပြည်သာမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတင်မောင်ဦးသည်တရုတ်ချစ်ကြည်ရေးကိုယ်စားလှယ်နှင့်တွေ့ဆုံရန်အတွက် ၁၄-၁၁-၂၀၁၁ ရက်နေ့ကို ခွင့်တစ်ရက်အဖြစ်လည်းကောင်း၊ (၅) ကော့သောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြင့်ထွန်းသည်တရုတ်ချစ်ကြည်ရေးကိုယ်စားလှယ်နှင့်တွေ့ဆုံရန်အတွက် ၁၄-၁၁-၂၀၁၁ ရက်နေ့ကို ခွင့်တစ်ရက်အဖြစ်လည်းကောင်း၊ (၆) မတူပီမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာရိုအုပ်သည်တရုတ်ချစ်ကြည်ရေးကိုယ်စားလှယ်နှင့်တွေ့ဆုံရန်အတွက် ၁၄-၁၁-၂၀၁၁ ရက်နေ့ကို ခွင့်တစ်ရက်အဖြစ်လည်းကောင်း၊ (၇) စမ်းချောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုးဝင်းသည်တရုတ်ချစ်ကြည်ရေးကိုယ်စားလှယ်နှင့်တွေ့ဆုံရန်အတွက် ၁၄-၁၁-၂၀၁၁ ရက်နေ့ကို ခွင့်တစ်ရက်အဖြစ်လည်းကောင်း၊ (၈) သာကေတမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမောင်မောင်စိုးသည်ပြည်ပခရီးထွက်ခွာသွားပါသဖြင့် ၁၄-၁၁-၂၀၁၁ ရက်နေ့မှ ၂၅-၁၁-၂၀၁၁ ရက်နေ့အထိခွင့်(၁၂) ရက်အဖြစ်လည်းကောင်း၊ (၉) လမ်းမတော်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်မောင်ဝင်းသည်ကျန်းမာရေးမကောင်းပါသဖြင့် ၁၄-၁၁-၂၀၁၁ ရက်နေ့မှ ၁၅-၁၁-၂၀၁၁ ရက်နေ့အထိခွင့်နှစ်ရက်အဖြစ်လည်းကောင်း၊ (၁၀) မင်းလှမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းတင်သည် ကိုယ်တိုင်ဆောင်ရွက်ရန်ကိစ္စရှိပါသဖြင့် ၁၄-၁၁-၂၀၁၁ ရက်နေ့ကို ခွင့်တစ်ရက်အဖြစ် လည်းကောင်း၊ (၁၁) မာန်အောင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်စိန်သည် ပြည်ပ ရီးစဉ်အတွက် ၁၄-၁၁-၂၀၁၁ ရက်နေ့မှ ၁၈-၁၁-၂၀၁၁ ရက်နေ့အထိ ခွင့်ငါးရက် အဖြစ်လည်းကောင်း၊ (၁၂) ဝမ်းတွင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသန်းမြင့်သည် ကျန်းမာရေး မကောင်းပါသဖြင့် ၁၄-၁၁-၂၀၁၁ ရက်နေ့မှ ၁၈-၁၁-၂၀၁၁ ရက်နေ့အထိ ခွင့်ငါးရက် အဖြစ်လည်းကောင်း၊ (၁၃) မြောင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအုန်းငွေသည် မိသားစုကိစ္စဆောင်ရွက်ရန်အတွက် ၁၄-၁၁-၂၀၁၁ ရက်နေ့ကို ခွင့်တစ်ရက်အဖြစ်လည်းကောင်း၊ (၁၄) လေရှီးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးရှိသီးသည် မိခင်နာမကျန်း ဖြစ်နေပါသဖြင့် ၁၄-၁၁-၂၀၁၁ ရက်နေ့မှ ၁၆-၁၁-၂၀၁၁ ရက်နေ့အထိ ခွင့်သုံးရက် အဖြစ်လည်းကောင်း၊ (၁၅) ခန္တီးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးလှထွန်းသည် ကိုယ်တိုင်ဆောင်ရွက်ရန်ကိစ္စရှိပါ၍ ၁၄-၁၁-၂၀၁၁ မှ ၁၅-၁၁-၂၀၁၁ အထိခွင့်နှစ်ရက်အဖြစ်လည်းကောင်း၊ (၁၆) မိုးကုတ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘဌေးသည် ဇနီးဆေးကုသ ရန်အတွက် ၁၄-၁၁-၂၀၁၁ မှ ၁၅-၁၁-၂၀၁၁ အထိ ခွင့်နှစ်ရက်အဖြစ်လည်းကောင်းခွင့်တိုင်ကြားလာပါတယ်ခင်ဗျား။ ။အထက်ပါကိုယ်စားလှယ်များရဲ့ ခွင့်တင်ပြချက်များကို ခွင့်ပြုပေးပါရန် လေးစားစွာတင်ပြအပ်ပါတယ်။</speech>
<speech type="speaker">အားလုံးကိုခွင့်ပြုပါတယ်</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၃၉၅ ဦး၊ ယခင်ကခွင့်ပန်ကြား၍ ခွင့်ပြု ထားသူ ၅ ဦး၊ ယနေ့ခွင့်ပြု ထားသူ ၁၆ ဦးဖြစ်၍ လွှတ်တော်ကခွင့်ပြုထားသူစုစုပေါင်း ၂၁ ဦး ဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို လွှတ်တော်က အတည်ပြုပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<section value="motion">
<motion>
<title>ဦးကြည်သာ၊ ဂွမ်ဆန္ဒနယ်၏ “ လျှပ်စစ်ဥပဒေကို ပြင်ဆင်ဖြည့်စွက်ခြင်းများပြုလုပ်သင့်ကြောင်း ” အဆိုတင်သွင်းခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုတင်သွင်းခြင်းအစီအစဉ် ဆက်လက် ဆောင်ရွက်ပါမယ်။ လျှပ်စစ်ဥပဒေကို ပြင်ဆင်ဖြည့်စွက်ခြင်းများ ပြုလုပ်သင့်ကြောင်းအဆိုကို တင်သွင်းဖို့ ဂွမဲဆန္ဒနယ်မှ ဦးကြည်သာအား ဖိတ်ခေါ်ပါတယ်</speech>
<speech><mp id="372">ဦးကြည်သာ(ဂွမဲဆန္ဒနယ်)</mp>ယနေ့အစည်းအဝေးသို့ကြွရောက်လာကြတဲ့ ပြည်သူ့လွှတ်တော် ကိုယ်စားလှယ်များအားလုံးနှင့် အထူးဖိတ်ကြားထားသောဧည့်သည်တော်များအားလုံး မင်္ဂလာ အပေါင်းနဲ့ပြည့်စုံကြပါစေလို့ ဦးစွာနှုတ်ခွန်းဆက်သအပ်ပါတယ်။ ကျွန်တော် ဂွမဲဆန္ဒနယ်၊ ပြည်သူ့ လွှတ်တော်ကိုယ်စားလှယ် ဦးကြည်သာမှ လျှပ်စစ်ဥပဒေကို ပြင်ဆင်ခြင်း၊ ဖြည့်စွက်ခြင်းများပြုလုပ် သင့်ပါကြောင်းအဆိုကို တင်သွင်းသွားပါမယ်။ လေးစားအပ်ပါသောဥက္ကဋ္ဌကြီးခင်ဗျား။ ယနေ့တည်ဆဲလျှပ်စစ်ဥပဒေဟာ ၁၉၈၄ ခုနှစ်က ပြည်သူ့လွှတ်တော်ဥပဒေအမှတ် (၇) ဖြင့်အသစ်ရေးဆွဲပြဋ္ဌာန်းခဲ့တဲ့ ဥပဒေဖြစ်ပါတယ်။ ဥပဒေကို အသစ်ရေးဆွဲပြဋ္ဌာန်းလိုက်တဲ့အတွက်ကြောင့် ယခင်က The Electricity Act ဆိုတဲ့ဥပဒေဟာ ပယ်ဖျက်ပြီးသားဖြစ်သွားပါတယ်။ လေးစားအပ်ပါသောဥက္ကဋ္ဌကြီးခင်ဗျား။ ယခင်က လျှပ်စစ်ဓာတ်အားကို စူးစမ်းခြင်း၊ ရှာဖွေ ထုတ်လုပ်ခြင်း၊ ပို့လွှတ်ခြင်း၊ ဖြန့်ဖြူးခြင်းစတဲ့လုပ်ငန်းများကို အမှတ်(၂)စက်မှုဝန်ကြီးဌာနအောက်မှာ ရှိတဲ့ လျှပ်စစ်ဓာတ်အားကော်ပိုရေးရှင်းတစ်ခုတည်းကပဲ ဆောင်ရွက်ခဲ့ပါတယ်။ ဒါကြောင့်မို့လို့ ၁၉၈၄ ခုနှစ်ကပြုစုခဲ့တဲ့ လျှပ်စစ်ဥပဒေဟာ အမှတ်(၂)စက်မှုဝန်ကြီးဌာန အောက်မှာရှိတဲ့ လျှပ်စစ်ဓာတ်အား ကော်ပိုရေးရှင်းနှင့် အမှတ်(၁) စက်မှုဝန်ကြီးဌာနအောက်မှာရှိတဲ့ လျှပ်စစ်စီမံကိန်းဦးစီးဌာနတို့မှ ေါင်းပြီးတော့ ရေးဆွဲထားတဲ့ဥပဒေဖြစ်ပါတယ်။ ယခုအခါမှာ နိုင်ငံတော်မှာ အမှတ်(၁)လျှပ်စစ် စွမ်းအားဝန်ကြီးဌာန၊ အမှတ်(၂)လျှပ်စစ်စွမ်းအားဝန်ကြီးဌာနဟု ဝန်ကြီးဌာနနှစ်ခုဖြစ်ပေါ်လာပြီး အမှတ်(၁)လျှပ်စစ်ဝန်ကြီးဌာနက လျှပ်စစ်ဓာတ်အားကိုထုတ်လုပ်ပြီး အမှတ်(၂)လျှပ်စစ်စွမ်းအား ဝန်ကြီးဌာနကိုရောင်းချပါတယ်။ အမှတ်(၂)လျှပ်စစ်စွမ်းအားဝန်ကြီးဌာနမှတစ်ဆင့် အများပြည်သူကို ပြန်ပြီးဖြန့်ဖြူးရောင်းချတဲ့စနစ်ဖြစ်ပါတယ်။ ဒါ့အပြင် အမှတ်(၁) လျှပ်စစ်စွမ်းအားဝန်ကြီးဌာနနှင့် ရွှေလီ(၁)ရေအားလျှပ်စစ်စက်ရုံ၊ တာပိန်(၁)ရေအားလျှပ်စစ်စက်ရုံကဲ့သို့ နိုင်ငံတော်နှင့် နိုင်ငံခြား ကုမ္ပဏီများပူးပေါင်းပြီး J.V/B.O.T ကုမ္ပဏီစက်ရုံများပေါ်ပေါက်လာပြီးတော့ မြန်မာနိုင်ငံအတွင်းရှိ လျှပ်စစ်ဓာတ်အားစနစ်သို့လည်းကောင်း၊ တရုတ်ပြည်သူ့သမ္မတနိုင်ငံသို့လည်းကောင်း လျှပ်စစ် ဓာတ်အားများကို ပို့လွှတ်ရောင်းချလျက်ရှိပါတယ်။ အလားတူ သောက်ရေခပ် (၂) ရေအားလျှပ်စစ် စီမံကိန်းနဲ့ ဘီလူးချောင်း(၃)ရေအားလျှပ်စစ်စီမံကိန်းများဟာ နိုင်ငံတော်နှင့် ပုဂ္ဂလိကကုမ္ပဏီများ ပူးပေါင်းပြီးဆောင်ရွက်တဲ့ J.V/B.O.T ကုမ္ပဏီများဖြစ်ပါတယ်။ ဒီစက်ရုံများဟာလည်း မကြာခင် ကာလမှာပြီးစီးတော့မှာဖြစ်တဲ့အတွက်ကြောင့် နိုင်ငံတော်အတွင်းကို လျှပ်စစ်ဓာတ်အားကိုဖြန့်ဖြူး ရောင်းချရတော့မှာဖြစ်ပါတယ်။ အဲ့ဒီတော့ ယနေ့ဥပဒေမှာ ဒီလိုပြန်ပြီးရောင်းချရမယ့်ကိစ္စသည် ဒီလို အဖွဲ့အစည်းအသီးသီးက လျှပ်စစ်ဓာတ်အားကိုထုတ်လုပ်တဲ့နေရာမှာ ပြင်ပကထိန်းချုပ်မယ့်စနစ်တို့၊ ဘာတို့ဟာ ဥပဒေထဲမှာမပါတဲ့အတွက်ကြောင့် ဒါတွေကလည်း ဖြည့်စွက်ပေးရမယ့် ဥပဒေတစ်ရပ် အနေနဲ့ဖြစ်လာပါတယ်ခင်ဗျား။ ဒါ့အပြင် လက်ရှိအခြေအနေမှာ အမှတ်(၁)စက်မှုဝန်ကြီးဌာန အောက်မှာရှိတဲ့ လျှပ်စစ်စစ်ဆေးရေးဦးစီးဌာနကို လျှပ်စစ်အန္တရာယ်ကင်းရှင်းရေးနဲ့သက်ဆိုင်သည့် လုပ်ငန်းများတာဝန်ပေးထားတဲ့အပြင် လျှပ်စစ်ဓာတ်အားရှာဖွေခြင်း၊ ထုတ်လုပ်ခြင်း၊ ပို့လွှတ်ခြင်း၊ ဖြန့်ဖြူးခြင်း၊ လုပ်ပိုင်ခွင့်အမိန့်ကိုထုတ်ပေးခြင်း၊ ရုပ်သိမ်းခြင်းပြုလုပ်နိုင်တဲ့ အခွင့်အာဏာကိုပေးထား ပေမယ့် လက်တွေ့အနေအထားအရမှာ အမှတ်(၁) စက်မှုဝန်ကြီးဌာနအောက်က လျှပ်စစ်ဦးစီးဌာန ဟာ ဒီလုပ်ငန်းတွေကို အပြည့်အဝလုပ်ဆောင်နေတာလည်းမတွေ့ရသေးပါဘူး။ ဒါတွေကိုလည်း ပြင်ဆင်ဖြည့်စွက်ဖို့သင့်ပြီလို့ထင်ပါတယ်။ ဒါ့အပြင် အမှတ်(၁) စက်မှုဝန်ကြီးဌာနကထုတ်ပြန်တဲ့ လျှပ်စစ်ဥပဒေဆိုင်ရာလုပ်ထုံးလုပ်နည်းများမှာ သမဝါယမအသင်းများအား ၇၅၀ ကီလိုဝပ်အထိ လည်းကောင်း၊ ပုဂ္ဂလိကလုပ်ငန်းများအား ၃၀၀ ကီလိုဝပ်အထိလည်းကောင်း၊ လျှပ်စစ်ဓာတ်အား ထုတ်လုပ်ဖြန့်ဖြူးခွင့်ပေးထားသော်လည်း ကချင်ပြည်နယ်နဲ့ ရှမ်းပြည်နယ်တို့မှာ တချို့ ပုဂ္ဂလိက အဖွဲ့အစည်းတွေဟာ ဒီထက်ပိုမိုများပြားတဲ့ပမာဏကိုထုတ်လုပ်ပြီးတော့ ဒေသဈေးနဲ့ နိုင်ငံတော် ဓာတ်အားစနစ်ကို ဓာတ်အားဖြန့်ဖြူးရောင်းချပေးနေတာလည်းတွေ့ရပါတယ်။ ဒါ့အပြင် ကျွန်တော်တို့ နိုင်ငံတော်ပိုင်အစစ်ဖြစ်တဲ့ ဓာတ်အားပေးစက်ရုံတို့၊ ဓာတ်အားလိုင်းတို့ကိုအသုံးပြုပြီးတော့ ရခိုင်တို့၊ တနင်္သာရီတို့မှာ မီးလင်းရေးကော်မတီတွေကိုဖွဲ့စည်းပြီးတော့ လျှပ်စစ်ဓာတ်အားထုတ်လုပ်ရောင်းချတဲ့ ကိစ္စရပ်များလုပ်ခိုင်းစေခြင်းကိုလည်း ဥပဒေထဲမှာ ဆောင်ရွက်သင့်ပါက ထည့်သွင်းပြီးတော့ရေးဆွဲ ရမယ့်အချက်တွေကို တွေ့ရှိရပါတယ်ခင်ဗျား။ ဥက္ကဋ္ဌကြ��းခင်ဗျား။ ကျွန်တော်တို့ ဥပမာပြရရင် အိန္ဒိယနိုင်ငံမှာ ၂၀၀၃ ခုနှစ်က အသစ် ပြန်လည်ရေးဆွဲခဲ့တဲ့ The Electricity Act 2003 ဆိုတာ အလွန်ပြည့်စုံကောင်းမွန်တယ်လို့သိရပါ တယ်။ ဒီဥပဒေရဲ့ အလွန်ပြည့်စုံကောင်းမွန်မှုကြောင့် .P.P လို့ခေါ်တဲ့ Independent Power Producer ဆိုတဲ့ပုဂ္ဂလိကဖြစ်ဖြစ် နိုင်ငံခြားသားဖြစ်ဖြစ် နိုင်ငံတွင်းမှာလာပြီး လျှပ်စစ်ထုတ်လုပ်ရောင်းချဖြန့်ဖြူးရေးလုပ်ငန်းတွေကို ဥပဒေနဲ့အကာအကွယ်ပေးထားတဲ့အတွက်ကြောင့် နိုင်ငံခြား ကုမ္ပဏီ၊ ပြည်တွင်းကုမ္ပဏီ T.P.P တွေဟာ အများကြီးဝင်ရောက်လာတဲ့အတွက်ကြောင့် အိန္ဒိယနိုင်ငံရဲ့ လျှပ်စစ်ကဏ္ဍဟာ အထူးတိုးတက်လာခဲ့တယ်လို့သိရပါတယ်။ ဒါအတွက်ကြောင့် ကျွန်တော်တို့နိုင်ငံမှာ လည်းဒီလိုမျိုးဥပဒေနဲ့ခိုင်ခိုင်မာမာ ပြဌာန်းပေးဖို့လိုအပ်လာမယ်။ ဒီလိုပြဋ္ဌာန်းပေးမှသာလျှင် နိုင်ငံခြားကလာလုပ်မယ့် J.V/B.O.T အဖွဲ့တွေကလည်း ခိုင်ခိုင်မာမာနဲ့ ပိုမိုလုပ်နိုင်မယ်လို့ ယူဆ ပါတယ်။ ဒါ့အပြင် လျှပ်စစ်ဓာတ်အားခနှုန်းထားနဲ့ပတ်သက်လို့ရှိရင် အိန္ဒိယပြည်ဥပဒေထဲမှာ Centrd Electric Regulartuty Commission Bộos CERC apodemsanegolosufu Somboqons ပုဂ္ဂလိကဖြစ်ဖြစ်၊ နိုင်ငံတော်ပိုင်ဖြစ်ဖြစ် လျှပ်စစ်ဓာတ်အားထုတ်လုပ်တဲ့ ကော်ပိုရေးရှင်းကြီးတွေရဲ့ လျှပ်စစ်ဓာတ်အားခနှုန်းထားတွေကို သူကကြားနာခြင်း၊ စစ်ဆေးခြင်း၊ အတည်ပြု ပေးခြင်းများကို ပြုလုပ်နိုင်ကြောင်းကို ဥပဒေမှာအပြည့်အစုံရေးဆွဲထားပါတယ်။ ကျွန်တော်တို့ နိုင်ငံမှာလည်း ဒီလိုမျိုးသတ်သတ်မှတ်မှတ်ရေးဆွဲခဲ့လို့ရှိရင် ယနေ့ဖြစ်ပေါ်နေတဲ့ လျှပ်စစ်မီတာခကိုတိုးရေးလျှော့ရေး ကိစ္စတွေမှာ သီးသီးသန့်သန့်ပီပီပြင်ပြင်ဖြစ်လာမယ်လို့လည်းယူဆပါတယ်။ အဲ့ဒီတော့ ဒါတင်မကသေး ပါဘူးခင်ဗျား။ ကျွန်တော်တစ်ချိန်ကတင်ပြခဲ့တဲ့ ကျေးလက်မီးလင်းရေးဥပဒေမျိုး ဆောင်ရွက်မှု အခွင့်အလမ်းပေါ်လစီမျိုးကိုလည်း ဒီဥပဒေထဲမှာ ထည့်သွင်းရေးသားခဲ့လို့ရှိရင် နောင်အသစ် ရေးဆွဲမယ့်လျှပ်စစ်ဥပဒေသစ် ကျေးလက်မီးလင်းရေးဥပဒေတို့ကိုဆောင်ရွက်မယ့် ပုဂ္ဂိုလ်များအတွက် လမ်းပွင့်သွားမှာဖြစ်ပါတယ်။ ဥက္ကဋ္ဌကြီးခင်ဗျား။ နောက်ဆုံးနိဂုံးချုပ်တင်ပြရရင် လျှပ်စစ်ဥပဒေဟာ အမှတ် (၁) စက်မှုဝန်ကြီးဌာန၊ အမှတ်(၁) လျှပ်စစ်စွမ်းအားဝန်ကြီးဌာန၊ အမှတ်(၂) လျှပ်စစ်စွမ်းအား ဝန်ကြီးဌာနစသည့် ဌာနသုံးခုနဲ့ပတ်သက်နေပါတယ်။ ဒီဌာနသုံးခုဟာ တစ်ယောက်တစ်နေရာစီခွဲပြီး လျှပ်စစ်ဥပဒေကိုပြင်ဆင်ပြုစုနေရင်တော့ အလုပ်ဖြစ်မှာမဟုတ်ပါဘူး။ သုံးခုပူးပေါင်းပြီး ဖြစ်သင့် ဖြစ်ထိုက်တာတွေ စုပေါင်းဆွေးနွေးခြင်း၊ လိုအပ်ပါက စီးပွားရေး၊ လူမှုရေးကျွမ်းကျင်တဲ့သူတွေရဲ့ အကြံဉာဏ်ရယူချက်များနဲ့ စုပေါင်းလုပ်ဆောင်မှသာလျှင် နိုင်ငံ့အတွက် အင်မတန်အရေးပါပြီး ကောင်းမွန်တဲ့ ဥပဒေကောင်းတစ်ခုဖြစ်မှာဖြစ်တဲ့အတွက်ကြောင့် နိုင်ငံ့အကျိုးကို အကျိုးရှိမယ့် လုပ်ငန်းတစ်ရပ်အဖြစ်ယူဆပါသဖြင့် ဒီအဆိုကိုတင်သွင်းရပါကြောင်း နိဂုံးချုပ်အပ်ပါတယ်ခင်ဗျား။ (ဩဘာသံများ)</speech>
<speech type="speaker">အဆိုကိုထောက်ခံမယ့် လွှတ်တော်ကိုယ်စားလှယ်အား ဖိတ်ခေါ်ပါတယ်</speech>
<speech><mp id="392">ဦးမြင့်သူ(ဒဂုံမြို့သစ်အရှေ့ပိုင်းမဲဆန္ဒနယ်)</mp>ဥက္ကဋ္ဌကြီးခင်ဗျား။ ရခိုင်ပြည်နယ်၊ ဂွမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကြည်သာအဆိုတင်သွင်းခဲ့သည့် လျှပ်စစ်ဥပဒေကို ပြင်ဆင် ဖြည့်စွက်ခြင်းများ ပြုလုပ်သင့်ကြောင်းအဆိုအား ကျွန်တော်ရန်ကုန်တိုင်းဒေသကြီး၊ ဒဂုံမြို့ သစ် အရှေ့ပိုင်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမြင့်သူမှ ထောက်ခံပါကြောင်းတင်ပြအပ် ပါတယ်။ ကျေးဇူးတင်ပါတယ်။(ဩဘာသံများ)</speech>
<title>အဆိုနှင့်စပ်လျဉ်း၍ဆွေးနွေးလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဂွမဲဆန္ဒနယ်မှ ဦးကြည်သာတင်သွင်းတဲ့ အဆိုအား ၂၀၁၁ ခုနှစ်၊ နိုဝင်ဘာလ ၁၆ ရက်(ဗုဒ္ဓဟူးနေ့) အစည်းအဝေးမှာဆွေးနွေးပါမယ်။ ဆွေးနွေးမယ့်လွှတ်တော်ကိုယ်စားလှယ်များအနေနဲ့ ဒီကနေ့ ညနေပိုင်းမှာ ပြည်သူ့လွှတ်တော် ဒုတိယညွှန်ကြားရေးမှူးချုပ်ထံ အမည်စာရင်းတင်သွင်းကြဖို့ ဖြစ်ပါတယ်။ ဆွေးနွေးတဲ့နေရာမှာ သုံးဦးကိုသာ လက်ခံဆွေးနွေးမှာဖြစ်တဲ့အတွက် ပထမရောက်ရှိသတင်းပို့သူများကိုသာ ဦးစားပေး ဆွေးနွေးမှုပြုမှာဖြစ်ကြောင်း ကြေညာပါတယ်</speech>
</motion></section>
<title>ပြည်သူ့လွှတ်တော်ဥက္ကဋ္ဌက လွှတ်တော်ရေးရာကိစ္စရပ်များရှင်းလင်းတင်ပြခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် ဒုတိယပုံမှန်အစည်းအဝေးမှာ ယနေ့အထိ အစည်းအဝေးကျင်းပရက် ၄ရ ရက်ရှိသွားပြီဖြစ်ပါတယ်</speech>
<speech type="speaker">ဒုတိယအကြိမ် ပုံမှန်အစည်းအဝေး ကြာမြင့်မှုအချိန်ကို ကိုယ်စားလှယ်အများစု ရောက်ရှိသတင်းပို့ခဲ့တဲ့ ၁၈-၈-၂၀၁၁ ရက်နဲ့တွက်မယ်ဆိုရင် ဒီကနေ့အထိ ၂ လနဲ့ ၂၆ ရက် ကြာသွားပြီဖြစ်ပါတယ်။ ဒါကြောင့် မိမိတို့ဆန္ဒကို လွှတ်တော်ကိုယ်စားလှယ်များက တိုက်ရိုက်တင်ပြတာရှိသလို တချို့လည်းတခြားနည်းနဲ့ တင်ပြပြောဆိုတာလည်းရှိပါတယ်။ ဒါကြောင့် မိမိတို့လွှတ်တော်အစည်းအဝေးကို ၃ လအတွင်း ရည်မှန်းချက်ထားပြီးဆောင်ရွက်မယ်ဆိုလို့ရှိရင်တော့ နိုဝင်ဘာလ ၂၄ ရက်၊ ၂၅ ရက်မှာပြီးအောင်ဆောင်ရွက်ရမယ့်သဘောဖြစ်လာပါတယ်။ ဘာကြောင့် ဒီလိုတင်ပြရသလဲဆိုရင် လွှတ်တော် အစည်းအဝေးများ ဒီလောက်ထိကြာသွားခြင်းဟာ မိမိတို့လွှတ်တော်၊ ပြည်သူ့လွှတ်တော်ကြောင့် မဟုတ်ဘူးဆိုတာ အားလုံးအသိပဲဖြစ်ပါတယ်။ အမှန်တကယ်တော့ ဒီပထမအကြိမ် ဒုတိယ အစည်းအဝေးမှာ နိုင်ငံတော်ရဲ့ လိုအပ်ချက်၊ အခြေအနေရဲ့ လိုအပ်ချက်ကြောင့် ပြဋ္ဌာန်းလိုတဲ့ပြဋ္ဌာန်း ရမယ့် ဥပဒေသုံးရပ်ရှိပါတယ်။ တစ်ခုကတော့ အလုပ်သမားအဖွဲ့အစည်းဥပဒေကြမ်းဖြစ်ပြီး ပြီးခဲ့တဲ့ ကုလသမဂ္ဂအထွေထွေညီလာခံမတိုင်မီ ပြဋ္ဌာန်းပြီးဖြစ်ဖို့ လိုအပ်ချက်အရဖြစ်ပါတယ်။ နောက် ဥပဒေကြမ်းတွေကတော့ ရပ်ကွက် သို့မဟုတ် ကျေးရွာအုပ်စုအုပ်ချုပ်ရေးဥပဒေကြမ်းနဲ့ ငြိမ်းချမ်းစွာ စုဝေးခွင့်နှင့် စီတန်းလှည့်လည်ခွင့်ဆိုင်ရာဥပဒေကြမ်းတို့ကို ဒီတစ်ပတ် လွှတ်တော်အစည်းအဝေး တွေမှာ ပြီးစီးအောင်ဆောင်ရွက်ဖို့ အခြေအနေကတောင်းဆိုတဲ့အတွက် ဒီသုံးခုကို ပြီးစီးအောင်ဆောင်ရွက်ဖို့ဆိုတဲ့နေရာမှာ ပထမတင်ပြခဲ့တဲ့ အလုပ်သမားဥပဒေကတော့ အတည်ပြုပြဋ္ဌာန်းပြီး ဖြစ်ပါတယ်။ ကျန်တဲ့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေကြမ်းနဲ့ ငြိမ်းချမ်းစွာ စုဝေးခွင့်နှင့် စီတန်းလှည့်လည်ခွင့်ဆိုင်ရာဥပဒေကြမ်းကတော့ မိမိတို့လွှတ်တော်ဘက်က အားလုံး ဆွေးနွေးအတည်ပြုပြီးဖြစ်ပါတယ်။ ဒီဥပဒေကြမ်းနှစ်ခုကိုတော့ ပြည်ထောင်စုလွှတ်တော်မှာ ဆွေးနွေး ဆုံးဖြတ်ပြီးမှသာ အတည်ပြု ပြဋ္ဌာန်းနိုင်မှာဖြစ်ပါတယ်။ ဒါကြောင့် ကျွန်တော်တို့လွှတ်တော် ကိုယ်စားလှယ်အချို့ကတော့ ဒီလွှတ်တော်အစည်းအဝေးများကို နိုဝင်ဘာလ ၂၄ သို့မဟုတ် ၂၅ ရက် မှာနောက်ဆုံးထားဆောင်ရွက်ပေးမယ်ဆိုရင် အားလုံးအတွက် အဆင်ပြေကြောင်း၊ ဘာကြောင့်လဲ ဆိုလို့ရှိရင် ကိုယ်စားလှယ်များအနေနဲ့ မိမိတို့မဲဆန္ဒရှင်များနဲ့ ပြန်လည်တွေ့ဆုံရေးကိစ္စ၊ နယ်မြေ ဒေသဖွံ့ဖြိုးရေးကိစ္စ ဒါ့အပြင် အချို့အချို့သော သက်ဆိုင်ရာနယ်မြေမှာ တိုင်းရင်းသားအရေးနဲ့ ငြိမ်းချမ်းရေးများအတွက် ပါဝင်ဆောင်ရွက်လိုတဲ့ကိစ္စများရှိနေပြီဖြစ်ပါတယ်။ ဒါကြောင့်မို့လို့ နိုဝင်ဘာလ ၂၄ ရက်၊ ၂၅ ရက်အထိ ဆွေးနွေးရန်ဥပဒေကြမ်းကိစ္စရပ်များ ကျန်ရှိနေမယ်ဆိုရင် နောင်လာမယ့်အစည်းအဝေးများမှာဆောင်ရွက်မှ သင့်တော်မယ့်အနေအထားဖြစ်ကြောင်း သုံးသပ် တွေ့ရှိရပါတယ်။ ဒုတိယပုံမှန်အစည်းအဝေးကာလအတွင်းမှာ ပြည်သူ့လွှတ်တော်ကိုယ်စားလှယ်များ အားလုံးသိတဲ့အတိုင်း ပြည်ထောင်စုလွှတ်တော်အစည်းအဝေး တတိယနေ့အစီအစဉ် ရက်စွဲအားဖြင့်၂၈-၁၀-၂၀၁၁ ရက်က ပြည်ထောင်စုလွှတ်တော်နာယကရဲ့ ဆုံးဖြတ်ဆောင်ရွက်ခဲ့တဲ့ Agenda ၁၃ အစီအစဉ်နဲ့ပတ်သက်ပြီးတော့ လွှတ်တော်ကိုယ်စားလှယ်အချို့က ကန့်ကွက်ပြီး ဆုံးဖြတ်ချက်အား ပယ်ဖျက်ပေးရေးအဆိုကို ပြည်သူ့လွှတ်တော်ကိုတင်ပြတဲ့အခါမှာ ပြည်သူ့လွှတ်တော်ရဲ့ အဆိုဖြစ်ခဲ့ သလို နာယကရဲ့ ဆုံးဖြတ်ချက်၊ ဆောင်ရွက်မှုများမှန်ကန်ကြောင်း အမျိုးသားလွှတ်တော်ဘက်ကလည်း အဆိုတင်သွင်းအတည်ပြုခဲ့တဲ့အတွက် ဒီအဆိုကလည်း အမျိုးသားလွှတ်တော်ရဲ့ အဆိုဖြစ်ခဲ့ပါတယ်။ ဒီကိစ္စနဲ့ပတ်သက်ပြီး မိမိတို့လွှတ်တော်ကိုယ်စားလှယ်များကတော့ ပြည်ထောင်စုလွှတ်တော် နာယက၏ ဦးဆောင်မှုဖြင့် ပြည်ထောင်စုလွှတ်တော်ရဲ့ အဆုံးအဖြတ်ကိုခံယူသွားမယ်ဆိုတာ ယေဘုယျ အားဖြင့်သိရှိပြီးဖြစ်ပါတယ်။ အခြားပုဂ္ဂိုလ်၊ အခြားအဖွဲ့အစည်းရဲ့ ဆုံးဖြတ်မှုကိုနာယူရန်အကြောင်း မရှိဘူးဆိုပြီးတော့ ဥပဒေရေးရာနယ်ပယ်အပါအဝင် အခြားရေးရာနယ်ပယ်များကလည်း တင်ပြ လာတာရှိပါတယ်။ ဒါကြောင့် ဒီကိစ္စအပေါ် ပြည်ထောင်စုလွှတ်တော်ရဲ့ အဆုံးအဖြတ်ကိုလည်း နိုဝင်ဘာလ ၂၄ ရက်၊ ၂၅ ရက်နေ့အပြီး ဆောင်ရွက်လိုကြောင်းသိရှိရပါတယ်။ ဒါကြောင့် ကျွန်တော့်အနေနဲ့ ဒီလွှတ်တော်ရေးရာကိစ္စများကို ပြည်သူ့လွှတ်တော်ကိုယ်စားလှယ်များအား တင်ပြပြီး ပြည်သူ့လွှတ်တော်ရဲ့ သဘောထားကိုလည်း သိချင်ပါတယ်။ ပြည်သူ့လွှတ်တော်ရဲ့ သဘောထားက အခု ကျွန်တော်တင်ပြတဲ့အတိုင်း ဆောင်ရွက်လိုတယ်ဆိုလို့ရှိရင် ဒီတစ်ပတ်အစည်းအဝေးကို နိုဝင်ဘာလ ၂၄ သို့မဟုတ် ၂၅ ရက်နောက်ဆုံးထားပြီးဆောင်ရွက်ဖို့ သက်ဆိုင်ရာကိုတင်ပြပြီး ဆက်လက် ဆောင်ရွက်သွားမယ်ဆိုတာ ကျွန်တော့်အနေနဲ့ ရှင်းလင်းတင်ပြချင်တဲ့အတွက် အစီအစဉ် ရ ကို ထည့်သွင်းထားခြင်းဖြစ်ပါတယ်။ ဒါကြောင့်မို့လို့ ကျွန်တော်ရဲ့ တင်ပြချက်နဲ့စပ်လျဉ်းပြီး လွှတ်တော် ကိုယ်စားလှယ်များဘက်က သဘောထားကိုသိလိုပါတယ်။ ကျွန်တော့်ရဲ့ တင်ပြချက်အပေါ် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူသူရှိပါသလားခင်ဗျား။ မရှိတဲ့အတွက် ကျွန်တော်တို့လွှတ်တော်ရဲ့ လိုလားဆုံးဖြတ်ချက်ကို သက်ဆိုင်ရာသို့တင်ပြပြီး ဖြစ်မြောက်အောင်ဆက်လက်ဆောင်ရွက်သွားမည် ဖြစ်ကြောင်းကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကပြင်ဆင်ချက်ဖြင့်ပြန်လည်ပေးပို့သော “ပြည်သူ့လွှတ်တော်ဆိုင်ရာဥပဒေကြမ်း” နှင့်စပ်လျဉ်း၍ ဥပဒေကြမ်းကော်မတီ၏အစီရင်ခံစာတင်သွင်းခြင်း</title>
<section value="bill"><bill>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှာ ၂၇-၉-၂၀၁၁ ရက်နေ့ကဆွေးနွေးအတည်ပြုပြီး အမျိုးသားလွှတ်တော်သို့ပေးပို့ခဲ့တဲ့ ပြည်သူ့လွှတ်တော်ဆိုင်ရာ ဥပဒေကြမ်းကို ၃-၁၁-၂၀၁၁ ရက်နေ့မှာ အမျိုးသားလွှတ်တော်က ပြင်ဆင်ချက်များဖြင့် ပြန်လည်ပေး ပို့လာပါတယ်။ ပြင်ဆင်ချက်မိတ္တူများကို ပြည်သူ့လွှတ်တော်ဥပဒေကြမ်းကော်မတီနှင့် ကိုယ်စားလှယ် များထံကြို တင်ဖြန့်ဝေထားပြီးဖြစ်ပါတယ်။ ဒီဥပဒေကြမ်းနှင့်စပ်လျဉ်းပြီး အမျိုးသားလွှတ်တော်ရဲ့ ပြင်ဆင်ချက်များအပေါ် ဥပဒေကြမ်းကော်မတီရဲ့ အစီရင်ခံစာတင်သွင်းရန် ဖိတ်ခေါ်ပါတယ်</speech>
<speech><mp id="224">ဦးစောလှထွန်း(အတွင်းရေးမှူး၊ဥပဒေကြမ်းကော်မတီ)</mp>လေးစားအပ်ပါတဲ့ ပြည်သူ့ လွှတ်တော်ဥက္ကဋ္ဌကြီးနှင့် ကိုယ်စားလှယ်တော်ကြီးများခင်ဗျား။ ကျွန်တော့်အနေနဲ့ ပြည်သူ့လွှတ်တော် ဆိုင်ရာဥပဒေကြမ်းအား စိစစ်တွေ့ရှိချက်အစီရင်ခံစာကို ဥပဒေကြမ်းကော်မတီရဲ့ ကိုယ်စား ဖတ်ကြား ရှင်းလင်းတင်ပြသွားမှာဖြစ်ပါတယ်။ ရည်ညွှန်းချက်စာအနေနဲ့ကတော့ အမျိုးသားလွှတ်တော်ရဲ့ ၃-၁၁-၂၀၁၁ ရက်စွဲပါစာအမှတ်၊ ၅ရ နှင့် ပြည်သူ့လွှတ်တော်ရုံးရဲ့ ၃-၁၁-၂၀၁၁ ရက်စွဲပါစာအမှတ်၊ ၂၁၅ တို့အရဖြစ်ပါတယ်။ ၁။ ပြည်သူ့လွှတ်တော်အခွင့်အရေးကော်မတီက တင်သွင်းထားသော ပြည်သူ့လွှတ်တော်ဆိုင်ရာ ဥပဒေကြမ်းကို ပြည်သူ့လွှတ်တော်တွင်စတင်ဆွေးနွေးခဲ့ပြီး အမျိုးသားလွှတ်တော်သို့ ပေးပို့ခဲ့ရာ အမျိုးသားလွှတ်တော်မှ ပြင်ဆင်ချက်ဖြင့် အတည်ပြုပြီးနောက် ပြည်သူ့လွှတ်တော်၌ ဆွေးနွေးနိုင်ရန် ၃-၁၁-၂၀၁၁ ရက်နေ့တွင် ရည်ညွှန်း(၁)ပါစာဖြင့်ပြန်လည်ပေးပို့လာပါတယ်။ ၂။ ပြည်သူ့လွှတ်တော်ဆိုင်ရာဥပဒေကြမ်းကို ပြည်သူ့လွှတ်တော်၏ အတည်ပြုချက်၊ အမျိုးသား လွှတ်တော်မှပြင်ဆင်အတည်ပြုချက် စုစုပေါင်းအချက် ၁၈ ချက်ကို ကိုယ်စားလှယ်များအား အထက် ရည်ညွှန်း(၂)ပါစာဖြင့် ဖြန့်ဝေထားပြီးဖြစ်ပါတယ်။ ။၃။ ပြည်သူ့လွှတ်တော် ဥပဒေကြမ်းကော်မတီသည် ပြည်သူ့လွှတ်တော်ရုံးမှ ဖြန့်ဝေထားသော ဇယားကိုအခြေခံပြီး အမျိုးသားလွှတ်တော်မှပြန်လည်ပေးပို့လာသော ပြင်ဆင်အတည်ပြုချက်အပေါ် စိစစ်ဆောင်ရွက်ခဲ့ရာတွင် သာပေါင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းသန်း၏ ပြင်ဆင်ချက်အဆိုများကိုလည်း ထည့်သွင်းစဉ်းစားခဲ့ပါတယ်။ စိစစ်တွေ့ရှိချက်များကို လွှတ်တော် ဥက္ကဋ္ဌမှ တစ်ဆင့် လွှတ်တော် သို့အောက်ပါအတိုင်း စုစည်းတင်ပြအပ်ပါတယ် - ပြည်သူ့လွှတ်တော်တွင်စတင်ဆက် ပြည်သူ့(က) အခန်း(၁)၊ အပိုဒ် ၂ အပိုဒ်ခွဲ (ဋ) တွင် ပြည်သူ့လွှတ်တော်၏ အတည်ပြုချက်အတိုင်းအတည်ပြုသင့်ကြောင်း စိစစ်တွေ့ရှိရပါတယ်။ အမျိုးသားလွှတ်တော်၏ ပြင်ဆင်အတည် ပြုချက်တွင် ဖွဲ့စည်းပုံအခြေခံဥပဒေအရ ခွင့်ပြုထားသောဟူတဲ့စာသားကို ဖြည့်စွက် ထားတာတွေ့ရပါတယ်။ လွှတ်တော်ကိုယ်စားလှယ်ရုံးများသည် ဖွဲ့စည်းပုံအခြေခံဥပဒေ တွင် ထည့်သွင်းရေးဆွဲထားခြင်းမရှိသဖြင့် ဖွဲ့စည်းပုံအခြေခံဥပဒေအရ ခွင့်ပြုထားသော ခွင့်ပြုချက်များလည်းမပါရှိနိုင်ပါ။ နောင်တွင်အခက်အခဲတစ်စုံတစ်ရာပေါ်ပေါက်လာ နိုင်ကြောင်းစိစစ်တွေ့ရှိရပါတယ်။ သက်ဆိုင်ရာဥပဒေများကဟု ဖြည့်စွက်လျှင်ပိုမိုသင့်လျော်နိုင်သဖြင့် အမျိုးသားလွှတ်တော်၏ ပြင်ဆင်အတည်ပြုချက်ကို ကန့်ကွက်ကာ ပြည်သူ့လွှတ်တော်၏ ပြင်ဆင်ချက်အတိုင်းအတည်ပြု သင့်ပါတယ်လို့ စိစစ်တွေ့ရှိရပါတယ်။ (ခ) အခန်း (၄)၊ အပိုဒ် ၉ အပိုဒ်ခွဲ (င) တွင် မဲဆန္ဒနယ်မြေနှင့် နိုင်ငံတော်ဖွံ့ဖြိုးတိုးတက်ရေးအတွက် သက်ဆိုင်ရာမဲဆန္ဒနယ်မြေအတွင်းရှိအာဏာပိုင်များနှင့် ပေါင်းစပ်ညှိနှိုင်းဆောင်ရွက်ပေးခြင်းဆိုတဲ့ ပြည်သူ့လွှတ်တော်ရဲ့ အတည်ပြုချက်တွင် အမျိုးသား လွှတ်တော်မှ ပြင်ဆင်အတည်ပြု သည့် မဲဆန္ဒနယ်မြေနှင့် နိုင်ငံတော်ဖွံ့ဖြိုးတိုးတက်ရေး အတွက် ဖွဲ့စည်းပုံအခြေခံဥပဒေနှင့်မဆန့်ကျင်စေဘဲ သက်ဆိုင်ရာမဲဆန္ဒနယ်မြေအတွင်းရှိ အာဏာပိုင်များနှင့် ပေါင်းစပ်ညှိနှိုင်းဆောင်ရွက်ပေးခြင်းဆိုတဲ့အချက်ဟာ ဆီလျော် ပြည့်စုံမှုရှိပါသဖြင့် အမျိုးသားလွှတ်တော်၏ အတည်ပြုချက်အတိုင်းထားရှိသင့်ကြောင်း စိစစ်တွေ့ရှိရပါတယ်။ အခန်း (၄)၊ အပိုဒ် ၉ အပိုဒ်ခွဲ (စ) တွင် မဲဆန္ဒရှင်များအား လွှတ်တော်အတွေ့အကြုံ ပြန်လည်ရှင်းလင်းတင်ပြခြင်းဟုအတည်ပြုခဲ့တဲ့ ပြည်သူ့ လွှတ်တော်ရဲ့ အတည်ပြုချက်သည် ဆီလျော်ပြည့်စုံမှုရှိပြီးဖြစ်ပါသဖြင့် ပြည်သူ့လွှတ်တော် ၏အတည်ပြုချက်အတိုင်းထားရှိရန် စိစစ်တွေ့ရှိရပါတယ်။ (ဃ) အခန်း (၄) ၊ အပိုဒ် ၁၀ အပိုဒ်ခွဲ (ဈ) တွင် ပြည်သူ့လွှတ်တော်၏ အတည်ပြုချက် ဖြစ်သော လွှတ်တော်ကိုယ်စားလှယ်များသည် တိုင်းဒေသကြီး သို့မဟုတ် ပြည်နယ် အဆင့်အဖွဲ့အစည်းများနှင့် အဖွဲ့အစည်းဝင်များအား လုပ်ငန်းလိုအပ်ချက်အရ သက်ဆိုင်ရာလွှတ်တော်များမှတစ်ဆင့် ဆက်သွယ်ဆောင်ရွက်ခြင်း၊ သက်ဆိုင်ရာ လွှတ်တော်များသို့ အသိပေးခြင်းသည်လည်းပြည့်စုံပြီးဖြစ်သဖြင့် ပြည်သူ့လွှတ်တော်၏ အတည်ပြုချက်အတိုင်းထားရှိသင့်ကြောင်း စိစစ်တွေ့ရှိရပါတယ်။ (င) အခန်း (၄)၊ အပိုဒ် ၁၂ အပိုဒ်ခွဲ (စ)တွင် လွှတ်တော်ကိုယ်စားလှယ်တစ်ဦးသည် မိမိမဲဆန္ဒနယ်မြေရှိ မဲဆန္ဒရှင်များနှင့်တွေ့ဆုံရာတွင် နေရာထိုင်ခင်းနှင့် လိုအပ်ချက်များကို မိမိ အစီအစဉ်ဖြင့်ဆောင်ရွက်ရာ၌လိုအပ်ပါက သက်ဆိုင်ရာအုပ်ချုပ်ရေးအဖွဲ့အစည်းများ နှင့်ညှိနှိုင်းဆောင်ရွက်နိုင်ခြင်း၊ လုံခြုံရေးဆိုင်ရာကိစ္စရပ်များနှင့်စပ်လျဉ်း၍ သက်ဆိုင်ရာ အုပ်ချုပ်ရေးအဖွဲ့အစည်းများထံ တောင်းခံခွင့်ရှိခြင်းဟူသော ပြဋ္ဌာန်းချက်သည် ပိုမို ပြည့်စုံပါသဖြင့် အမျိုးသားလွှတ်တော်၏ ပြင်ဆင်အတည်ပြုချက်အတိုင်း ပြဋ္ဌာန်းသင့်ကြောင်း စိစစ်တွေ့ရှိရပါတယ်။ (စ) အခန်း (၉)၊ အပိုဒ် ၃၅ တွင် လွှတ်တော်၏လုပ်ငန်းတာဝန်များကို စနစ်တကျအောင်မြင်စွာဆောင်ရွက်နိုင်ရန်အတွက် လွှတ်တော်ပုံမှန်အစည်းအဝေးကို ဥက္ကဋ္ဌကလိုအပ်သည့် အချိန်တွင်ခေါ်ယူကျင်းပရမည်ဟူသော ပြဋ္ဌာန်းချက်ကို ဖွဲ့စည်းပုံအခြေခံဥပဒေနှင့် ညီညွတ်စေရန် လွှတ်တော်ပုံမှန်အစည်းအဝေးကို ဥက္ကဋ္ဌက တစ်နှစ်လျှင်အနည်းဆုံး တစ်ချိန်ခေါ်ယူကျင်းပရမည်။ ပုံမှန်အစည်းအဝေးတစ်ကြိမ်နှင့် တစ်ကြိမ်အကြား အရှည်ကြာဆုံးကာလသည် ၁၂ လထက်မပိုစေရဟူသော ဖွဲ့စည်းပုံအခြေခံဥပဒေ အတိုင်း ပြဋ္ဌာန်းခြင်းသည်ဆီလျော်ပါသဖြင့် သဘောတူညီသင့်ကြောင်း အမျိုးသားလွှတ်တော်ရဲ့ ပြင်ဆင်ချက်ကိုသဘောတူညီသင့်ကြောင်း စိစစ်တွေ့ရှိရပါသည်။ (ဆ) အခန်း (၉)၊ ပုဒ်မ ၃၉ ပုဒ်မခွဲ (ဂ)၊ အခန်း (၉)၊ ပုဒ်မ ၄၀၊ အခန်း (၉)၊ ပုဒ်မ ၄၁၊ အခန်း (၉)၊ ပုဒ်မ ၄၂ နှင့် အခန်း (၁၁)၊ အပိုဒ် ၅၅ တို့သည် ပြည်သူ့လွှတ်တော်ဆိုင်ရာ ဥပဒေကြမ်း၏ မူလပြဋ္ဌာန်းချက်တွင်ပါရှိသော်လည်း နုတ်ပယ်လိုက်ပါက မူလ ဥပဒေကြမ်းကိုမထိခိုက်ကြောင်း အခြေခံဥပဒေနှင့်ညီညွတ်စေရန် နုတ်ပယ်ခြင်း ဖြစ်ကြောင်းနှင့် ကျန်ရှိနေသောပုဒ်မများတွင် နုတ်ပယ်လိုက်သောပုဒ်မများ၏ အဓိပ္ပာယ် ကိုဖော်ဆောင်ပေးထားသည်များကို စိစစ်တွေ့ရှိရပါသဖြင့် နုတ်ပယ်ရန်အချက်များကို သဘောတူညီသင့်ပါကြောင်းတင်ပြအပ်ပါတယ်။ (ဇ) အခန်း (၁၄)၊ အပိုဒ် ၆၃ တွင်ပြည်သူ့လွှတ်တော်ဆိုင်ရာဥပဒေကြမ်း၏ မူလပြဋ္ဌာန်းချက်တွင်ပါရှိသော်လည်း နုတ်ပယ်လိုက်ပါက မူလဥပဒေကြမ်းကိုမထိခိုက်ကြောင်း၊ အခြေခံ ဥပဒေနှင့် ညီညွတ်စေရန်နုတ်ပယ်ခြင်းဖြစ်ကြောင်းနှင့် ကျန်ရှိနေသောပုဒ်မများတွင် နုတ်ပယ်လိုက်သောပုဒ်မများ၏ အဓိပ္ပါယ်ကိုဖော်ဆောင်ပေးထားသည်များကို စိစစ်တွေ့ ရှိရပါတယ်။ ထို့ကြောင့် အမျိုးသားလွှတ်တော်နှင့်ညှိနှိုင်းသဘောတူခဲ့သည့် နုတ်ပယ်ရန် အချက်ကိုအတည်ပြု သင့်ပါကြောင်း စိစစ်တွေ့ရှိပါတယ်။ (ဈ) အခန်း (၁၄)၊ အပိုဒ် ၆ရ တွင် ပြည်သူ့လွှတ်တော်က လွှတ်တော်သည် လွှတ်တော်ကိုယ်စားလှယ်ရုံးများကို လိုအပ်သောမြို့နယ်များတွင် ဖွင့်လှစ်တည်ထောင်ပေးရမည်ဟု ပြဋ္ဌာန်းခဲ့ပါတယ်။ အမျိုးသားလွှတ်တော်က ပုဒ်မ ၆၂ ဟုပြောင်းလဲပြီး လွှတ်တော်သည် လွှတ်တော်ကိုယ်စားလှယ်ရုံးများကို လိုအပ်သောမြို့နယ်များတွင် ဖွင့်လှစ်တည်ထောင် ခွင့်ပေးနိုင်သည်ဟုပြင်ဆင်ခဲ့ပါတယ်။ အမျိုးသားလွှတ်တော်၏ ပြင်ဆင်အတည်ပြုချက် သည် ပြုလွယ်၊ ပြင်လွယ်ရှိပြီး အကျိုးအကြောင်းဆီလျော်သဖြင့် အတည်ပြုသင့်ကြောင်းစိစစ်တွေ့ရှိရပါတယ်။ (ည) အခန်း(၁၄)၊ အပိုဒ် ၆၈ တွင် ပြည်သူ့လွှတ်တော်က လွှတ်တော်ကိုယ်စားလှယ်ရုံးများတာဝန်ယူဖွင့်လှစ်ပေးနိုင်ခြင်းမရှိသေးမီ လွှတ်တော်ကိုယ်စားလှယ်များသည် မိမိ အစီအစဉ်ဖြင့်ဖွင့်လှစ်လိုပါက နေရာထိုင်ခင်း၊ ရုံးလုပ်ငန်းဆိုင်ရာကုန်ကျစရိတ်များ ကျခံ၍ လွှတ်တော်ကိုယ်စားလှယ်ရုံးများကို ဖွင့်လှစ်နိုင်သည်ဟုပြဋ္ဌာန်းခဲ့ပါတယ်။ ပြည်သူ့လွှတ်တော်၏အတည်ပြုချက်သည် ဆီလျော်ပြည့်စုံမှုရှိပါသဖြင့် ပြည်သူ့လွှတ်တော်၏အတည်ပြုချက်အတိုင်းထားရှိရန် စိစစ်တွေ့ရှိရပါတယ်။ (ဋ) အခန်း(၁၄)၊ အပိုဒ် ၆၉ တွင် ပြည်သူ့လွှတ်တော်က လွှတ်တော်သည် လွှတ်တော်ရုံးနှင့် လွှတ်တော်လုပ်ငန်းဆိုင်ရာကိစ္စရပ်များအတွက် သုံးစွဲကုန်ကျမည့် နှစ်စဉ်ဘဏ္ဍာငွေအရ အသုံးခန့်မှန်းချေငွေစာရင်းလျာထားချက်ကို ရေးဆွဲပြုစုပြီး သက်ဆိုင်ရာသို့ပေးပို့ရမည် ဟု ပြဋ္ဌာန်းခဲ့ပါတယ်။ ပြည်သူ့လွှတ်တော်၏အတည်ပြုချက်သည် ဆီလျော်ပြည့်စုံမှု ရှိပါသဖြင့် ပြည်သူ့လွှတ်တော်၏ အတည်ပြုချက်အတိုင်းထားရှိရန်စိစစ် တွေ့ရှိရပါတယ်။ (ဌ) အခန်း(၁၄)၊ အပိုဒ်၇၀၊ ၇၁၊ ၇၂ တို့သည် အမျိုးသားလွှတ်တော်မှ ပြင်ဆင်အတည်ပြုချက်များ၏ ပုဒ်မများရှေ့နောက်အစီအစဉ် ညီညွတ်စေရန် အပိုဒ်၊ အမှတ်စဉ် များကို ပြည်သူ့လွှတ်တော်မှအတည်ပြု သည့်အတိုင်းထားရှိသော ပုဒ်မအစီအစဉ်များ အရ ပြင်ဆင်အတည်ပြု သင့်ကြောင်းစိစစ်တွေ့ရှိရပါတယ်။ သို့ဖြစ်ပါ၍ အမျိုးသားလွှတ်တော်က ပြန်လည်ပေးပို့လာသော ပြည်သူ့လွှတ်တော်ဆိုင်ရာ ဥပဒေကြမ်းအား ပြည်သူ့လွှတ်တော်တွင် အတည်ပြုပြဋ္ဌာန်းနိုင်ရန်နှင့် အမျိုးသားလွှတ်တော်၏ ပြင်ဆင်အတည်ပြုချက်ကို သဘောမတူပါက ပြည်ထောင်စုလွှတ်တော်သို့ပေးပို့သွားနိုင်ရေးအတွက် လွှတ်တော်မှအတည်ပြုပေးနိုင်ပါရန် ပြည်သူ့လွှတ်တော်ဥပဒေကြမ်းကော်မတီကိုယ်စား ပြည်သူ့ လွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့တင်ပြရင်း နိဂုံးချုပ်အပ်ပါတယ်ခင်ဗျား။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီရဲ့ ဆောင်ရွက် ရမယ့် တာဝန်ကိုအနည်းငယ်ရှင်းလင်းတင်ပြလိုပါတယ်။ ဥပဒေကြမ်းတစ်ခုလွှတ်တော်တစ်ရပ်သို့ တင်သွင်းမယ်ဆိုရင် ဥပဒေကြမ်းကော်မတီသည် တင်ပြလာသောဥပဒေကြမ်းအပေါ် စိစစ်ဖို့ တိုင်းတာရန်အချက် ၁၂ ချက်ပါရှိပါတယ်။ ဒီ ၁၂ ချက်ထဲက အဓိကအချက် သုံးချက်ရှိပါတယ်။ နံပါတ် (၁) ကတော့ ဖွဲ့စည်းပုံအခြေခံဥပဒေနှင့် ညီညွတ်မှု ရှိ၊ မရှိ။ နံပါတ်(၂)ကတော့ အတိုကောက် ပြောမယ်ဆိုရင် ဒို့တာဝန်အရေးသုံးပါးကို ထိခိုက်မှု ရှိ၊ မရှိ။ နံပါတ်(၃)ကတော့ နိုင်ငံတော် အကျိုးစီးပွား၊ ပြည်သူ့အကျိုးစီးပွားကိုဆောင်ရွက်နိုင်ခြင်းရှိ၊ မရှိဆိုတဲ့ ပေတံ ၁၂ ချောင်းထဲက အဓိက သုံးချောင်းနဲ့ တိုင်းထွာရမှာဖြစ်ပါတယ်။ အဲ့ဒီလိုတိုင်းထွာတဲ့နေရာမှာ ဥပဒေကြမ်းကော်မတီနဲ့ အဓိက ဥပဒေကြောင်းအချင်းအရာဖြစ်တဲ့ ဖွဲ့စည်းပုံအခြေခံဥပဒေနှင့်ညီညွတ်ခြင်း ရှိ၊ မရှိ ဆိုတာကိုတော့ ပြတ်ပြတ်သားသားတိုင်းထွာပြီးတဲ့အခါမှာ ညီညွတ်မှုရှိတဲ့ဟာကိုပဲ ခွင့်ပြုပြီးတော့၊ ညီညွတ်မှုမရှိတဲ့ ကိစ္စရပ်များကို လုံးဝချန်လှပ်ထားရမှာဖြစ်ပါတယ်။ ဒီလို ရှင်းလင်းတင်ပြခြင်းဟာ ပြည်ထောင်စု လွှတ်တော်မှာကျင်းပခဲ့တဲ့ ဥပဒေကြမ်းကော်မတီများရဲ့ ဆောင်ရွက်မှုများဟာ သက်ဆိုင်ရာလွှတ်တော် များမတင်ပြမီကတည်းကိုက ဆောင်ရွက်ပြီးဖြစ်ပါတယ်။ အဲ့ဒီကမှတစ်ခါ ပြည်ထောင်စုလွှတ်တော်သို့ တင်ပြတဲ့အခါမှာ လိုအပ်လာလို့ရှိရင် ဥပဒေကြမ်းပူးပေါင်းကော်မတီက တင်ပြလာတဲ့ဟာတွေကို စိစစ်ပြီးတော့မှ ဖွဲ့စည်းပုံအခြေခံဥပဒေနဲ့ညီညွတ်မှုရှိတဲ့ဟာတွေကိုပဲ ပြည်ထောင်စုလွှတ်တော်ကို တင်ပြရတာဖြစ်ပါတယ်။ ပြည်ထောင်စုလွှတ်တော်ရောက်တဲ့အခါမှာ တင်ပြလာတဲ့ ဥပဒေကြမ်း တွေပေါ်မူတည်ပြီးတော့ ဆွေးနွေးပြီးတဲ့အခါမှာ နောက်ဆုံးဆုံးဖြတ်ချက်ချတာဖြစ်ပါတယ်။ ဒါကြောင့် မို့လို့ ဥပဒေကြမ်းကော်မတီများသည် သက်ဆိုင်ရာလွှတ်တော်များကို ဥပဒေကြမ်းများမတင်ပြမီ ကြို တင်စိစစ်ဆောင်ရွက်ရတဲ့ တာဝန်များယူပါတယ်။ အထူးသဖြင့်တော့ ဖွဲ့စည်းပုံအခြေခံဥပဒေနှင့် ညီညွတ်ခြင်းရှိ၊ မရှိအပါအဝင် ခုနကကျွန်တော်တင်ပြတဲ့ ၁၂ ချက်ထဲကမှ အဓိကသုံးချက်ကိုတာဝန်ယူ ဆောင်ရွက်ရတာဖြစ်ပါတယ်။ ဒါကြောင့် ပြည်ထောင်စုလွှတ်တော်ကို နောက်ဆုံးဥပဒေကြမ်းပူးပေါင်း ကော်မတီကတင်ပြပြီးနောက်ပိုင်းမှာ ဥပဒေကြမ်းကော်မတီ သို့မဟုတ် ဥပဒေကြမ်းပူးပေါင်းကော်မတီ ရဲ့ လုပ်ငန်းတာဝန်များ ပြီးဆုံးသွားပြီဖြစ်ပါတယ်။ ဒါကြောင့် ပြည်ထောင်စုလွှတ်တော်ကဆုံးဖြတ်လိုက်တဲ့ အတည်ပြု သည်ဟုမှတ်ယူသော သို့မဟုတ် အတည်ပြု သောဥပဒေကြမ်းကို ပူးပေါင်းကော်မတီနဲ့ ထပ်မံစိစစ်ရန်တာဝန်မရှိပါဘူး။ ထပ်မံစိစစ်ရန် အကြောင်းမရှိပါဘူး။ အဆင့်လိုက်၊ အဆင့်လိုက် အားလုံးစိစစ်ပြီးဖြစ်ပါတယ်။ ဒါကြောင့်တာဝန်မရှိတဲ့ အဖွဲ့၊ ဆောင်ရွက်ပြီးတဲ့အဖွဲ့က ဖွဲ့စည်းပုံအခြေခံ ဥပဒေနဲ့ညီညွတ်ခြင်းရှိ၊ မရှိ သံသယရှိသည်ဆိုတဲ့ အချက်များကိုလည်း မည်သည့်အဖွဲ့အစည်း၊ မည်သည့်ပုဂ္ဂိုလ်မှတင်ပြရန်အကြောင်းမရှိပါဘူး။ ထို့ကြောင့် ဖွဲ့စည်းပုံအခြေခံဥပဒေဆိုင်ရာခုံရုံး ကိုလည်းသူတို့ရဲ့ ထင်မြင်ယူဆချက်တင်ပြရန် အကြောင်းမရှိပါဘူး။ ဒါကြောင့်မို့လို့ ဥပဒေကြမ်းကော်မတီရဲ့ တာဝန်၊ လုပ်ပိုင်ခွင့်၊ အခွင့်အရေးတွေဟာ ဘယ်အချိန်မှာပြီးဆုံးသွားပြီလဲဆိုတာကို လွှတ်တော်ကိုယ်စားလှယ်များ သဘောပေါက်ထားခြင်းအားဖြင့်၊ အားလုံးသိရှိထားခြင်းအားဖြင့် ပြည်ထောင်စုလွှတ်တော်မှာဖြစ်ပေါ်ခဲ့တဲ့ အငြင်းပွားမှုသည် ဘယ်ဟာမှန်လဲ၊ ဘယ်ဟာမှားလဲဆိုတာကို တစ်ခါတည်းဆုံးဖြတ်နိုင်ဖို့အတွက် ကျွန်တော်တင်ပြခြင်းဖြစ်ပါတယ်။ အခုလည်း ဒီနေ့ ဥပဒေကြမ်းကော်မတီရဲ့ တင်ပြတဲ့နေရာမှာ တချို့ အမှတ်စဉ် ၁ မှာ ဖွဲ့စည်းပုံအခြေခံဥပဒေအရခွင့်ပြု ထားသော ဆိုတဲ့ဟာက အမှန်တကယ်ပြောမယ်ဆိုရင် ဒီအပိုဒ်ဟာမလိုပါဘူး။ မလိုတဲ့အတွက် ဥပဒေကြမ်းကော်မတီအနေနဲ့ ပြတ်ပြတ်သားသား ဒါမျိုးနဲ့ပတ်သက်လို့ငြင်းပယ်ဖို့လိုပါတယ်။ အလားတူပဲ ဖွဲ့စည်းပုံအခြေခံဥပဒေကို ဒီအထဲမှာ ဆွဲဆွဲထည့်ထားခြင်းအားဖြင့် နောင်တစ်ချိန်မှာ မိမိတို့အတွက် အငြင်းပွားဖွယ်ရာဖြစ်ပြီးတော့ ဆောင်ရွက်နိုင်တဲ့ကိစ္စဖြစ်တဲ့အတွက် ဒီကိစ္စမျိုးကိုလည်းအလေးအနက် စဉ်းစားရမယ့်သဘောဖြစ်လာပါတယ်။ ကျွန်တော်တင်ပြတာက ဖွဲ့စည်းပုံအခြေခံဥပဒေနဲ့ညီညွတ်မှု မရှိသော၊ ဥပဒေနှင့်မဆန့်ကျင်သောဆိုတဲ့စကားများဟာ ဒီထဲပါလာဖို့အကြောင်းမရှိဘူး။ ဆန့်ကျင် တယ်၊ မညီညွတ်ဘူးဆို တစ်ခါတည်းဖြတ်ချရုံပဲရှိပါတယ်။ ကျန်တဲ့ပြင်ဆင်လိုတဲ့အပိုင်းကတော့ သိ၏။ မသိ၏ပေါ်မှာမူတည်ပြီးတော့ စဉ်းစားရမှာဖြစ်တဲ့အတွက် ဖွဲ့စည်းပုံအခြေခံဥပဒေမှလွဲလို့ ကျန်တဲ့ ဒီဥပဒေကြမ်းကော်မတီရဲ့ တင်ပြချက်ကိုတော့ လွှတ်တော်ကလက်ခံစဉ်းစားပေးရမှာဖြစ်သလို ပုဂ္ဂလိက ကိုယ်စားလှယ်များရဲ့ တင်ပြချက်ကိုလည်း အလေးအနက်ထားစဉ်းစားပေးရမှာဖြစ်ကြောင်း ကျွန်တော် တင်ပြခြင်းဖြစ်ပါတယ်။ ဒါကြောင့် ကျွန်တော်တို့ ဒီဆွေးနွေးမှုလုပ်ငန်းစဉ်ကိုဆက်ပြီးတော့ဆောင်ရွက် ပါမယ်။</speech>
<title>ပြည်သူ့လွှတ်တော်ဥက္ကဋ္ဌက “ ပြည်သူ့လွှတ်တော်ဆိုင်ရာ ဥပဒေကြမ်း” နှင့်စပ်လျဉ်း၍ အမျိုးသားလွှတ်တော်၏ပြင်ဆင်ချက်များကို လွှတ်တော်သို့တင်ပြခြင်း၊ အမည်စာရင်း တင်သွင်းထားသောလွှတ်တော်ကိုယ်စားလှယ်များက ဆွေးနွေးခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်က ပြင်ဆင်ချက် များဖြင့်ပြန်လည်ပေးပို့လာသော ပြည်သူ့လွှတ်တော်ဆိုင်ရာဥပဒေကြမ်းနှင့်စပ်လျဉ်းပြီး ပြည်သူ့ လွှတ်တော်ဆိုင်ရာနည်းဥပဒေ ၁၆၂ အရ လွှတ်တော်ကိုယ်စားလှယ်များထံ ပြင်ဆင်ချက်မိတ္တူများ ဖြန့်ဝေခြင်း၊ လွှတ်တော်သို့အသိပေးခြင်းများဆောင်ရွက်ပြီးဖြစ်ပါတယ်။ အမျိုးသားလွှတ်တော်ရဲ့ ပြင်ဆင်ချက်အပိုဒ်၊ အပိုဒ်ခွဲ ၁၈ ခုအနက် ပြင်ဆင်ချက် ၈ ခုအပေါ်ဆွေးနွေးလိုကြောင်း အဆိုတင်သွင်း ထားပါတယ်။ ယခု အမျိုးသားလွှတ်တော်ရဲ့ ပြင်ဆင်ချက်များကို အပိုဒ်၊ အပိုဒ်ခွဲအလိုက်တင်ပြခြင်း၊ ဆွေးနွေးခြင်းများဆောင်ရွက်ပြီး လွှတ်တော်ရဲ့ အဆုံးအဖြတ်ရယူသွားမှာဖြစ်ပါတယ်။ ဒါကြောင့် တင်ပြ ချက်အပေါ် ဥပဒေကြမ်းကော်မတီမှစတင်ဆွေးနွေးဖို့ ဖိတ်ခေါ်ပါတယ်</speech>
<speech><mp id="431">ဒေါ်နန်းဝါနု(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ဥက္ကဋ္ဌကြီးရှင့်။ ကျွန်မကအခန်း (၁)၊ အပိုဒ် ၂ အပိုဒ်ခွဲ (ဋ) ကိုအရင်ဆွေးနွေးပါ့မယ်ရှင်။ အခန်း(၁)၊ အပိုဒ် ၂ အပိုဒ်ခွဲ (ဋ) မူလအဆိုပြု ပြဋ္ဌာန်းချက်မှာ လွှတ်တော်ကိုယ်စားလှယ်ရုံးဆိုသည်မှာ လွှတ်တော်ကိုယ်စား လှယ်များ၏ လုပ်ငန်းတာဝန်များကိုထမ်းဆောင်နိုင်ရန် မြို့နယ်များတွင် ဖွင့်လှစ်ထားသောရုံးကိုဆို သည်။အမျိုးသားလွှတ်တော်ရဲ့ ပြင်ဆင်အတည်ပြုချက်ကတော့ လွှတ်တော်ကိုယ်စားလှယ်ရုံးဆိုသည် မှာ လွှတ်တော်ကိုယ်စားလှယ်များအား ဖွဲ့စည်းပုံအခြေခံဥပဒေအရခွင့်ပြုထားသော လုပ်ငန်းတာဝန် များကိုထမ်းဆောင်နိုင်ရန် မြို့နယ်များတွင်ဖွင့်လှစ်ထားသောရုံးကိုဆိုသည်။ အမျိုးသားလွှတ်တော်ရဲ့ ပြင်ဆင်ချက်အပေါ်မှာ ဥပဒေကြမ်းကော်မတီရဲ့ တင်ပြချက်ကတော့ မူလပြဋ္ဌာန်းချက်အတိုင်းထား ရှိသင့်ပါသည်။ အကျိုးအကြောင်းဖော်ပြချက်ကတော့ ကိုယ်စားလှယ်များရဲ့ တာဝန်နဲ့ လုပ်ပိုင်ခွင့် များကို ပုဒ်မ ၉၊ ပုဒ်မ ၁၀ မှာပြဋ္ဌာန်းထားပြီးဖြစ်လို့ မူလပြဋ္ဌာန်းချက်မှာပြီး ပြည့်စုံပြီးဖြစ်ပါတယ်။ ဒါကြောင့် မူလပြဋ္ဌာန်းချက်အတိုင်းထားရှိသင့်ပါကြောင်း တင်ပြအပ်ပါတယ်ရှင်။ (ဩဘာသံများ)</speech>
<speech type="speaker">ပြည်သူ့လွှတ်တော်ဥပဒေကြမ်းကော်မတီပြင်ဆင်ချက်၊ အမျိုးသားလွှတ်တော်ရဲ့ ပြင်ဆင်ချက်အား သဘောမတူကြောင်းဖော်ပြထားပါတယ်။ ဒါကြောင့် ဥပဒေကြမ်းကော်မတီရဲ့ ပြင်ဆင်ချက်အား ကန့်ကွက်လိုသူရှိက မတ်တတ်ရပ်ပေးပါ။ ကြားနေသူရှိက မတ်တတ်ရပ်ပေးပါ</speech>
<speech type="speaker">ကန့်ကွက်သူ၊ ကြားနေသူမရှိတဲ့အတွက် ပြည်သူ့လွှတ်တော်ဥပဒေကြမ်းကော်မတီရဲ့ တင်ပြချက်သည် ပြည်သူ့လွှတ်တော်က အတည်ပြု ထားတဲ့အတိုင်းဖြစ်ကြောင်း အတည်ပြုကြေညာပါတယ်။ (ဩဘာသံများ)</speech>
<speech type="speaker">အစီအစဉ် ၂၊ ဦးဝင်းသန်း၊ သာပေါင်းမဲဆန္ဒနယ်ကတင်ပြဖို့ ဖြစ်ပါတယ်</speech>
<speech><mp id="470">ဦးဝင်းသန်း(သာပေါင်းမဲဆန္ဒနယ်)</mp>ကျွန်တော်၏မူလအဆိုပြုချက်မှာ ပြည်သူ့လွှတ်တော်၏ အတည်ပြုချက်အတိုင်းထားရှိသင့်ပါသည်လို့ပါရှိပါတယ်။ ပြည်သူ့လွှတ်တော်ဥပဒေကြမ်းကော်မတီ နှင့်ပြန်လည်ညှိနှိုင်းချက်အရ အမျိုးသားလွှတ်တော်၏ ပြင်ဆင်အတည်ပြုချက်အတိုင်းသာထားရှိ သင့်ပါကြောင်း ကျွန်တော်၏မူလအဆိုအား ဤနေရာတွင်ရုပ်သိမ်းအပ်ပါတယ်။ (ဩဘာသံများ)</speech>
<speech type="speaker">ဒါကြောင့် ဦးဝင်းသန်းရဲ့ အမျိုးသားလွှတ်တော်ရဲ့ ပြင်ဆင်ချက်အား သဘောတူ ကြောင်းတင်ပြမှုနဲ့ပတ်သက်ပြီးတော့ ကန့်ကွက်လိုသူရှိက မတ်တတ်ရပ်ပေးပါ။ ကြားနေသူရှိက မတ်တတ်ရပ်ပေးပါ။ ကန့်ကွက်၊ ကြားနေမရှိတဲ့အတွက် အမျိုးသားလွှတ်တော်ရဲ့ ပြင်ဆင်ချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၃ ၊ ဥပဒေကြမ်းကော်မတီမှ ဆွေးနွေးတင်ပြဖို့ ဖြစ်ပါတယ်</speech>
<speech><mp id="431">ဒေါ်နန်းဝါနု(အဖွဲ့ဝင်၊ ဥပဒေကြမ်းကော်မတီ)</mp>အမှတ်စဉ် ၃ ၊ အခန်း (၄)၊ အပိုဒ် ၉ အပိုဒ်ခွဲ(စ) မူလအဆိုပြု ပြဋ္ဌာန်းချက်မှာ မဲဆန္ဒရှင်များအား အတွေ့အကြုံ ပြန်လည်ရှင်းလင်းတင်ပြခြင်း၊ ပြည်သူ့လွှတ်တော်ရဲ့ အတည်ပြုချက်က မဲဆန္ဒရှင်များအား လွှတ်တော်အတွေ့အကြုံ ပြန်လည်ရှင်းလင်း တင်ပြခြင်း၊ အမျိုးသားလွှတ်တော်က ပြင်ဆင်အတည်ပြုချက်၊ လွှတ်တော်ကိုယ်စားလှယ်တစ်ဦးသည် လွှတ်တော်တံခါးပိတ်အစည်းအဝေးများနှင့် ကော်မတီအစည်းအဝေးများတွင် ဆွေးနွေးသည့် အကြောင်းကိစ္စများ၊ နိုင်ငံတော်၏ လျှို့ဝှက်ချက်များ၊ လွှတ်တော်မှတ်တမ်းမှပယ်ဖျက်ထုတ်ပယ်ထား သောအကြောင်းကိစ္စရပ်များမှအပ လွှတ်တော်တွင်သော်လည်းကောင်း၊ လွှတ်တော်အဖွဲ့အစည်းများ တွင်သော်လည်းကောင်း ဆွေးနွေးဆောင်ရွက်ချက်များကို မိမိအားတင်မြှောက်လိုက်သော မဲဆန္ဒနယ်ရှိ ပြည်သူများအား ပြန်လည်အစီရင်ခံခွင့်ရှိခြင်း၊ ပြည်သူ့လွှတ်တော်ဥပဒေကြမ်းရဲ့ သဘောထားက ပြည်သူ့လွှတ်တော်၏ အတည်ပြုချက်အတိုင်းထားရှိသင့်ပါတယ်။ ကျိုးကြောင်းဖော်ပြချက်ကတော့ အမျိုးသားလွှတ်တော်ရဲ့ ပြင်ဆင်ချက်၌လွှတ်တော်ကိုယ်စားလှယ်တစ်ဦးသည်ဟု ဖော်ပြချက်မှာ ပြဌာန်းသည့်ဥပဒေပုဒ်မ၊ ခေါင်းစဉ်နှင့်မကိုက်ညီခြင်း၊ လွှတ်တော်ကိုယ်စားလှယ်များလိုက်နာရမည့် စည်းကမ်းများကို အခန်း(၁၃)၊ ပုဒ်မ ၅၉ ပုဒ်မခွဲ (စ) ရှိပြဋ္ဌာန်းချက်တွင် ပြည့်စုံစွာဖော်ပြထားပြီးဖြစ်၍သီးခြားကန့်သတ်ချက်များ ပြဋ္ဌာန်းရန်မလိုသဖြင့် ပြည်သူ့လွှတ်တော်ကအတည်ပြု ထားတဲ့ ပြဋ္ဌာန်း ချက်မှာလုံလောက်သည့် ပြဋ္ဌာန်းချက်ဖြစ်ပါတယ်။ ဒါကြောင့်ပြည်သူ့လွှတ်တော်ရဲ့ အတည်ပြုချက် အတိုင်းထားရှိသင့်ပါကြောင်း တင်ပြအပ်ပါတယ်ရှင်။ (ဩဘာသံများ)</speech>
<speech type="speaker">ပြည်သူ့လွှတ်တော်ရဲ့ အတည်ပြုချက်ကို ကန့်ကွက်လိုသူရှိက မတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်၊ ကြားနေသူမရှိတဲ့အတွက် ပြည်သူ့လွှတ်တော်ရဲ့ အတည်ပြုချက် အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">ကန့်လန့်ဖြတ်အမှတ်စဉ် ၄၊ ဥပဒေကြမ်းကော်မတီကတင်ပြဖို့ ဖြစ်ပါတယ်</speech>
<speech><mp id="431">ဒေါ်နန်းဝါနု(အဖွဲ့ဝင်၊ ဥပဒေကြမ်းကော်မတီ)</mp>အမှတ်စဉ် ၄ ၊ အခန်း (၄)၊ အပိုဒ် ၁၀ အပိုဒ်ခွဲ(ဈ) မူလအဆိုပြုပြဋ္ဌာန်းချက်မှာ လွှတ်တော်ကိုယ်စားလှယ်များသည် တိုင်းဒေသကြီး သို့မဟုတ် ပြည်နယ် အဆင့်အဖွဲ့အစည်းများနှင့် အဖွဲ့အစည်းဝင်များအား လုပ်ငန်းလိုအပ်ချက်အရ သက်ဆိုင်ရာ လွှတ်တော်များမှတစ်ဆင့် ဆက်သွယ်ဆောင်ရွက်ခြင်း၊ သက်ဆိုင်ရာလွှတ်တော်များသို့ အသိပေးခြင်း၊ ပြည်သူ့လွှတ်တော်ရဲ့ အတည်ပြုချက်က မူလအဆိုပြုပြဋ္ဌာန်းချက်အတိုင်း ထားရှိရန် ဖြစ်ပါတယ်။ အမျိုးသားလွှတ်တော်ရဲ့ ပြင်ဆင်အတည်ပြုချက်ကတော့ လွှတ်တော်ကိုယ်စားလှယ်များသည် တိုင်းဒေသကြီး သို့မဟုတ် ပြည်နယ်ကိုယ်ပိုင်အုပ်ချုပ်ခွင့်ရတိုင်း၊ ကိုယ်ပိုင်အုပ်ချုပ်ခွင့်ရဒေသအဆင့် အဖွဲ့အစည်းများနှင့် လုပ်ငန်းလိုအပ်ချက်များဆောင်ရွက်လိုပါက သက်ဆိုင်ရာတိုင်းဒေသကြီး သို့မဟုတ် ပြည်နယ်လွှတ်တော်များသို့ ပြည်သူ့လွှတ်တော်မှတစ်ဆင့် ဆက်သွယ်ဆောင်ရွက်ခြင်းဖြစ်ပါတယ်။ ဥပဒေကြမ်းကော်မတီက အမျိုးသားလွှတ်တော်ရဲ့ ပြင်ဆင်အတည်ပြုချက်ကိုသဘောမတူကြောင်းပြောဆိုသွားပါတယ်ရှင်။ သူ့ရဲ့ ကျိုးကြောင်းဖော်ပြချက်ကတော့ လွှတ်တော်ကိုယ်စားလှယ်များ နဲ့သက်ဆိုင်ရာလွှတ်တော်များ၊ သက်ဆိုင်ရာလွှတ်တော်ဆိုသည်မှာ အမျိုးသားလွှတ်တော်လို့လည်း ပြောလို့ရပါတယ်။ ပြည်သူ့လွှတ်တော်လို့လည်းပြောလို့ရပါတယ်။ သူနဲ့သက်ဆိုင်တဲ့ တိုင်းဒေသကြီး သို့မဟုတ် ပြည်နယ်လွှတ်တော်လို့လည်းပြောလို့ရပါတယ်။ ဒါ့ကြောင့် အမျိုးသားလွှတ်တော်ရဲ့ ပြင်ဆင် အတည်ပြုချက်မှာပါတဲ့ ပြည်သူ့လွှတ်တော်မှတစ်ဆင့်ဆိုတာက ဒီသက်ဆိုင်ရာလွှတ်တော်များဆိုတာ ထက်ပိုပြီးကျဉ်းမြောင်းတဲ့အတွက်ကြောင့် သက်ဆိုင်ရာလွှတ်တော်ဆိုတာကို ယူရမှာဖြစ်တဲ့အတွက် ကြောင့် မူလအဆိုပြုပြဋ္ဌာန်းချက်ကိုယူသင့်ပါကြောင်း တင်ပြအပ်ပါတယ်ရှင်။ (ဩဘာသံများ)</speech>
<speech type="speaker">ပြည်သူ့လွှတ်တော်ကအတည်ပြု ထားတဲ့ အဆိုပြုပြဋ္ဌာန်းချက်အတိုင်းထားရှိသည် ဆိုတာကို ကန့်ကွက်လိုသူရှိက မတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်၊ကြားနေသူမရှိတဲ့အတွက် ပြည်သူ့လွှတ်တော်က အတည်ပြု ထားတဲ့ အတည်ပြုချက်အတည်ဖြစ် ကြောင်းကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၅ ၊ ဥပဒေကြမ်းကော်မတီမှတင်ပြဖို့ ဖြစ်ပါတယ်</speech>
<speech><mp id="240">ဦးသောင်း(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီး ခင်ဗျား။ ကျွန်တော့်အနေနဲ့ အမှတ်စဉ် ၅၊ အခန်း(၄)၊ အပိုဒ် ၁၂ အပိုဒ်ခွဲ (စ) အဆိုပြုပြဋ္ဌာန်းချက်က လွှတ်တော်ကိုယ်စားလှယ်တစ်ဦးသည် မိမိမဲဆန္ဒနယ်မြေအတွင်းရှိ မဲဆန္ဒရှင်များနှင့်တွေ့ဆုံရာတွင် နေရာထိုင်ခင်း၊ လုံခြုံရေးနှင့်အခြားကိစ္စရပ်များကို သက်ဆိုင်ရာအုပ်ချုပ်ရေးအဖွဲ့ အစည်းများထံမှ ရယူခွင့်ရှိခြင်းဆိုပြီး ပြဋ္ဌာန်းထားပါတယ်။ ကျွန်တော်တို့ ပြည်သူ့လွှတ်တော်က စိစစ်ထားတာကတော့ အဆိုပြုပြဋ္ဌာန်းချက်အတိုင်း၊ မူလပြဋ္ဌာန်းချက်အတိုင်းထားသင့်တယ်လို့ ကျွန်တော်တို့ကအကြံပြု ထား ပါတယ်။ တစ်ခါအမျိုးသားလွှတ်တော်က ပြင်ဆင်အတည်ပြုချက်ကတော့ လွှတ်တော်ကိုယ်စားလှယ် တစ်ဦးသည် မိမိမဲဆန္ဒနယ်မြေရှိ မဲဆန္ဒရှင်များနှင့်တွေ့ဆုံရာတွင် နေရာထိုင်ခင်းနှင့် လိုအပ်ချက်များကို မိမိအစီအစဉ်ဖြင့်ဆောင်ရွက်ရာ၌လိုအပ်ပါက သက်ဆိုင်ရာအုပ်ချုပ်ရေးအဖွဲ့အစည်းများနှင့် ညှိနှိုင်းဆောင်ရွက်နိုင်ခြင်း၊ လုံခြုံ ရေးဆိုင်ရာကိစ္စရပ်များနှင့်စပ်လျဉ်း၍ သက်ဆိုင်ရာအုပ်ချုပ်ရေးအဖွဲ့အစည်း များထံတောင်းယူခွင့်ရှိခြင်းဆိုပြီးတော့မှ အမျိုးသားလွှတ်တော်က ပြင်ဆင်ချက်ပြန်လာပါတယ်။ အဲ့ဒီမှာ ကျွန်တော်တို့ အမျိုးသားလွှတ်တော်ရဲ့ ပြင်ဆင်ချက်အပေါ်တင်ပြချက်က အမျိုးသား လွှတ်တော်၏ အတည်ပြုချက်အတိုင်းသာရှိသင့်ပါသည်ဆိုပြီးတော့မှ ကျွန်တော်တို့ သဘောတူထား ပါသည်။ ကျိုးကြောင်းဖော်ပြချက်ကတော့ အမျိုးသားလွှတ်တော်က အတည်ပြု သည့်ပြဌာန်းချက်မှာ ပြီးပြည့်စုံကျစ်လစ်သည့်အတွက် အမျိုးသားလွှတ်တော်က စိစစ်ထားတဲ့အချက်ကို လက်ခံသင့်ကြောင်း တင်ပြလိုပါတယ်။ (ဩဘာသံများ)</speech>
<speech type="speaker">ဒီနေရာမှာ ဦးဝင်းသန်း မူလတင်ပြထားတာရှိပါတယ်။ ပြည်သူ့လွှတ်တော်၏ အတည်ပြုချက်အတိုင်းထားရှိသင့်သည်ဆိုပြီးတော့ ဒီစာရွက်မှာတင်ပြထားတာရှိတယ်။ ဒါနဲ့ပတ်သက် လို့ ဦးဝင်းသန်း ပြန်လည်ရှင်းလင်းပေးပါ</speech>
<speech><mp id="470">ဦးဝင်းသန်း(သာပေါင်းမဲဆန္ဒနယ်)</mp>လေးစားအပ်ပါသော ဥက္ကဋ္ဌကြီးခင်ဗျား။ မူလပြဋ္ဌာန်း ချက်ရယ်၊ ပြည်သူ့လွှတ်တော်က အဆိုပြုပြဋ္ဌာန်းချက်ရယ်၊ အမျိုးသားလွှတ်တော်က ပြန်လည်ပြင်ဆင် အတည်ပြုချက်ကြားမှာ အဓိကကွာခြားချက်က နေရာထိုင်ခင်းနှင့်လိုအပ်ချက်များကို မိမိအစီအစဉ် ဖြင့်ဆောင်ရွက်ရာ၌ လိုအပ်ပါကဆိုတဲ့စကားလုံးပါဝင်ပါတယ်။ မိမိအစီအစဉ်ဖြင့် လိုအပ်ပါကဆိုတဲ့ စကားရပ်ကို ဒီနေရာမှာထည့်လိုက်ရင် နောက်ပိုင်းမှာလာမယ့် ပုဒ်မ ၆၈ မှာ လာမယ့်လွှတ်တော်က ဆောင်ရွက်ပေးနိုင်ခြင်းမရှိသေးမီဆိုတဲ့ အနေအထားမျိုးတွေ၊ နောက်ပြီးတော့ မိမိကိုယ်တိုင် ကုန်ကျစရိတ်ကျခံ၍ ဖွင့်လှစ်နိုင်ပြီဆိုတဲ့ စကားလုံးတွေနဲ့ ဝိရောဓိဖြစ်နိုင်၊ ရှုပ်ထွေးနိုင်ပါတယ်။ ဒုတိယအချက်က မိမိအစီအစဉ်ဖြင့် ဆောင်ရွက်ရာ၌ လိုအပ်ပါကဆိုတဲ့စကားရပ်မျိုးသည် လိုအပ်ရင် နောင်မှ နည်းဥပဒေနှင့် အမိန့်ကြော်ငြာစာများမှာထုတ်ပြန်နိုင်ပြီးတော့ မူရင်းဥပဒေရဲ့ စာပိုဒ်ကြီးထဲမှာ ထည့်ရင်ဥပဒေရဲ့ ခန့်ညားမှုနှင့်မကိုက်ညီပါဘူး။ နောင်မှလိုလို့ နည်းဥပဒေမှာထည့်လို့ရတဲ့စကားရပ် ဖြစ်တဲ့အတွက် ပြည်သူ့လွှတ်တော်ကအတည်ပြုချက်အတိုင်း ကျစ်လစ်သိပ်သည်းစွာပဲထားသင့်တယ် လို့ အဆိုတင်သွင်းအပ်ပါတယ်။ (ဩဘာသံများ)</speech>
<speech type="speaker">ဦးဝင်းသန်းဆိုလိုတာက စာမျက်နှာ ၆၊ အမှတ်စဉ် ၁၄၊ အပိုဒ် ၆၈။ ဒီဟာနဲ့ ဆက်စပ်ပြီးတော့ စဉ်းစားဖို့လိုတယ်ဆိုတဲ့သဘောပေါက်ပါတယ်။ ဒါကြောင့်မို့လို့ ဒီလိုစဉ်းစား မယ်ဆိုလို့ရှိရင် မလိုအပ်တဲ့စာသားကို ခုနက ထည့်သွင်းခြင်းအားဖြင့် နောက်ပိုင်းဆောင်ရွက်ရမယ့် ဥပဒေဆိုရင် နည်းဥပဒေအပိုင်းမှာ ထည့်လို့သင့်တဲ့ကိစ္စကို ဒီထဲမှာထည့်ထားတဲ့အတွက် ဒါကို ကန့်ကွက်တယ်။ အမျိုးသားလွှတ်တော်ရဲ့ အဆိုပြုချက်ကို သဘောမတူဘူးလို့ပြောတာမှန်ပါသလား။ မှန်တယ်။ ဒါကြောင့်မို့လို့ ဦးဝင်းသန်းရဲ့ တင်ပြချက် သို့မဟုတ် အဆိုပြုချက်ကို ကန့်ကွက်လိုတဲ့ သူများရှိရင် မတ်တတ်ရပ်ပါ။ ရှင်းပါပြီ။ ထိုင်နိုင်ပါတယ်။ ဒါကြောင့်မို့လို့ ဥပဒေကြမ်းကော်မတီရဲ့ ပြင်ဆင်ချက်ကို သဘောတူကြောင်း၊ အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၃၊ အမှတ်စဉ် ၆၊ ဥပဒေကြမ်းကော်မတီမှ တင်ပြပေးပါ</speech>
<speech><mp id="240">ဦးသောင်း (အဖွဲ့ဝင်၊ဥပဒေကြမ်းကော်မတီ)</mp>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီး ခင်ဗျား။ ကျွန်တော့်အနေနဲ့ အမှတ်စဉ် ၆၊ အခန်း (၉)၊ အပိုဒ် ၃၅ အဆိုပြုချက် မူလပြဋ္ဌာန်းချက်မှာ ဆိုထားတာက လွှတ်တော်၏လုပ်ငန်းတာဝန်များကို စနစ်တကျအောင်မြင်စွာ ဆောင်ရွက်နိုင်ရန် အတွက် လွှတ်တော်ပုံမှန်အစည်းအဝေးကို ဥက္ကဋ္ဌက တစ်နှစ်လျှင်အနည်းဆုံး သုံးကြိမ်ခေါ်ယူကျင်းပ ရမည်လို့ဆိုထားပါတယ်။ ကျွန်တော်တို့ ပြည်သူ့ လွှတ်တော်ဥပဒေကြမ်းကော်မတီကနေပြီးတော့မှ အတည်ပြု ထားကတော့ လွှတ်တော်၏လုပ်ငန်းတာဝန်များကို စနစ်တကျအောင်မြင်စွာဆောင်ရွက် နိုင်ရန်အတွက် လွှတ်တော်ပုံမှန်အစည်းအဝေးကို ဥက္ကဋ္ဌက လိုအပ်သည့်အချိန်တွင်ခေါ်ယူကျင်းပ ရမည်လို့ ကျွန်တော်တို့ဆွေးနွေးထားပါတယ်။ အမျိုးသားလွှတ်တော်ဘက်ကနေပြီးတော့မှ သူတို့ ဆွေးနွေးပြင်ဆင်ထားတာကတော့ လွှတ်တော်ပုံမှန်အစည်းအဝေးကို ဥက္ကဋ္ဌက တစ်နှစ်လျှင် အနည်းဆုံးတစ်ကြိမ်ခေါ်ယူကျင်းပရမည်။ ပုံမှန်အစည်းအဝေးတစ်ကြိမ်နှင့် တစ်ကြိမ်အကြားအရှည်ကြာဆုံးကာလသည် ဆယ့်နှစ်လထက်မပိုစေရလို့ ပြဋ္ဌာန်းထားပါတယ်။ အဲ့ဒီမှာ ယှဉ်ကြည့် လိုက်တဲ့အခါကျတော့ အမျိုးသားလွှတ်တော်ရဲ့ ဆွေးနွေးချက်ကို အတည်ပြု သင့်ကြောင်း ကျွန်တော်တို့ ထောက်ခံထားပါတယ်။ ဘာကြောင့်လဲဆိုတော့ ဖွဲ့စည်းပုံအခြေခံဥပဒေပုဒ်မ ၇၉ နှင့်အညီဖြစ်စေရန် ပြင်ဆင်ထားကြောင်းတွေ့ရှိရတဲ့အတွက် ပြည်သူ့လွှတ်တော်ဆွေးနွေးချက်၊ အတည်ပြုချက်နှင့် အမျိုးသားလွှတ်တော်ဆွေးနွေးချက်ကိုယှဉ်လိုက်မယ်ဆိုရင် အမျိုးသားလွှတ်တော်၏ အတည်ပြုချက်က ပိုမိုသင့်လျော်တဲ့အတွက် ဖွဲ့စည်းပုံအခြေခံဥပဒေပုဒ်မ ၇၉ နဲ့ ညီညွတ်တဲ့အတွက် အမျိုးသားလွှတ်တော် ရဲ့အတည်ပြုချက်ကို ကျွန်တော်တို့ အတည်ပြုသင့်ကြောင်းတင်ပြလိုပါတယ်ခင်ဗျား။ (ဩဘာသံများ)</speech>
<speech type="speaker">ဥပဒေကြမ်းကော်မတီရဲ့ အဆိုပြု တင်ပြချက်ကို ကန့်ကွက်လိုသူရှိက မတ်တတ် ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်သူ၊ ကြားနေသူမရှိတဲ့အတွက် အမျိုးသား လွှတ်တော်ရဲ့ ပြင်ဆင်ချက်အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၇၊ ဥပဒေကြမ်းကော်မတီမှ တင်ပြဖို့ ဖြစ်ပါတယ်</speech>
<speech><mp id="240">ဦးသောင်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီး ခင်ဗျား။ ကျွန်တော့်အနေနဲ့ အမှတ်စဉ် ၇၊ အခန်း(၉)၊ အပိုဒ် ၃၉ အပိုဒ်(ဂ)ကို ကျွန်တော်တို့ တင်ပြသွားမှာ ဖြစ်ပါတယ်။ ပထမ မူလအဆိုပြုပြဋ္ဌာန်းချက်က အများပြည်သူအကျိုးငှာ အလျင်အမြန်ဆောင်ရွက် ရမည့်ကိစ္စရပ်များကို အထူးအစည်းအဝေး သို့မဟုတ် အရေးပေါ်အစည်းအဝေးခေါ်ယူကျင်းပ၍ ဆွေးနွေးဆုံးဖြတ်ရမယ်လို့ ကျွန်တော်တို့ ပြဋ္ဌာန်းထားပါတယ်။ ကျွန်တော်တို့ ပြည်သူ့လွှတ်တော် ဥပဒေကြမ်းကော်မတီအနေနဲ့ အဆိုပြု ပြဋ္ဌာန်းချက်အတိုင်းထားရှိသင့်တယ်လို့ ဆွေးနွေးတင်ပြခဲ့ပါ တယ်။ အမျိုးသားလွှတ်တော်က အဲ့ဒီအပိုဒ်ကို ကျွန်တော်တို့ နုတ်ပယ်သင့်တယ်လို့အဆိုပြု ထားပါ တယ်။ အဲ့ဒီတော့ အမျိုးသားလွှတ်တော်၏ အတည်ပြုချက်အတိုင်းထားရှိသင့်ပါတယ်ဆိုတဲ့အကြောင်း ကျွန်တော်တို့က ပြန်လည်ဆွေးနွေးထားပါတယ်။ ဘာကြောင့်လဲဆိုတော့ ဖွဲ့စည်းပုံအခြေခံဥပဒေပုဒ်မ ၈၁၊ ပုဒ်မခွဲ (ဂ) နဲ့အညီဖြစ်စေရန် ပြင်ဆင်ထားကြောင်းတွေ့ရှိရတဲ့အတွက် အမျိုးသားလွှတ်တော်၏ အတည်ပြုချက်ကိုအတည်ပြု သင့်ပါကြောင်း ကျွန်တော်တို့တင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">ထိုနည်းတူစွာပဲ အပိုဒ် ၇၊ အပိုဒ် ၈၊ အပိုဒ် ၉၊ အပိုဒ် ၁၀၊ အပိုဒ် ၁၁၊ အပိုဒ် ၁၂ များသည် ဖွဲ့စည်းပုံအခြေခံဥပဒေနှင့်ညီညွတ်စေရန် ပြင်ဆင်ထားကြောင်းသိရပါတယ်။ ဒါနဲ့ ပတ်သက်ပြီးတော့ ဒီဥပဒေကြမ်းကော်မတီရဲ့ အဆိုပြုချက်ကို ကန့်ကွက်လိုသူရှိက ခုနကအပိုဒ် အားလုံးအတွက်ကို ဆိုလိုပါတယ် မတ်တတ်ရပ်ပေးပါ။ ကြားနေလိုသူရှိက မတ်တတ်ရပ်ပေးပါ</speech>
<speech type="speaker">နုတ်ပယ်ခဲ့တယ်။ ဒီမှာဥပဒေကြမ်းကော်မတီကသဘောတူတယ်လို့ ဒီမှာရေးထားတယ်။ ကောင်းပြီ။ ဒါဖြင့် ခုနက ကျွန်တော်ပြန်ပြီးတော့ ပြင်ဆင်ပြောဆိုပါမယ်။ ၇၊ ၉၊ ၁၀ နုတ်ပယ်ဖို့ ဒါ ရှေ့နောက် ဆက်စပ်နေတဲ့အတွက် ရ ရယ်၊ ၈ ရယ်၊ ၉ ရယ်၊ ၁၀ ရယ် လေးခုပါ။ ဒါနဲ့ပတ်သက်ပြီးတော့ ဥပဒေကြမ်းကော်မတီရဲ့ အဆိုပြုချက်ကို ကန့်ကွက်လိုသူရှိက မတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်၊ ကြားနေသူမရှိတဲ့အတွက် ဥပဒေကြမ်းကော်မတီကတင်ပြတဲ့ အမျိုးသား လွှတ်တော်ရဲ့ ပြင်ဆင်ချက် အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၅၊ အမှတ်စဉ် ၁၁ နောက်ဆုံးပြင်ဆင်ချက်က ဦးဝင်းသန်းလည်း သဘောတူတယ်။ ပထမဥပဒေကြမ်းကော်မတီက သဘောမတူဘူး။ ဒီမှာပြင်ဆင်ထားတာလက်ရေးနဲ့ ပြင်ဆင်ထားတာမှန်ပါသလား။ မှန်တယ်ဆိုလို့ရှိရင်လည်း ခုနက သဘောတူရင်တူကြောင်း အကျိုးအကြောင်းဖော်ပြပြီးတော့ ဥပဒေကြမ်းကော်မတီ သို့မဟုတ်ရင် ဦးဝင်းသန်းက တင်ပြပေးဖို့ ဖြစ်ပါတယ်</speech>
<speech><mp id="470">ဦးဝင်းသန်း(သာပေါင်းမဲဆန္ဒနယ်)</mp>လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်၏ ပြင်ဆင်ချက်အဆိုမှာ ပြည်သူ့လွှတ်တော်၏အတည်ပြုချက်အတိုင်း ထားရှိသင့်ပါသည်လို့ဖော်ပြထား ပါတယ်။ အမျိုးသားလွှတ်တော်၏ ပြင်ဆင်ချက်နုတ်ပယ်တာကို ကန့်ကွက်တဲ့သဘောဖြစ်ပါတယ်။ ပြည်သူ့လွှတ်တော်ရဲ့ အတည်ပြုချက်အတိုင်း ထားရှိသင့်ပါတယ်ဆိုတဲ့အပိုဒ်ကို ကျွန်တော်ဖတ်ကြား လိုပါတယ်။ အခန်း (၁၁)၊ အပိုဒ် ၅၅ မှာလွှတ်တော်ကိုယ်စားလှယ်များသည် လွှတ်တော်လုပ်ငန်းများနှင့် စပ်လျဉ်း၍ လွှတ်တော်ဥက္ကဋ္ဌ၏ခွင့်ပြုချက်ဖြင့် ပြည်ထောင်စုအစိုးရအဖွဲ့၊ တိုင်းဒေသကြီး သို့မဟုတ် ပြည်နယ်အစိုးရအဖွဲ့၊ ကိုယ်ပိုင်အုပ်ချုပ်ခွင့်ရဦးစီးအဖွဲ့၊ အစိုးရအဖွဲ့အစည်းဝင်များ၊ ဦးစီးအဖွဲ့ဝင်များ၊ ဌာနဆိုင်ရာများနှင့် ဆက်သွယ်ဆောင်ရွက်နိုင်သည်ဆိုတာ မူလအဆိုပြုချက်ဖြစ်ပါတယ်။ အဲ့ဒီမှာ လွှတ်တော်လုပ်ငန်းများနှင့်စပ်လျဉ်း၍ဆိုတာပါရှိပါတယ်။ ကျွန်တော်ဖော်ပြချင်တာက အခန်း (၄)၊ ပုဒ်မ ၁၀ ပုဒ်မခွဲ(ဈ)မှာ ဆက်ဆံရေးအပိုင်းနဲ့ပတ်သက်လို့ Pattern မှာဆိုရင် လုပ်ငန်းလိုအပ်ချက်အရ ဆက်ဆံတာဖြစ်ပါတယ်။ ဒီမှာက လွှတ်တော်လုပ်ငန်းများနှင့်စပ်လျဉ်း၍ဆိုပြီး ဆက်ဆံတာဖြစ်ပါတယ်။ ဆက်ဆံရတဲ့ လုပ်ငန်းသဘောသဘာဝနှစ်ခုမတူပါဘူး။ တစ်ခုခုရှိရုံနဲ့ ပြည်စုံတယ်လို့ထားလိုက်ရင် တစ်ခုလွတ်သွားမှာဖြစ်ပါတယ်။ ဒါကြောင့်မို့လို့ အခန်း (၄)၊ ပုဒ်မ ၁၀ ပုဒ်မခွဲ (ဈ) မှာဖော်ပြခဲ့တဲ့ ဆက်ဆံရေးမှာလုပ်ငန်းလိုအပ်ချက်ဖြစ်တဲ့အတွက် ဒီအခန်း (၁၁)၊ ပုဒ်မ ၅၅ မှာ လွှတ်တော်လုပ်ငန်း များလို့ဖြစ်တဲ့အတွက်မတူပါဘူး။ ဒါကြောင့်မို့လို့ အမျိုးသားလွှတ်တော်ရဲ့ ပြင်ဆင်ချက် နုတ်ပယ်တာကိုကျွန်တော်သဘောမတူပါဘူး။ ဒါကြောင့်မို့လို့ ပြည်သူ့လွှတ်တော်ရဲ့ အတည်ပြုချက်အတိုင်းထားရှိ သင့်ပါကြောင်း အဆိုတင်သွင်းအပ်ပါတယ်။ (ဩဘာသံများ)</speech>
<speech type="speaker">ပြည်သူ့လွှတ်တော်ရဲ့ အဆိုပြုချက်အတိုင်းထားရှိရန်ကို ကန့်ကွက်လိုသူတို့က မတ်တတ်ရပ်ပါ။ ထိုင်နိုင်ပါပြီ။ ကန့်ကွက်သူများတဲ့အတွက် အမျိုးသားလွှတ်တော်ရဲ့ ပြင်ဆင်ချက် အတိုင်းထားရှိရန်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အဓိပ္ပာယ်က အမျိုးသားလွှတ်တော်ရဲ့ ပြင်ဆင်ချက် သဘောတူကြောင်း အတည်ဖြစ်တယ်ဆိုတာ ကြေညာခြင်း ဖြစ်ပါတယ်။ မှတ်တမ်းတင်မယ်။ အမှတ်စဉ် ၁၂၊ ဥပဒေကြမ်း ကော်မတီကတင်ပြဖို့ ဖြစ်ပါတယ်</speech>
<speech><mp id="240">ဦးသောင်း(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီး ခင်ဗျား။ ကျွန်တော့်အနေနဲ့အမှတ်စဉ် ၁၂၊ အခန်း (၁၄) မှ (၁၃) ပြောင်း အပိုဒ် ၆၃ မှာ အဆိုပြု ပြဋ္ဌာန်းချက်က၊ မူလပြဋ္ဌာန်းချက်က လွှတ်တော်သည် ပြည်ထောင်စုအဆင့်အဖွဲ့အစည်းများက သက်ဆိုင်ရာဥပဒေအရထုတ်ပြန်ခဲ့သော နည်းဥပဒေ၊ စည်းမျဉ်း၊ စည်းကမ်း၊ အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများကို ထုတ်ပြန်သည့်နေ့မှစ၍ သတ်မှတ်ရက်အတွင်း လွှတ်တော်သို့ပေးပို့နိုင်ရေးအတွက် ဆက်သွယ်ညှိနှိုင်းဆောင်ရွက်ရမည်လို့ ကျွန်တော်တို့ ပြဋ္ဌာန်းထား ပါတယ်။ ကျွန်တော်တို့ ပြည်သူ့လွှတ်တော်ကနေပြီးတော့မှ ဆွေးနွေးထားတာကတော့ မူလ ပြဋ္ဌာန်းချက်အတိုင်းထားရှိသင့်တယ်ဆိုပြီးတော့မှ ဆွေးနွေးထားပါတယ်။ အမျိုးသားလွှတ်တော်က ဆွေးနွေးထားတာကတော့ ဒီအပိုဒ်ကိုနုတ်ပယ်သင့်တယ်လို့ ကျွန်တော်တို့ ဆွေးနွေးထားပါတယ်။ ကျွန်တော်တို့ ပြည်သူ့လွှတ်တော်အနေနဲ့ မူလပြဋ္ဌာန်းချက်ဟာ ပြီးပြည့်စုံတဲ့အတွက် နဂိုမူလ ပြဋ္ဌာန်းချက်အတိုင်းထားရှိသင့်တယ်ဆိုတဲ့အကြောင်း တင်ပြလိုပါတယ်။</speech>
<speech type="speaker">စာထဲမှာဖော်ပြထားတာက ပြင်ဆင်ချက်အားသဘောတူပြီးလို့ ဖော်ပြထား ပါတယ်။ ပြန်ပြီးတော့ ရှင်းလင်းပေးပါ။ အခု လက်ရေးနဲ့ပြင်ထားတာလည်း မရှိပါဘူး။ အမှတ်စဉ် ၁၂ အမျိုးသားလွှတ်တော်ရဲ့ ပြင်ဆင်ချက်ကနုတ်ပယ်ခဲ့ပါသည်</speech>
<speech><mp id="240">ဦးသောင်း(အဖွဲ့ဝင်၊ ဥပဒေကြမ်းကော်မတီ)</mp>ကျွန်တော်တို့ပြင်ဆင်ချက်ကို သဘောတူ ပါတယ်ဆိုတဲ့အကြောင်း တင်ပြလိုပါတယ်။(ဩဘာသံများ)</speech>
<speech type="speaker">ဥပဒေကြမ်းကော်မတီရဲ့ ပြင်ဆင်ချက်သဘောတူသည်ဆိုတာနဲ့ပတ်သက်ပြီး တော့ ကန့်ကွက်လိုသူရှိက မတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်၊ ကြားနေမရှိတဲ့အတွက် ဥပဒေကြမ်းကော်မတီက အမျိုးသားလွှတ်တော်ရဲ့ ပြင်ဆင်အတည်ပြုချက်အား နုတ်ပယ်ခဲ့ခြင်းအား အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၆၊ အမှတ်စဉ် ၁၃၊ ဥပဒေကြမ်းကော်မတီက မမှားအောင်တင်ပြ ပေးဖို့ ဖြစ်ပါတယ်</speech>
<speech><mp id="240">ဦးသောင်း(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်တဲ့ ပြည်သူ့လွှတ်တော် ဥက္ကဋ္ဌကြီးခင်ဗျား။ ကျွန်တော့်အနေနဲ့ အမှတ်စဉ် ၁၃၊ အခန်း (၁၄) မှ (၁၃) ပြောင်း အပိုဒ် ၆ရ ကျွန်တော်တို့ အဆိုပြုမူလပြဋ္ဌာန်းချက်က လွှတ်တော်သည် လွှတ်တော်ကိုယ်စားလှယ်ရုံးများကို လိုအပ်သော မြို့နယ်များတွင် ဖွင့်လှစ်တည်ထောင်ပေးရမည်လို့ ကျွန်တော်တို့ မူလပြဋ္ဌာန်းချက်မှာ ဆိုထားပါတယ်။ ပြည်သူ့လွှတ်တော်ကတော့ ပြန်လည်စိစစ်ပြီး အတည်ပြုထားတာကတော့ လွှတ်တော်သည် လွှတ်တော်ကိုယ်စားလှယ်ရုံးများကို မြို့နယ်များတွင် လိုအပ်သလိုဖွင့်လှစ် တည်ထောင်ပေးရမည်လို့ ကျွန်တော်တို့ ပြည်သူ့လွှတ်တော်ကနေ ဆွေးနွေးထားပါတယ်။ အမျိုးသား လွှတ်တော်ကနေဆွေးနွေးထားတာကတော့အပိုဒ် ၆၂ လွှတ်တော်သည် လိုအပ်သောမြို့နယ်များတွင် လွှတ်တော်ကိုယ်စားလှယ်ရုံးများကို ဖွင့်လှစ်တည်ထောင်ခွင့်ပေးနိုင်သည်ဆိုပြီးမှ အမျိုးသား လွှတ်တော်က ဆွေးနွေးထားပါတယ်။ ကျွန်တော်တို့ အမျိုးသားလွှတ်တော်က ပြင်ဆင်ထားတာသည် ပြီးပြည့်စုံတဲ့အတွက် ပြင်ဆင်ချက်အား သဘောတူတယ်ဆိုတဲ့အကြောင်းကို တင်ပြလိုပါတယ်ခင်ဗျား။ (ဩဘာသံများ)</speech>
<speech type="speaker">ဥပဒေကြမ်းကော်မတီရဲ့ အဆိုပြုချက်အား ကန့်ကွက်လိုသူရှိက မတ်တတ် ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်၊ ကြားနေမရှိတဲ့အတွက် အမျိုးသားလွှတ်တော်ရဲ့ ပြင်ဆင်ချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁၄ ဥပဒေကြမ်းကော်မတီမှ တင်ပြဖို့ ဖြစ်ပါတယ်</speech>
<speech><mp id="240">ဦးသောင်း(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်တဲ့ ပြည်သူ့လွှတ်တော် ဥက္ကဋ္ဌကြီးခင်ဗျား။ ကျွန်တော့်အနေနဲ့ အမှတ်စဉ် အခန်း (၁၄) မှ (၁၃) ပြောင်း အပိုဒ် ၆၈ အဆိုပြုချက် ပြဋ္ဌာန်းချက်မှာ လွှတ်တော်ကိုယ်စားလှယ်ရုံးများ တာဝန်ယူဖွင့်လှစ်ပေးနိုင်ခြင်းမရှိသေးမီ လွှတ်တော် ကိုယ်စားလှယ်များသည် မိမိအစီအစဉ်ဖြင့်ဖွင့်လှစ်လိုပါက နေရာထိုင်ခင်း၊ ရုံးလုပ်ငန်းဆိုင်ရာကုန်ကျ စရိတ်များကျခံ၍ လွှတ်တော်ကိုယ်စားလှယ်ရုံးများကိုဖွင့်လှစ်နိုင်သည်ဟု မူလပြဋ္ဌာန်းချက်မှာဆိုထား ပါတယ်။ ပြည်သူ့လွှတ်တော်အနေနဲ့ အတည်ပြုချက်ရယူထားတာကတော့ လွှတ်တော်ကိုယ်စားလှယ်ရုံးများကို လွှတ်တော်က တာဝန်ယူဖွင့်လှစ်ပေးနိုင်ခြင်းမရှိသေးမီ လွှတ်တော်ကိုယ်စားလှယ်များသည် မိမိအစီအစဉ်ဖြင့်ဖွင့်လှစ်လိုပါက နေရာထိုင်ခင်း၊ ရုံးလုပ်ငန်းဆိုင်ရာကုန်ကျစရိတ်များကျခံ၍ ဖွင့်လှစ် နိုင်သည်လို့ ပြည်သူ့လွှတ်တော်ဥပဒေကြမ်းကော်မတီက သုံးသပ်ထားပါတယ်။ အမျိုးသားလွှတ်တော် ကသုံးသပ်ထားတာကတော့ အပိုဒ် ၆၃ လွှတ်တော်ကိုယ်စားလှယ်များသည် ရုံးခန်းဖွင့်လှစ်ရန် လွှတ်တော်ကခွင့်ပြု လျှင် နေရာထိုင်ခင်း၊ ရုံးလုပ်ငန်းဆိုင်ရာကုန်ကျစရိတ်များကို မိမိအစီအစဉ်ဖြင့် ကျခံ၍ ယင်းတို့၏ တာဝန်နှင့် လုပ်ပိုင်ခွင့်၊ ကိုယ်စားလှယ်ရုံးများ၏ဆောင်ရွက်ချက်သည် ဖွဲ့စည်းပုံ အခြေခံဥပဒေနှင့်မဆန့်ကျင်လျှင် လွှတ်တော်ကိုယ်စားလှယ်ရုံးများကိုဖွင့်လှစ်နိုင်သည်လို့ အတည်ပြု ပြဋ္ဌာန်းခဲ့ပါတယ်။ အမျိုးသားလွှတ်တော်၏ ပြင်ဆင်ချက်ကိုပြင်ဆင်ရန် ထပ်ဆုံးဖြတ်တာကတော့ ပြည်သူ့လွှတ်တော်၏ အတည်ပြုချက်အတိုင်း ထားရှိသင့်ပါသည်ဆိုပြီး ပြင်ပြီးတော့မှဆွေးနွေးထား ပါတယ်။ ဘာကြောင့်လဲဆိုလို့ရှိရင် မူလပြဋ္ဌာန်းချက်ကို အတည်ပြု ထားခြင်းဖြစ်ပြီး မူလပြဋ္ဌာန်းချက် သည် ကျစ်လစ်သိပ်သည်းခိုင်မာသည့်အတွက် ပြည်သူ့လွှတ်တော်က အတည်ပြုထားချက်အတိုင်း ထားသင့်တယ်ဆိုတဲ့အကြောင်း တင်ပြလိုပါတယ်။ (ဩဘာသံများ)</speech>
<speech type="speaker">ဦးဝင်းသန်းလည်း ဒီလိုသဘောအတိုင်းဖြစ်မယ်။ ဒီလိုပဲရေးထားတဲ့ သဘော ရှိပါတယ်။ ဒါကြောင့်မို့လို့ သီးခြားထပ်ပြီးတော့မတင်ပြပါတော့နဲ့။ ဒါကြောင့် ပြည်သူ့လွှတ်တော် ဥပဒေကြမ်းကော်မတီရဲ့ အဆိုပြုချက်အား ကန့်ကွက်လိုသူရှိက မတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်၊ ကြားနေသူမရှိတဲ့အတွက် ဥပဒေကြမ်းကော်မတီရဲ့ အဆိုပြုချက် ပြည်သူ့လွှတ်တော်ရဲ့ အတည်ပြုချက်အတိုင်းဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အစီအစဉ် ၁၅ ဥပဒေကြမ်းကော်မတီမှ တင်ပြဖို့ ဖြစ်ပါတယ်</speech>
<speech><mp id="488">ဦးအောင်မြသန်း(အဖွဲ့ဝင် ၊ဥပဒေကြမ်းကော်မတီ)</mp>အစီအစဉ် ၁၅၊ အခန်း (၁၄) မှ (၁၃) သို့ပြောင်း ပုဒ်မ ၆၉ မူလပြဋ္ဌာန်းချက် လွှတ်တော်သည် လွှတ်တော်ရုံးနှင့် လွှတ်တော်လုပ်ငန်း ဆိုင်ရာကိစ္စရပ်များအတွက် သုံးစွဲကုန်ကျမည့် နှစ်စဉ်ဘဏ္ဍာငွေအရအသုံးခန့်မှန်းခြေငွေစာရင်း လျာထားချက်ကိုရေးဆွဲပြုစုပြီး သက်ဆိုင်ရာသို့ပေးပို့ရမည်ဟု မူလပြဋ္ဌာန်းချက်မှာပါရှိပါတယ်။ ပြည်သူ့လွှတ်တော်ရဲ့ အတည်ပြုချက်ကတော့ လွှတ်တော်သည် လွှတ်တော်ရုံးနှင့် လွှတ်တော်လုပ်ငန်း ဆိုင်ရာကိစ္စရပ်များအတွက် သုံးစွဲရန်ကုန်ကျမည့် နှစ်စဉ်ဘဏ္ဍာငွေအရအသုံးခန့်မှန်းခြေငွေစာရင်း လျာထားချက်ကိုရေးဆွဲပြုစုပြီး ဘဏ္ဍာရေးကော်မရှင်သို့ပေးပို့ရမည်။ အမျိုးသားလွှတ်တော်ရဲ့ ပြင်ဆင်အတည်ပြုချက် ပုဒ်မ ၆၄ လွှတ်တော်ရုံးသည် လွှတ်တော်လုပ်ငန်းဆိုင်ရာကိစ္စရပ်များအတွက် သုံးစွဲကုန်ကျမည့် နှစ်စဉ်ဘဏ္ဍာငွေအရ အသုံးခန့်မှန်းခြေငွေစာရင်းလျာထားချက်ကို ရေးဆွဲပြုစုပြီးသက်ဆိုင်ရာသို့ပေးပို့ရမည်။ အတည်ပြုချက်ရှိပါတယ်။ ဒီနေရာမှာ ကျွန်တော်တို့ ပြည်သူ့လွှတ်တော် ရဲ့ အတည်ပြုချက်ဟာ ဘဏ္ဍာရေးကော်မရှင်သို့ အရအသုံးခန့်မှန်းခြေငွေစာရင်းကိုတင်ပြရမှာဖြစ်ပြီးတော့အရေးအသားအရလည်းကောင်း၊ ဥပဒေအရလည်းကောင်း ကျစ်လစ်ညီညွတ်ပါသဖြင့် ပြည်သူ့ လွှတ်တော်ရဲ့ အတည်ပြုချက်အတိုင်းအတည်ပြု ပေးပါရန် တင်ပြအပ်ပါတယ်။ (ဩဘာသံများ)</speech>
<speech type="speaker">ဥပဒေကြမ်းကော်မတီရဲ့ အဆိုပြု တင်ပြချက်အား ကန့်ကွက်လိုသူရှိက မတ်တတ်ရပ်ပါ။ ကြားနေလိုသူရှိကမတ်တတ်ရပ်ပါ။ ကန့်ကွက်၊ ကြားနေမရှိတဲ့အတွက် ပြည်သူ့ လွှတ်တော်ဥပဒေကြမ်းကော်မတီရဲ့ တင်ပြချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁၆၊ ၁၇၊ ၁၈ ဥပဒေကြမ်းကော်မတီမှ တင်ပြဖို့ ဖြစ်ပါတယ်</speech>
<speech><mp id="488">ဦးအောင်မြသန်း(အဖွဲ့ဝင် ၊ဥပဒေကြမ်းကော်မတီ)</mp>လေးစားအပ်တဲ့ ဥက္ကဋ္ဌကြီး ခင်ဗျား။ အမှတ်စဉ် ၁၆၊ ၁၇၊ ၁၈၊ ပုဒ်မ ၇၀၊ ၇၁၊ ၇၂ များဟာ ကျွန်တော်တို့ မူလပြဋ္ဌာန်းချက်ကို ပြည်သူ့လွှတ်တော်ကအတည်ပြုခဲ့ပြီးဖြစ်ပါတယ်။ အမျိုးသားလွှတ်တော်ကလည်း ဒီအတိုင်းပဲပြင်ဆင် အတည်ပြုခဲ့ပါတယ်။ သို့သော်လည်းပဲ ပုဒ်မများကွဲလွဲသည်မှအပ ကျန်တဲ့စာသားများဟာအတူတူ ဖြစ်တဲ့အတွက် ကျွန်တော်တို့ ပြည်သူ့လွှတ်တော်ရဲ့ အတည်ပြုချက်အတိုင်း အတည်ပြု ပေးပါရန် တင်ပြအပ်ပါတယ်။ (ဩဘာသံများ)</speech>
<speech type="speaker">ကန့်ကွက်လိုသူရှိက မတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်၊ ကြားနေမရှိတဲ့အတွက် တင်ပြချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">ဒါဆိုရင် ကျွန်တော်တို့ ပြန်လည်စိစစ်ပါမယ်။ ပြည်သူ့လွှတ်တော်ဆိုင်ရာ ဥပဒေကြမ်းအပေါ် အမျိုးသားလွှတ်တော်က ပြင်ဆင်ချက်အားလုံး ၁၈ ခုပေးခဲ့ပါတယ်။ ၁၈ ခုနဲ့ ပတ်သက်ပြီးတော့ ဥပဒေကြမ်းကော်မတီနဲ့ ပြည်သူ့လွှတ်တော်ကိုယ်စားလှယ်တို့က အမျိုးသား လွှတ်တော်ရဲ့ ပြင်ဆင်ချက်အပေါ် သဘောတူ ၊ မတူဆွေးနွေးတဲ့နေရာမှာ နောက်ဆုံးသဘောမတူတာ ဘယ်နှစ်ခု၊ သဘောတူတာဘယ်နှစ်ခုဆိုတာကို ဥပဒေကြမ်းကော်မတီက ပြန်လည်တင်ပြပေးပါ။ စိစစ် ထားတာမရှိဘူး။ ဒီက ကြေညာပေးမယ်။ မှားလို့ရှိရင် ပြန်ပြင်ပြောပါ။ လွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော်က ပြင်ဆင်ချက်ဖြင့်ပြန်လည်ပေးပို့သော ပြည်သူ့လွှတ်တော်ဆိုင်ရာ ဥပဒေကြမ်းနှင့်စပ်လျဉ်း၍ လွှတ်တော်သို့ တင်ပြအဆုံးအဖြတ်ရယူရာမှာ အမျိုးသားလွှတ်တော်ရဲ့ ပြင်ဆင်ချက်များအနက်မှ တစ်ခါတည်းမိမိတို့ရဲ့ ဇယားကိုလိုက်ကြည့်ပါ။ အပိုဒ် ၉ အပိုဒ်ခွဲ(င)၊ အပိုဒ် ၁၂ အပိုဒ်ခွဲ(စ)၊ နောက်တစ်ရွက်လှန်ပါမယ်။ အပိုဒ် ၃၅၊ တတိယဇယားထဲမှာဆိုလိုပါတယ်။ အပိုဒ် ၃၉ အပိုဒ်ခွဲ(ဂ)၊ အပိုဒ် ၄၀၊ အပိုဒ် ၄၁၊ အပိုဒ် ၄၂၊ အပိုဒ် ၅၅၊ အပိုဒ် ၆၃၊ အပိုဒ် ၆၇၊ အပိုဒ် ၇၀၊ အပိုဒ် ၇၁၊ အပိုဒ် ၇၂ တို့ကို သဘောတူကြောင်းဆုံးဖြတ်ခဲ့ပါတယ်။ ဒါကြောင့်အဆိုမှာ အမျိုးသားလွှတ်တော်ရဲ့ ပြင်ဆင်ချက်များအနက်မှ ပြည်သူ့လွှတ်တော်ကသဘောတူသော အထက်တင်ပြခဲ့တဲ့အပိုဒ်၊ အပိုဒ်ခွဲ များတွင် အမျိုးသားလွှတ်တော်၏ ပြင်ဆင်ချက်များအတိုင်း ဤဥပဒေကြမ်း၏အစိတ်အပိုင်းဖြစ်သင့် သည်။ ဒီအဆိုကို လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူသူရှိပါသလားခင်ဗျား ။ သဘောမတူသူမရှိတဲ့အတွက် တင်ပြပါ အပိုဒ်၊ အပိုဒ်ခွဲများသည် ဤဥပဒေကြမ်း၏အစိတ်အပိုင်းဖြစ်ကြောင်း အတည်ပြု ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်က ပြင်ဆင်ချက်ဖြင့်ပေးပို့သော “ပြည်သူ့လွှတ်တော်ဆိုင်ရာဥပေဒကြမ်း” နှင့်စပ်လျဉ်း၍လွှတ်တော်နှစ်ရပ်သဘောကွဲလွဲမှုရှိပါက ပြည်ထောင်စုလွှတ်တော်တွင် ဆွေးနွေးဆုံးဖြတ်ရန်တင်ပြသင့်ကြောင်း လွှတ်တော်ကိုယ်စားလှယ်တစ်ဦးက အဆိုတင်သွင်းခြင်းနှင့်လွှတ်တော်၏အဆုံးအဖြတ်ရယူခြင်း</title>
<speech type="speaker">။ဖတ်သာဖတ်သွားပါတယ်။ တချို့မသိတာတွေများပါတယ်။ လွှတ်တော် ကိုယ်စားလှယ်များခင်ဗျား။ ခုနက ကျွန်တော်တင်ပြသွားတာက သဘောတူတဲ့ အပိုဒ်တွေပါ။ သဘောတူတဲ့ အပိုဒ်ဆိုတဲ့အတွက် ဒါက ဥပဒေကြမ်းရဲ့ အစိတ်အပိုင်းတစ်ခုဖြစ်သွားပါပြီ။ အခု သဘောမတူတဲ့ကိစ္စတွေက ပြည်ထောင်စုလွှတ်တော်ကိုတက်ရမယ့် ကိစ္စများဖြစ်ပါတယ်။ အမျိုးသား လွှတ်တော်က ပြင်ဆင်ချက်ဖြင့်ပြန်လည်ပေးပို့လာသော ပြည်သူ့လွှတ်တော်ဆိုင်ရာဥပဒေကြမ်းနှင့် စပ်လျဉ်း၍ အမျိုးသားလွှတ်တော်ရဲ့ ပြင်ဆင်ချက်များကို လွှတ်တော်သို့တင်ပြပြီး အဆုံးအဖြတ်ရယူမှာ ဖြစ်ပါတယ်။ အပိုဒ် ၂ အပိုဒ်ခွဲ(ဋ)၊ အပိုဒ် ၉ အပိုဒ်ခွဲ(စ)၊ အပိုဒ် ၁၀ အပိုဒ်ခွဲ(၅)၊ အပိုဒ် ၆၈၊ အပိုဒ် ၆၉ တို့ကို သဘောမတူကြောင်းဆုံးဖြတ်ချက်ချခဲ့ပါတယ်။ ပြန်စစ်ကြည့်ပါ။ ဒါကြောင့် ပြည်သူ့လွှတ်တော် ဆိုင်ရာနည်းဥပဒေ ၁၆၄၊ နည်းဥပဒေခွဲ(က)အရ ထိုသို့သဘောကွဲလွဲခြင်းကို ပြည်ထောင်စုလွှတ်တော် တွင်ဆွေးနွေးဆုံးဖြတ်ရန်တင်ပြသင့်ကြောင်း အဆိုတင်သွင်းရန် လွှတ်တော်ကိုယ်စားလှယ်တစ်ဦးကို ဖိတ်ခေါ်ပါတယ်။</speech>
<speech><mp id="355">ဒေါက်တာစိုးမိုးအောင်(ဘီးလင်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော်တို့ ပြည်သူ့လွှတ်တော်ဆိုင်ရာ ဥပဒေကြမ်းအား ပြည်သူ့လွှတ်တော်တွင်အတည်ပြု၍ အမျိုးသားလွှတ်တော်သို့ပေးပို့ခဲ့ရာ အမျိုးသား လွှတ်တော်ကပြင်ဆင်ချက်များဖြင့် ပြန်လည်ပေးပို့လာခဲ့ပါတယ်။ အမျိုးသားလွှတ်တော်ရဲ့ ပြင်ဆင်ချက် များဟာ ပြည်သူ့လွှတ်တော်မှာ သဘောတူညီမှုမရှိတဲ့ ပြင်ဆင်ချက်များရှိနေတဲ့အတွက် ပြည်သူ့ လွှတ်တော်ဆိုင်ရာနည်းဥပဒေ ၁၆၄၊ နည်းဥပဒေခွဲ (က) အရလည်းကောင်း၊ ဖွဲ့စည်းပုံအခြေခံဥပဒေ ပုဒ်မ ၉၅ ပုဒ်မခွဲ(ခ) အရလည်းကောင်း ဥပဒေကြမ်းတစ်ရပ်နှင့်ပတ်သက်ပြီး လွှတ်တော်နှစ်ရပ်ရဲ့ သဘောမတူညီမှုများရှိတဲ့အတွက် ပြည်ထောင်စုလွှတ်တော်သို့ ဆွေးနွေးဆုံးဖြတ်ရန်တင်ပြသင့်ကြောင်း အဆိုတင်သွင်းအပ်ပါတယ်။ (ဩဘာသံများ)</speech>
<speech type="speaker">အဆိုကိုထောက်ခံမယ့်ကိုယ်စားလှယ်အား ဖိတ်ခေါ်ပါတယ်</speech>
<speech><mp id="441">ဦးစိုင်းသီဟကျော်(မိုင်းရယ် မဲဆန္ဒနယ်)</mp>ဥက္ကဋ္ဌကြီးခင်ဗျား။ ကျွန်တော်ကတော့ မိုင်းရယ် မဲဆန္ဒနယ်မှ စိုင်းသီဟကျော်ဖြစ်ပါတယ်ခင်ဗျား။ မွန်ပြည်နယ်၊ ဘီးလင်းမဲဆန္ဒနယ်မှ ဒေါက်တာ စိုးမိုးအောင်တင်သွင်းတဲ့အဆိုအား ကျွန်တော့်အနေနဲ့ ထောက်ခံပါတယ်။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်ရဲ့ ပြင်ဆင်ချက် များအပေါ် သဘောထားကွဲလွဲခြင်းများကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် တင်ပြ သင့်ကြောင်းအဆိုနှင့်စပ်လျဉ်း၍ လွှတ်တော်ရဲ့ သဘောထားရယူပါမယ်။ ဒီအဆိုကို လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် အဆို အတည်ဖြစ်ကြောင်း ကြေညာပါတယ်။ (ဩဘာသံများ)</speech>
</bill>
<speech type="speaker">နေ့လယ်စာစားသုံးရန်အတွက် အစည်းအဝေးကို တစ်နာရီခန့်ရပ်နားပါမယ်။ အချိန်၊ ၁၁ ��၅ </speech>
<speech type="mc">ပြည်သူ့လွှတ်တော်ဥက္ကဋ္ဌကြီးပြန်လည်ထွက်ခွာပါပြီခင်ဗျား။</speech>
<speech type="mc">အစည်းအဝေးကို နေ့လယ် ၁၃၀၀ နာရီအချိန်မှာ ပြန်လည်စတင် မှာဖြစ်ပါတယ်။ အားလုံးထွက်ခွာနိုင်ကြပါပြီခင်ဗျား </speech>
<p>အစည်းအဝေးကို တစ်နာရီ ခန့်ရပ်နားပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်</speech>
<speech type="mc">ပြည်သူ့လွှတ်တော်ဥက္ကဋ္ဌကြီး ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော “တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်း”နှင့်စပ်လျဉ်း၍ဥပဒေကြမ်းကော်မတီ၏ အစီရင်ခံစာတင်သွင်းခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှာ ၂၉-၉-၂၀၁၁ ရက်နေ့ကဆွေးနွေးအတည်ပြုခဲ့ပြီး အမျိုးသားလွှတ်တော်သို့ပေးပို့ခဲ့တဲ့ တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်းကို ၃-၁၁-၂၀၁၁ ရက်နေ့မှာ အမျိုးသားလွှတ်တော်က ပြင်ဆင်ချက်များဖြင့် ပြန်လည်ပေးပို့လာပါတယ်။ ပြင်ဆင်ချက်မိတ္တူများကို ပြည်သူ့လွှတ်တော် ဥပဒေကြမ်းကော်မတီနဲ့ ကိုယ်စားလှယ်များထံကြို တင်ဖြန့်ဝေထားပြီးဖြစ်ပါတယ်။ ဒီဥပဒေကြမ်းနှင့် စပ်လျဉ်းပြီး အမျိုးသားလွှတ်တော်ရဲ့ ပြင်ဆင်ချက်များအပေါ် ဥပဒေကြမ်းကော်မတီရဲ့ အစီရင်ခံစာတင်သွင်းရန်ဖိတ်လွှတ်တော်ရဲ့ ပြင်ဆင်တင်ဖြန့်ဝေထားပြီးဖြစ်ဦးခင်မောင်ညို (အဖွဲ့ဝင်၊ ဥပဒေကြမ်းကော်မတီ)။ ။လေးစားအပ်ပါသောပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ မင်္ဂလာအပေါင်းနှင့် ပြည့်ဝကြပါစေလို့ ဂါရဝပြု နှုတ်ခွန်းဆက်သအပ်ပါတယ်။ ကျွန်တော့်အနေဖြင့် ပြည်သူ့လွှတ်တော်ဥပဒေကြမ်းကော်မတီ၏ကိုယ်စား ပြည်သူ့လွှတ်တော်တွင် စတင်တင်သွင်းဆွေးနွေးခဲ့ပြီး အမျိုးသားလွှတ်တော်သို့ပေးပို့ကာ အမျိုးသား လွှတ်တော်မှ ပြင်ဆင်အတည်ပြုချက်များဖြင့်ပြန်လည်ပေးပို့ခဲ့သော တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်းအား စိစစ်တွေ့ရှိချက်အပေါ် အစီရင်ခံစာဖတ်ကြားသွားမှာ ဖြစ်ပါတယ်။ ရည်ညွှန်းချက် (၁) တွင် အမျိုးသားလွှတ်တော်၏ ၃-၁၁-၂၀၁၁ ရက်စွဲပါစာအမှတ်၊ ၁/အမ(ကော်မတီ-၁)(၁/၂၀၁၁)-၅၆ နှင့် ရည်ညွှန်းချက်(၂) ပြည်သူ့လွှတ်တော်ရုံး၏ ၃-၁၁-၂၀၁၁ ရက်စွဲပါစာအမှတ်၊ ၃/ပသ (ကော်မတီ-၁) (၁/၂၀၁၁)-၂၁၄ တို့တွင် ပြည်သူ့လွှတ်တော်အခွင့်အရေး ကော်မတီကတင်သွင်းခဲ့သော တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်းကိုပြည်သူ့လွှတ်တော်တွင်စတင်ဆွေးနွေးခဲ့ပြီး အမျိုးသားလွှတ်တော်သို့ပေးပို့ခဲ့ရာ အမျိုးသားလွှတ်တော်မှ ပြင်ဆင်ချက်ဖြင့်အတည်ပြုပြီးနောက် ပြည်သူ့လွှတ်တော်၌ဆွေးနွေးနိုင်ရန် ၃-၁၁-၂၀၁၁ နေ့တွင် ရည်ညွှန်း (၁) ပါစာဖြင့်ပြန်လည်ပေးပို့လာခဲ့ပါသည်။ အပိုဒ် ၂၊ တိုင်းဒေသကြီး သို့မဟုတ် ပြည်နယ် လွှတ်တော်ဆိုင်ရာဥပဒေကြမ်းကို ပြည်သူ့လွှတ်တော်၏အတည်ပြုချက်ဖြင့် အမျိုးသားလွှတ်တော်မှ ပြင်ဆင်အတည်ပြုချက်စုစုပေါင်း ၁၁ ချက်ကို အထက်ရည်ညွှန်း (၂) ပါစာဖြင့်ဖြန့်ဝေထားခဲ့ပြီး ဖြစ်ပါသည်။ အပိုဒ် ၃၊ ပြည်သူ့လွှတ်တော်ဥပဒေကြမ်းကော်မတီသည် အမျိုးသားလွှတ်တော်၏ ပြင်ဆင်အတည်ပြုချက်အပေါ်စိစစ်ရာတွင် သာပေါင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းသန်း၏ ပြင်ဆင်ချက်အဆိုများကိုလည်းထည့်သွင်းစဉ်းစားကာ စိစစ်တွေ့ရှိချက်များကို ပြည်သူ့လွှတ်တော်ဥက္ကဋ္ဌမှတစ်ဆင့် လွှတ်တော်သို့အောက်ပါအတိုင်းတင်ပြအပ်ပါသည်(က) အခန်း (၁)၊ အပိုဒ် ၂ အပိုဒ်ခွဲ (၎) တွင် ပြည်သူ့လွှတ်တော်၏အတည်ပြုချက်အတိုင်းအတည်ပြုထားသင့်ကြောင်းစိစစ်တွေ့ရှိရပါသည်။ အမျိုးသားလွှတ်တော်၏ ပြင်ဆင် အတည်ပြုချက်တွင် ဖွဲ့စည်းပုံအခြေခံဥပဒေအရ ခွင့်ပြု ထားသောဟူသောစကားကို ဖြည့်စွက်ထားပါသည်။ လွှတ်တော်ကိုယ်စားလှယ်ရုံးများသည် ဖွဲ့စည်းပုံအခြေခံဥပဒေ တွင်ထည့်သွင်းရေးဆွဲထားခြင်းမရှိသဖြင့် ဖွဲ့စည်းပုံအခြေခံဥပဒေအရခွင့်ပြုထားသော ခွင့်ပြုချက်များလည်းမပါရှိကြောင်း စိစစ်တွေ့ရှိချက်အရ သက်ဆိုင်ရာဥပဒေများကဟု ဖြည့်စွက်လျှင်သင့်လျော်မည်ဖြစ်ပါသဖြင့် အမျိုးသားလွှတ်တော်၏ ပြင်ဆင်အတည်ပြု ချက်ကိုကန့်ကွက်ကာ ပြည်သူ့လွှတ်တော်၏ ပြင်ဆင်ချက်အတိုင်း အတည်ပြုထား သင့်ပါသည်။ (ခ) အခန်း (၄)၊ အပိုဒ် ၉ အပိုဒ်ခွဲ(င)တွင် အမျိုးသားလွှတ်တော်၏ပြင်ဆင်အတည်ပြုချက်သည် မဲဆန္ဒနယ်မြေနှင့် နိုင်ငံတော်ဖွံ့ဖြိုးတိုးတက်ရေးအတွက် ဖွဲ့စည်းပုံအခြေခံ ဥပဒေနှင့်မဆန့်ကျင်စေဘဲ သက်ဆိုင်ရာမဲဆန္ဒနယ်အတွင်းရှိ အာဏာပိုင်များနှင့် ပေါင်းစပ်ညှိနှိုင်းဆောင်ရွက်ခြင်းဟူသောပြင်ဆင်ချက်သည် သင့်လျော်မှုရှိပြီး ဖွဲ့စည်းပုံ အခြေခံဥပဒေနှင့်ညီညွတ်ပါသဖြင့် အမျိုးသားလွှတ်တော်၏ပြင်ဆင်အတည်ပြုချက် အတိုင်းထားရှိသင့်ကြောင်းစိစစ်တွေ့ရပါသည်။ (ဂ) အခန်း (၄)၊ အပိုဒ် ၉ အပိုဒ်ခွဲ(စ)တွင် မဲဆန္ဒရှင်များအား လွှတ်တော်အတွေ့အကြုံ ရှင်းလင်းတင်ပြခြင်းဟူသည့် ပြည်သူ့လွှတ်တော်၏အတည်ပြုချက်အစား လွှတ်တော် ကိုယ်စားလှယ်တစ်ဦးသည် လွှတ်တော်တံခါးပိတ်အစည်းအဝေးနှင့် ကော်မတီ အစည်းအဝေးများတွင် ဆွေးနွေးသည့်အကြောင်းကိစ္စရပ်များ၊ နိုင်ငံတော်၏လျှို့ဝှက် ချက်များ၊ လွှတ်တော်မှတ်တမ်းမှ ပယ်ဖျက်ထုတ်ပယ်ထားသော အကြောင်းကိစ္စရပ်များ မှအပ လွှတ်တော်တွင်လည်းကောင်း၊လွှတ်တော်အဖွဲ့အစည်းများတွင်သော်လည်းကောင်း ဆွေးနွေးဆောင်ရွက်ချက်များကို မိမိအားတင်မြှောက်လိုက်သော မဲဆန္ဒနယ်ရှိပြည်သူများ အားပြန်လည်အစီရင်ခံခွင့်ရှိခြင်းဟူသည့် အမျိုးသားလွှတ်တော်၏ ပြင်ဆင်အတည်ပြု ချက်သည်ဆီလျော်မှုမရှိကြောင်း စိစစ်တွေ့ရှိရပါသဖြင့် ပြည်သူ့လွှတ်တော်၏ အတည်ပြုချက်အတိုင်း အတည်ပြု ထားသင့်ပါသည်။ (ဃ) အခန်း (၄)၊ အပိုဒ် ၁၂ အပိုဒ်ခွဲ (စ) တွင် လွှတ်တော်ကိုယ်စားလှယ်တစ်ဦးသည်မိမိ၏မဲဆန္ဒနယ်မြေရှိမဲဆန္ဒရှင်များနှင့်တွေ့ဆုံရာတွင် နေရာထိုင်ခင်းနှင့် လိုအပ်ချက် များကို မိမိအစီအစဉ်ဖြင့်ဆောင်ရွက်ရာ၌ လိုအပ်ပါကသက်ဆိုင်ရာအုပ်ချုပ်ရေး အဖွဲ့အစည်းများနှင့် ညှိနှိုင်းဆောင်ရွက်နိုင်ခြင်း၊ လုံခြုံ ရေးဆိုင်ရာကိစ္စရပ်များနှင့် စပ်လျဉ်း၍ သက်ဆိုင်ရာအုပ်ချုပ်ရေးအဖွဲ့အစည်းများထံ တောင်းခံခွင့်ရှိခြင်းဟူသော ပြဋ္ဌာန်းချက်သည်ပိုမိုပြည့်စုံပါသဖြင့် အမျိုးသားလွှတ်တော်၏ ပြင်ဆင်အတည်ပြုချက် အတိုင်း ပြဋ္ဌာန်းသင့်ကြောင်း စိစစ်တွေ့ရှိရပါသည်။ (င) အခန်း (၆)၊ အပိုဒ် ၂၁ တွင် လွှတ်တော်သည် ဖွဲ့စည်းပုံအခြေခံဥပဒေအရအပ်နှင်းထား သည့် ဥပဒေပြုရေး၊ တိုင်းရင်းသားလူမျိုးများအရေးအပြင် အခြားကိစ္စရပ်များကို လေ့လာတင်ပြနိုင်ရန်အတွက် လိုအပ်သည့်အခါကော်မတီနှင့်အဖွဲ့များကို သက်ဆိုင်ရာ လွှတ်တော်ကိုယ်စားလှယ်များဖြင့် ဖွဲ့စည်းနိုင်သည်ဟူသော ပြည်သူ့လွှတ်တော်၏ အတည်ပြုချက်အပေါ်တွင် အခြားကိစ္စရပ်များကို စာသားအားဖြုတ်ပြီး အမျိုးသား လွှတ်တော်မှ ပြင်ဆင်အတည်ပြု ထားပါသည်။ ဖွဲ့စည်းပုံအခြေခံဥပဒေပါစာသားအတိုင်း ပြင်ဆင်ပေးထားခြင်းဖြစ်၍ သဘောတူညီသင့်ပါကြောင်း စိစစ်တွေ့ရှိရပါသည်။ (စ) အခန်း (၇)၊ အပိုဒ် ၂၈ တွင် လွှတ်တော်၏ လုပ်ငန်းတာဝန်များကို စနစ်တကျအောင်မြင် စွာဆောင်ရွက်နိုင်ရန်အတွက် လွှတ်တော်ပုံမှန်အစည်းအဝေးကို ဥက္ကဋ္ဌက လိုအပ်သည့် အချိန်တွင်ခေါ်ယူကျင်းပရမည်ဟူသော ပြဋ္ဌာန်းချက်ကို ဖွဲ့စည်းပုံအခြေခံဥပဒေနှင့် ညီညွတ်စေရန် လွှတ်တော်ပုံမှန်အစည်းအဝေးများကို ဥက္ကဋ္ဌက တစ်နှစ်လျှင် အနည်းဆုံး တစ်ကြိမ်ခေါ်ယူကျင်းပရမည်။ ပုံမှန်အစည်းအဝေးတစ်ကြိမ်နှင့် တစ်ကြိမ်အကြား အရှည်ကြာဆုံးကာလသည် ၁၂ လထက်မပိုစေရဟူသော ဖွဲ့စည်းပုံအခြေခံဥပဒေပါစကားရပ်များအတိုင်း ပြဋ္ဌာန်းထားခြင်းသည်လျော်ကန်သဖြင့် သဘောတူညီသင့်ပါကြောင်းတွေ့ရှိရပါသည်။ (ဆ) အခန်း (၇)၊ အပိုဒ် ၄၂ တွင် ပြည်သူ့လွှတ်တော်ကအတည်ပြု ထားခဲ့သည့် ဖွဲ့စည်းပုံအခြေခံဥပဒေအရဖွဲ့စည်းသည့် ပြည်ထောင်စုအဆင့် အဖွဲ့အစည်းတစ်ရပ်ရပ်ကို ကိုယ်စားပြုသော အဖွဲ့အစည်းဝင်များ သို့မဟုတ် ပုဂ္ဂိုလ်များဟူသော စကားရပ်ကို အမျိုးသားလွှတ်တော်က ဖွဲ့စည်းပုံအခြေခံဥပဒေအရ ဖွဲ့စည်းသည့်တိုင်းဒေသကြီး သို့မဟုတ် ပြည်နယ်အဆင့် အဖွဲ့အစည်းတစ်ရပ်ရပ်ကိုကိုယ်စားပြု သော အဖွဲ့အစည်း ဝင်များ သို့မဟုတ် ပုဂ္ဂိုလ်များဟူသောစကားရပ်ဖြင့် ပြင်ဆင်အတည်ပြုခဲ့ပါသည်။ ယခု ဥပဒေကြမ်းသည် တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်း ဖြစ်သည့်အတွက် တိုင်းဒေသကြီး သို့မဟုတ် ပြည်နယ်အဆင့်အဖွဲ့ အစည်းများကို ဖိတ်ကြားခြင်းဖြင့် လုံလောက်မှုရှိပါသဖြင့် အမျိုးသားလွှတ်တော်၏ ပြင်ဆင်အတည်ပြုချက်အတိုင်း သဘောတူညီသင့်ပါကြောင်း စိစစ်တွေ့ရှိရပါသည်။ (ဇ) အခန်း (၇)၊ အပိုဒ် ၄၉ တွင် ပြည်သူ့ လွှတ်တော်၏အတည်ပြုချက်တွင်ပါရှိသည့်ဖွဲ့စည်းပုံအခြေခံဥပဒေပုဒ်မ ၃၀၈ ပုဒ်မခွဲ (ခ) ပုဒ်မခွဲငယ် (င)နှင့်အညီဖော်ပြထားရာ ဖွဲ့စည်းပုံ ခြေခံဥပဒေတွင် ပုဒ်ခွဲငယ် (၁) ဖြစ်သဖြင့် အမျိုးသားလွှတ်တော်၏ ဖော်ပြ ချက်သည်မှန်ကန်ပါသည်။ ထို့ကြောင့် အမျိုးသားလွှတ်တော်၏ ပြင်ဆင်အတည်ပြုချက်အတိုင်း သဘောတူညီသင့်ပါကြောင်း တင်ပြအပ်ပါသည်။ (ဈ) အခန်း (၁၄)၊ အပိုဒ် ၇၈ တွင် ပြည်သူ့လွှတ်တော်၏ အတည်ပြုချက်သည် ဆီလျော်မှန်ကန်မှုရှိပါသဖြင့် ပြည်သူ့လွှတ်တော်၏ အတည်ပြုချက်အတိုင်းထားရှိရန် စိစစ်တွေ့ရှိရပါသည်။ (ည) အခန်း (၁၄)၊ ပုဒ်မ ၇၉ တွင် ပြည်သူ့လွှတ်တော်က လွှတ်တော်သည် လွှတ်တော်ကိုယ်စားလှယ်ရုံးများကို လိုအပ်သောမြို့နယ်များတွင် ဖွင့်လှစ်တည်ထောင်ပေးရမည်ဟု ပြဋ္ဌာန်းခဲ့ပါသည်။ အမျိုးသားလွှတ်တော်က ပုဒ်မ ၆၂ ဟုပြောင်းလဲပြီး လွှတ်တော်သည် လွှတ်တော်ကိုယ်စားလှယ်ရုံးများကို လိုအပ်သောမြို့နယ်များတွင် ဖွင့်လှစ်တည်ထောင် ခွင့်ပေးနိုင်သည်ဟုပြင်ဆင်ခဲ့ပါသည်။ အမျိုးသားလွှတ်တော်၏ ပြင်ဆင်အတည်ပြုချက်သည် ပြုလွယ်ပြင်လွယ်ရှိပြီး ကျိုးကြောင်းဆီလျော်သဖြင့် အတည်ပြု သင့်ပါကြောင်း စိစစ်တွေ့ရှိရပါသည်။ (၃) အခန်း (၁၄)၊ အပိုဒ် ၈၀ တွင် ပြည်သူ့လွှတ်တော်က လွှတ်တော်ကိုယ်စားလှယ်ရုံးများကိုလွှတ်တော်က တာဝန်ယူဖွင့်လှစ်ပေးနိုင်ခြင်းမရှိသေးမီ လွှတ်တော်ကိုယ်စားလှယ်များ သည်မိမိအစီအစဉ်ဖြင့်ဖွင့်လှစ်လိုပါက နေရာထိုင်ခင်း ၊ရုံးလုပ်ငန်းဆိုင်ရာကုန်ကျစရိတ် များကျခံ၍ ဖွင့်လှစ်နိုင်သည်ဟုပြဋ္ဌာန်းခဲ့ပါသည်။ ပြည်သူ့လွှတ်တော်၏ အတည်ပြု ချက်သည် ဆီလျော်ပြည့်စုံမှုရှိပါသဖြင့် ပြည်သူ့လွှတ်တော်၏အတည်ပြုချက်အတိုင်းထားရှိရန် စိစစ်တွေ့ရှိရပါသည်။ သို့ဖြစ်ပါ၍ အမျိုးသားလွှတ်တော်က ပြန်လည်ပေးပို့လာသော တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာ ဥပဒေကြမ်းအား ပြည်သူ့လွှတ်တော်တွင် အတည်ပြုပြဋ္ဌာန်းနိုင်ရန်နှင့် အမျိုးသားလွှတ်တော်၏ ပြင်ဆင်အတည်ပြုချက်ကို သဘောမတူပါက ပြည်ထောင်စုလွှတ်တော်သို့ ပေးပို့သွားနိုင်ရေးအတွက် လွှတ်တော်မှ အတည်ပြုပေးပါရန် ပြည်သူ့လွှတ်တော်ဥပဒေကြမ်းကော်မတီကိုယ်စား ပြည်သူ့လွှတ်တော်ဥက္ကဋ္ဌမှတစ်ဆင့် လွှတ်တော်သို့ အစီရင်ခံတင်ပြအပ်ပါတယ် ခင်ဗျား။ (ဩဘာသံများ)</speech>
<title>ပြည်သူ့လွှတ်တော် ဥက္ကဋ္ဌက “တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာ ဥပဒေကြမ်း”နှင့်စပ်လျဉ်း၍ အမျိုးသားလွှတ်တော်၏ပြင်ဆင်ချက်များကိုလွှတ်တော် သို့တင်ပြခြင်း၊ အမည်စာရင်းတင်သွင်းထားသော ကိုယ်စားလှယ်များကဆွေးနွေးခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်က ပြင်ဆင်ချက် များဖြင့် ပြန်လည်ပေးပို့လာသော တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်း နှင့်စပ်လျဉ်းပြီး ပြည်သူ့လွှတ်တော်ဆိုင်ရာနည်းဥပဒေ ၁၆၂ အရ လွှတ်တော်ကိုယ်စားလှယ်များထံ ပြင်ဆင်ချက်မိတ္တူများ ဖြန့်ဝေခြင်း၊ လွှတ်တော်သို့ အသိပေးခြင်းများဆောင်ရွက်ပြီးဖြစ်ပါတယ်။ အမျိုးသားလွှတ်တော်ရဲ့ ပြင်ဆင်ချက်အပိုဒ်၊ အပိုဒ်ခွဲ ၁၁ ခုအနက် ပြင်ဆင်ချက် ၆ ခုအပေါ်ဆွေးနွေး လိုကြောင်းအဆိုကို တင်သွင်းထားပါတယ်။ ယခု အမျိုးသားလွှတ်တော်ရဲ့ ပြင်ဆင်ချက်များကို အပိုဒ်၊ အပိုဒ်ခွဲအလိုက်တင်ပြခြင်း၊ ဆွေးနွေးခြင်းများဆောင်ရွက်ပြီး လွှတ်တော်ရဲ့ အဆုံးအဖြတ်ရယူသွားမှာ ဖြစ်ပါတယ်။ ကန့်လန့်ဖြတ်ဇယားနဲ့ဆက်လက်ဆောင်ရွက်ပါမယ်။ အမှတ်စဉ် ၁၊ အခန်း (၁)၊ အပိုဒ်၂ အပိုဒ်ခွဲ (ဋ) နဲ့ပတ်သက်ပြီးတော့ ဥပဒေကြမ်းကော်မတီရဲ့ သဘောထားတင်ပြချက် ဥပဒေကြမ်းကော်မတီအဖွဲ့ဝင်တစ်ဦးမှ ဆောင်ရွက်ပေးဖို့ ဖြစ်ပါတယ်။</speech>
<speech><mp id="355">ဒေါက်တာစိုးမိုးအောင် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်းကို ကျွန်တော်တို့ ပြည်သူ့လွှတ်တော်ကနေပြီးတော့ ပြင်ဆင်ချက်ဖြင့် အမျိုးသားလွှတ်တော်ကိုပေးပို့ ပြီးတော့ အမျိုးသားလွှတ်တော်က ဒီဥပဒေကြမ်းပေါ်မှာ ပြင်ဆင်ချက်များနဲ့ ပြန်လည်ပေးပို့လာခဲ့ ပါတယ်။ တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်း အခန်း (၁)၊ အပိုဒ် ၂ အပိုဒ်ခွဲ (ဋ) မှာမူလပြဋ္ဌာန်းချက်မှာ လွှတ်တော်ကိုယ်စားလှယ်ရုံးဆိုသည်မှာ လွှတ်တော်ကိုယ်စားလှယ် များ၏ လုပ်ငန်းတာဝန်များကိုထမ်းဆောင်နိုင်ရန် မြို့နယ်များတွင် ဖွင့်လှစ်ထားသောရုံးကိုဆိုလိုသည် ဟုပြဋ္ဌာန်းထားပါတယ်။ မိမိပြည်သူ့လွှတ်တော်က မူလပြဋ္ဌာန်းချက်အတိုင်းထားရှိဖို့ အတည်ပြုထားပြီး ဖြစ်တယ်။ အမျိုးသားလွှတ်တော်ရဲ့ ပြင်ဆင်ချက်မှာတော့ လွှတ်တော်ကိုယ်စားလှယ်ရုံးဆိုသည်မှာ လွှတ်တော်ကိုယ်စားလှယ်များအား ဖွဲ့စည်းပုံအခြေခံဥပဒေအရခွင့်ပြုထားသော လုပ်ငန်းတာဝန် များကိုထမ်းဆောင်နိုင်ရန် မြို့နယ်များတွင်ဖွင့်လှစ်ထားသောရုံးကိုဆိုလိုသည်ဟု ပြင်ဆင်ထားပါတယ် ခင်ဗျား။ နိုင်ငံတော်ဖွဲ့စည်းပုံအခြေခံဥပဒေမှာ လွှတ်တော်ကိုယ်စားလှယ်ရုံးများနဲ့ပတ်သက်ပြီးတော့ ပါဝင်ထားသည့် အချက်အလက်များမရှိဟုဆိုတာကို ဥပဒေကြမ်းကော်မတီရဲ့ တင်ပြချက်မှာလည်း ပါရှိပြီးဖြစ်ပါတယ်။ ၎င်းအပြင် ကိုယ်စားလှယ်များ၏ တာဝန်နှင့်လုပ်ပိုင်ခွင့်များကို မူလပြဋ္ဌာန်းချက် မှာရှိတဲ့ ပုဒ်မ ၉ ပုဒ်မ ၁၀ မှာပြဌာန်းပြီးသားဖြစ်တဲ့အတွက် မူလပြဋ္ဌာန်းချက်မှာလည်းပြီးပြည့်စုံပြီး ဖြစ်ပါတယ်။ ဒါကြောင့်မို့လို့ ကျွန်တော်တို့ ပြည်သူ့လွှတ်တော်က အတည်ပြု ထားတဲ့အတိုင်းထားရှိဖို့ အတွက် အဆိုပြု ပါတယ်ခင်ဗျား။ (ဩဘာသံများ)</speech>
<speech type="speaker">ပြည်သူ့လွှတ်တော်ဥပဒေကြမ်းကော်မတီရဲ့ အဆိုပြု တင်ပြချက်အပေါ် ကန့်ကွက်လို သူရှိက မတ်တတ်ရပ်ပါ။ ကြားနေသူရှိက မတ်တတ်ရပ်ပါ။ ကန့်ကွက်သူ၊ ကြားနေသူမရှိတဲ့အတွက် ပြည်သူ့လွှတ်တော်ဥပဒေကြမ်းကော်မတီရဲ့ အဆိုအတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">။အမှတ်စဉ် ၂ အား ဥပဒေကြမ်းကော်မတီဝင်တစ်ဦးမှ ဆွေးနွေးပေးဖို့ ဖိတ်ခေါ် ပါတယ်။</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာ ဥပဒေကြမ်း အခန်း (၄)၊ အပိုဒ် ၉ အပိုဒ်ခွဲ (င)မှာ မူလပြဋ္ဌာန်းချက်အရ မဲဆန္ဒနယ်မြေနှင့် နိုင်ငံတော် ဖွံ့ဖြိုးတိုးတက်ရေးအတွက် သက်ဆိုင်ရာလွှတ်တော်နယ်မြေအတွင်းရှိ အာဏာပိုင်များနှင့်ပေါင်းစပ် ညှိနှိုင်းပေးခြင်းဟုပါရှိပါတယ်။ ပြည်သူ့လွှတ်တော်၏အတည်ပြုချက်အရ မဲဆန္ဒနယ်မြေနှင့် နိုင်ငံတော် ဖွံ့ဖြိုးတိုးတက်ရေးအတွက် သက်ဆိုင်ရာမဲဆန္ဒနယ်မြေအတွင်းရှိ အာဏာပိုင်များနှင့် ပေါင်းစပ်ညှိနှိုင်းဆောင်ရွက်ပေးခြင်းဟု အတည်ပြုထားပါတယ်။ ၎င်းအတည်ပြုချက်အပေါ် အမျိုးသားလွှတ်တော်၏ ပြင်ဆင်ချက်မှာ မဲဆန္ဒနယ်မြေနှင့် နိုင်ငံတော်ဖွံ့ဖြိုးတိုးတက်ရေးအတွက် ဖွဲ့စည်းပုံအခြေခံဥပဒေနှင့် မဆန့်ကျင်စေဘဲ သက်ဆိုင်ရာမဲဆန္ဒနယ်မြေအတွင်းရှိ အာဏာပိုင်များနှင့် ပေါင်းစပ်ညှိနှိုင်းဆောင်ရွက် ပေးခြင်းဟူ၍ပြင်ဆင်ထားပါတယ်။ အမျိုးသားလွှတ်တော်ရဲ့ ပြင်ဆင်ချက်ဟာ ပိုမိုသင့်လျော်ပြီး ဖွဲ့စည်းပုံအခြေခံဥပဒေနဲ့လည်း ပိုမိုညီညွတ်သဖြင့် အမျိုးသားလွှတ်တော်၏ ပြင်ဆင်ချက်ကို အတည်ပြု သင့်ပါကြောင်း တင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">ဒီထဲမှာ ဥပဒေကြမ်းကော်မတီက ပြင်ဆင်ချက်အား သဘောမတူကြောင်းဆို ပြီးတော့ဖော်ပြထားပါတယ်။ ထိုနည်းတူစွာပဲ ဦးဝင်းသန်းက ပြည်သူ့လွှတ်တော်ရဲ့ အတည်ပြုချက် အတိုင်းထားရှိသင့်တယ်လို့တင်ပြထားပါတယ်။ ဒါကြောင့်မို့လို့ ဒီရဲ့ အဓိပ္ပာယ် ၂ ခုလုံးဟာ အမျိုးသားလွှတ်တော်ရဲ့ ပြင်ဆင်ချက်ကို သဘောမတူဘူးဆိုတဲ့သဘောဖြစ်ပါတယ်။ ဒါကြောင့်မို့လို့ ဒီဟာကိုထပ်မံပြီးတော့ ဥပဒေကြမ်းကော်မတီနဲ့ ထပ်ပြီးတော့ရှင်းပေးပါ</speech>
<speech><mp id="315">ဦးသိန်းထွန်းဦး(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်တဲ့ ဥက္ကဋ္ဌကြီးခင်ဗျား။ စောစောက ကျွန်တော်တို့အတည်ပြု ထားတဲ့ ပြည်သူ့လွှတ်တော်ဆိုင်ရာဥပဒေကြမ်းမှာတော့ မဲဆန္ဒနယ်မြေနှင့် နိုင်ငံတော်ဖွံ့ဖြိုးတိုးတက်ရေးအတွက် ဖွဲ့စည်းပုံအခြေခံဥပဒေနှင့်မဆန့်ကျင်စေဘဲ သက်ဆိုင်ရာမဲဆန္ဒနယ်မြေအတွင်းရှိ အာဏာပိုင်များနှင့် ပေါင်းစပ်ညှိနှိုင်းဆောင်ရွက်ပေးခြင်းဆိုပြီး ပြင်ဆင်ချက်အား သဘောတူခဲ့ပြီးဖြစ်ပါတယ်။ အဲ့ဒီ ကျွန်တော်တို့ရဲ့ သဘောတူခဲ့ပြီးဖြစ်တဲ့ဟာကို ဦးဝင်းသန်းကလည်း သဘောတူကြောင်းညှိနှိုင်းရရှိပြီးဖြစ်ပါတယ်။ အဲ့ဒါကြောင့် တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်းမှာလည်းသဘောတူနိုင်ဖို့ ထပ်မံအဆိုတင်သွင်း အပ်ပါတယ်။ (ဩဘာသံများ)</speech>
<speech type="speaker">ကဲရှင်းပါတယ်။ ဒါကြောင့်မို့လို့ ဥပဒေကြမ်းကော်မတီက ပြင်ဆင်ချက်အား သဘောတူသည်။ ဦးဝင်းသန်းကလည်း ပြင်ဆင်ချက်ကို သဘောတူသည်ဆိုတဲ့ အဓိပ္ပာယ်ပေါက်တဲ့ အတွက် ဥပဒေကြမ်းကော်မတီရဲ့ အဆိုပြုချက်အား ကန့်ကွက်လိုသူရှိက မတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်သူ၊ ကြားနေသူမရှိတဲ့အတွက် ဥပဒေကြမ်းကော်မတီက အတည်ပြု သော အမျိုးသားလွှတ်တော်၏ ပြင်ဆင်ချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၃၊ ပြင်ဆင်ချက်အား သဘောမတူပါဟု ဥပဒေကြမ်းကော်မတီက တင်ပြထားပါတယ်။ ဥပဒေကြမ်းကော်မတီမှ ကော်မတီဝင်တစ်ဦးက တင်ပြပေးရန် ဖြစ်ပါတယ်</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ဥပဒေကြမ်းကော်မတီ)</mp>လေးစာအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်း အခန်း (၄)၊ ပုဒ်မ ၉ အပိုဒ်ခွဲ(စ)မှာ မူလပြဋ္ဌာန်းချက်အရ မဲဆန္ဒရှင်များအား အတွေ့အကြုံပြန်လည် ရှင်းလင်းတင်ပြခြင်းဟုဖော်ပြထားပါတယ်။ မိမိပြည်သူ့လွှတ်တော်ရဲ့ အတည်ပြုထားတဲ့အချက်က မဲဆန္ဒရှင်များအား လွှတ်တော်အတွေ့အကြုံ ပြန်လည်ရှင်းလင်းတင်ပြခြင်းဟု ဖော်ပြထားပါတယ်။ ၎င်း ပြင်ဆင်ချက်အနေနဲ့ အမျိုးသားလွှတ်တော်က လွှတ်တော်ကိုယ်စားလှယ်တစ်ဦးသည် လွှတ်တော် တံခါးပိတ်အစည်းအဝေးများနှင့် ကော်မတီအစည်းအဝေးများတွင် ဆွေးနွေးသည့်အကြောင်းကိစ္စများ၊ နိုင်ငံတော်၏လျှို့ဝှက်ချက်များ၊ လွှတ်တော်မှတ်တမ်းမှ ပယ်ဖျက်ထားသော အကြောင်းကိစ္စရပ်များ မှအပ လွှတ်တော်တွင်သော်လည်းကောင်း၊ လွှတ်တော်အဖွဲ့အစည်းများတွင်သော်လည်းကောင်း၊ ဆွေးနွေးဆောင်ရွက်ချက်များကို မိမိအားတင်မြှောက်လိုက်သောမဲဆန္ဒနယ်ရှိ ပြည်သူများအား ပြန်လည်အစီရင်ခံခွင့်ရှိခြင်းဟု ပြင်ဆင်ဖော်ပြထားတာကိုတွေ့ရှိရပါတယ်။ အမျိုးသားလွှတ်တော်ရဲ့ ပြင်ဆင်ချက်အနေနဲ့ လွှတ်တော်ကိုယ်စားလှယ်တစ်ဦးသည်ဟုဖော်ပြချက်မှာ မူလပြဋ္ဌာန်းချက်မှာ ပါရှိတဲ့ ပြဋ္ဌာန်းချက်ပုဒ်မခေါင်းစဉ်အနေနဲ့ ကိုက်ညီခြင်းမရှိတာကိုတွေ့ရပါတယ်။ မူလပြဋ္ဌာန်းချက်မှာ လွှတ်တော်ကိုယ်စားလှယ်များ၏တာဝန်များဆိုတဲ့ အခန်းကဏ္ဍမှာဖော်ပြပြီးဖြစ်ပါတယ်။ လွှတ်တော် ကိုယ်စားလှယ်များလိုက်နာရမည့် စည်းကမ်းများကို အခန်း(၁၃)၊ ပုဒ်မ ၇၁ ပုဒ်မခွဲ(စ)ရှိ ပြဋ္ဌာန်းချက် များတွင် ပြည့်စုံစွာဖော်ပြထားပြီးဖြစ်၍ သီးခြားကန့်သတ်ချက်များပြဋ္ဌာန်းရန်မလိုသဖြင့် မူလပြည်သူ့ လွှတ်တော်ကအတည်ပြုထားတဲ့ပြဋ္ဌာန်းချက်မှာ လုံလောက်သည့်ပြဋ္ဌာန်းချက်ဖြစ်ပါသဖြင့် မူလ အတည်ပြုချက်အတိုင်း ပြည်သူ့လွှတ်တော်၏အတည်ပြုချက်အတိုင်း အတည်ပြုပေးပါရန် တင်ပြ အပ်ပါတယ်ခင်ဗျား။ (ဩဘာသံများ)</speech>
<speech type="speaker">ပြီးခဲ့တဲ့ ပြည်သူ့လွှတ်တော်ဥပဒေဆွေးနွေးမှုတုန်းကလည်း ယခုဥပဒေကြမ်း ကော်မတီရဲ့ တင်ပြချက်အတိုင်းဖြစ်ပါတယ်။ ဒါ့ကြောင့် ဥပဒေကြမ်းကော်မတီရဲ့ အဆိုပြု တင်ပြချက်အား ကန့်ကွက်လိုသူရှိက မတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကြားနေသူ၊ ကန့်ကွက်သူမရှိတဲ့အတွက် ဥပဒေကြမ်းကော်မတီရဲ့ ပြင်ဆင်မှုအားအတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၂ ဖြစ်ပါတယ်။ အစီအစဉ် ၄ ပါ။ ဥပဒေကြမ်းကော်မတီဝင်တစ်ဦးမှ ဆွေးနွေးဖို့ ဖြစ်ပါတယ်</speech>
<speech><mp id="315">ဦးသိန်းထွန်းဦး(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ ပြည်သူ့လွှတ်တော်ကနေပြီးတော့ အတည်ပြု ထားတဲ့ မူလအဆိုပြု ပြဋ္ဌာန်းချက်ဟာ လွှတ်တော်ကိုယ်စားလှယ်တစ်ဦးသည် မိမိမဲဆန္ဒနယ်မြေရှိ မဲဆန္ဒရှင်များနှင့် တွေ့ဆုံရာတွင် နေရာထိုင်ခင်း၊ လုံခြုံရေးနှင့်အခြားကိစ္စများကို စည်းကမ်းတကျရှိစေရေးအတွက် သက်ဆိုင်ရာအုပ်ချုပ်ရေးအဖွဲ့အစည်းများထံမှ ရယူခွင့်ရှိခြင်းဆိုပြီးတော့ ကျွန်တော်တို့အနေနဲ့ အဆိုပြုချက်ကို ကျွန်တော်တို့ ပြည်သူ့လွှတ်တော်အနေနဲ့အတည်ပြုခဲ့ပါတယ်။ သို့သော်လည်းပဲ အမျိုးသားလွှတ်တော်ရဲ့ ပြင်ဆင်ချက်မှာ လွှတ်တော်ကိုယ်စားလှယ်တစ်ဦးသည် မိမိမဲဆန္ဒနယ်မြေရှိ မဲဆန္ဒရှင်များနှင့်တွေ့ဆုံရာတွင် နေရာထိုင်ခင်းနှင့်လိုအပ်ချက်များကို မိမိ၏အစီအစဉ်ဖြင့်ဆောင်ရွက်ရာ၌ လိုအပ်ပါကသက်ဆိုင်ရာအုပ်ချုပ်ရေးအဖွဲ့အစည်းများနှင့် ညှိနှိုင်းဆောင်ရွက်နိုင်ခြင်း၊ လုံခြုံရေးဆိုင်ရာကိစ္စရပ်များနှင့်စပ်လျဉ်း၍ သက်ဆိုင်ရာအုပ်ချုပ်ရေးအဖွဲ့အစည်းများထံ တောင်းခံ ရယူခွင့်ရှိခြင်းဆိုပြီးတော့ အမျိုးသားလွှတ်တော်ရဲ့ ပြင်ဆင်ချက်မှာ အတည်ပြုထားပါတယ်။ ကျွန်တော်တို့ ဥပဒေကြမ်းကော်မတီအနေနဲ့ အမျိုးသားလွှတ်တော်ကအတည်ပြုပြဋ္ဌာန်းတဲ့ စကားရပ် များဟာ ပြည့်စုံကျစ်လစ်သိပ်သည်းမှုရှိတဲ့အတွက် အမျိုးသားလွှတ်တော်ရဲ့ ပြင်ဆင်ချက်အတိုင်း အတည်ပြု သင့်ပါကြောင်း လေးစားစွာတင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">ဒီမှာ ဦးဝင်းသန်းကလည်း ပြည်သူ့လွှတ်တော်ရဲ့ အတည်ပြုချက်အတိုင်း ထားရှိသင့်ပါတယ်လို့ဖော်ပြထားပါတယ်။ ဒါနဲ့ပတ်သက်လို့ ဦးဝင်းသန်း ဆွေးနွေးရန်ရှိက ဆွေးနွေးဖို့ ဖြစ်ပါတယ်</speech>
<speech><mp id="470">ဦးဝင်းသန်း(သာပေါင်းမဲဆန္ဒနယ်)</mp>လေးစားအပ်ပါသော ဥက္ကဋ္ဌကြီးခင်ဗျား။ နံနက်ပိုင်းက ပြည်သူ့လွှတ်တော်ဥပဒေကြမ်းအတည်ပြုရာမှာ ဒီအဆိုဟာ အမျိုးသားလွှတ်တော်က ပြင်ဆင်ချက် အတိုင်းသဘောတူပြီးဖြစ်ပါတယ်။ အခု ကျွန်တော့်အဆိုကို မရမကတင်သွင်းနေမယ်ဆိုရင် မတော်တဆအနိုင်အရှုံးကွဲပြားသွားလို့ရှိရင် ရှေ့နောက်မညီဖြစ်သွားနိုင်ပါတယ်။ ဒါကြောင့်မို့လို့ ကျွန်တော့်အဆိုအား ရုပ်သိမ်းခွင့်ပြုပါရန်တင်ပြအပ်ပါတယ်။ (ဩဘာသံများ)</speech>
<speech type="speaker">ဒါ့ကြောင့် ပြည်သူ့လွှတ်တော်ဥပဒေကြမ်းကော်မတီရဲ့ အဆိုပြုချက်ကို ကန့်ကွက်လိုသူရှိက မတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်သူ၊ ကြားနေသူ မရှိတဲ့အတွက် ဥပဒေကြမ်းကော်မတီရဲ့ အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၃၊ အမှတ်စဉ် ၅ ဖြစ်ပါတယ်။ ဥပဒေကြမ်းကော်မတီရဲ့ ကိုယ်စားလှယ်တစ်ဦးမှ အဆိုပြု တင်ပြပေးဖို့ ဖြစ်ပါတယ်</speech>
<speech><mp id="315">ဦးသိန်းထွန်းဦး(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ အခန်း(၆)၊ အပိုဒ် ၂၁ မှာ မူလအဆိုပြု ပြဋ္ဌာန်းချက်ဖြစ်တဲ့ လွှတ်တော်သည် ဖွဲ့စည်းပုံ အခြေခံဥပဒေအရအပ်နှင်းထားသည့် ဥပဒေပြုရေး၊ တိုင်းရင်းသားလူမျိုးများအရေးအပြင် အခြား ကိစ္စရပ်များကို လေ့လာတင်ပြနိုင်စေရန်အတွက် လိုအပ်သည့်အခါကော်မတီနှင့် အဖွဲ့များကို သက်ဆိုင်ရာလွှတ်တော်ကိုယ်စားလှယ်များဖြင့် ဖွဲ့စည်းနိုင်သည်ဆိုပြီးတော့ မူလအဆိုပြုချက်ကို ပြည်သူ့လွှတ်တော်ကနေပြီးတော့ အတည်ပြုခဲ့ပါတယ်။ သို့သော်လည်းပဲ အမျိုးသားလွှတ်တော်က ပြင်ဆင်အတည်ပြုချက်ကတော့ လွှတ်တော်သည် ဖွဲ့စည်းပုံအခြေခံဥပဒေအရ အပ်နှင်းထားသည့် ဥပဒေပြုရေး၊ တိုင်းရင်းသားလူမျိုးများအရေးကို လေ့လာတင်ပြနိုင်စေရန်အတွက် လိုအပ်သည့်အခါကော်မတီနှင့် အဖွဲ့များကို သက်ဆိုင်ရာလွှတ်တော်ကိုယ်စားလှယ်များဖြင့် ဖွဲ့စည်းနိုင်သည်ဆိုပြီးတော့ အတည်ပြုပြင်ဆင် ပြဋ္ဌာန်းထားပါတယ်။ အမျိုးသားလွှတ်တော်က ဖွဲ့စည်းပုံအခြေခံဥပဒေ ပုဒ်မ ၁၆ရ (က) နှင့်အညီ ပြင်ဆင်ထားတဲ့အတွက် အမျိုးသားလွှတ်တော်ရဲ့ ပြင်ဆင်ချက်ဟာ အတည်ပြု သင့် ပါကြောင်း ကျွန်တော်တို့အနေနဲ့ လေးစားစွာတင်ပြအပ်ပါတယ်။ (ဩဘာသံများ)</speech>
<speech type="speaker">ဥပဒေကြမ်းကော်မတီရဲ့ အဆိုပြု တင်ပြချက်ကို ကန့်ကွက်လိုသူရှိက မတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်လိုသူ၊ ကြားနေသူမရှိတဲ့အတွက် ဥပဒေကြမ်း ကော်မတီရဲ့ အဆိုပြုချက်အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">အစီအစဉ် ၆၊ ဥပဒေကြမ်းကော်မတီအဖွဲ့ဝင်တစ်ဦးမှ အဆိုပြု ဆွေးနွေးဖို့ ဖြစ်ပါတယ်</speech>
<speech><mp id="315">ဦးသိန်းထွန်းဦး(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီး ခင်ဗျား။ အခန်း (၇) အပိုဒ် ၂၈ မှာ အမျိုးသားလွှတ်တော်ကနေပြီးတော့ ပြင်ဆင်ထားတာက လွှတ်တော်ပုံမှန်အစည်းအဝေးကို ဥက္ကဋ္ဌက တစ်နှစ်လျှင်အနည်းဆုံး တစ်ကြိမ်ခေါ်ယူကျင်းပရမည်။ ပုံမှန်အစည်းအဝေးတစ်ကြိမ်နှင့် တစ်ကြိမ်အကြား အရှည်ကြာဆုံးကာလသည် ၁၂ လထက်မပိုစေရ ဆိုတဲ့ပြင်ဆင်အဆိုပြုချက်ဟာ ဖွဲ့စည်းပုံအခြေခံဥပဒေပုဒ်မ ၁၇၄ ပါပြဌာန်းချက်နှင့် ညီညွတ်မှု ရှိပါသဖြင့် အမျိုးသားလွှတ်တော်၏ ပြင်ဆင်ချက်အား အတည်ပြု သင့်ပါကြောင်း လေးစားစွာ တင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">ပြည်သူ့လွှတ်တော်ဥပဒေကြမ်းကော်မတီရဲ့ အဆိုပြု တင်ပြချက်အား ကန့်ကွက် လိုသူရှိက မတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်သူ၊ ကြားနေသူမရှိတဲ့ အတွက် ဥပဒေကြမ်းကော်မတီရဲ့ အဆိုအတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အစီအစဉ် ၇၊ ဥပဒေကြမ်းကော်မတီအဖွဲ့ဝင်တစ်ဦးမှ အဆိုပြု ဆွေးနွေးဖို့ ဖိတ်ခေါ်ပါတယ်</speech>
<speech><mp id="315">ဦးသိန်းထွန်းဦး(အဖွဲ့ဝင်၊ဥပဒေကြမ်းကော်မတီ)</mp>ပြည်သူ့လွှတ်တော်ဥက္ကဋ္ဌကြီးခင်ဗျား။ အခန်း (၇)၊ ပုဒ်မ ၄၂ တွင် ပြည်သူ့လွှတ်တော်ကအတည်ပြုခဲ့သည့် ဖွဲ့စည်းပုံအခြေခံဥပဒေအရ ဖွဲ့စည်းသည့် ပြည်ထောင်စုအဆင့်အဖွဲ့အစည်းတစ်ရပ်ရပ်ကို ကိုယ်စားပြု သောအဖွဲ့အစည်းဝင်များ သို့မဟုတ် ပုဂ္ဂိုလ်များဟူသောစကားရပ်ကို အမျိုးသားလွှတ်တော်က ဖွဲ့စည်းပုံအခြေခံဥပဒေအရ ဖွဲ့စည်းသည့် တိုင်းဒေသကြီး သို့မဟုတ် ပြည်နယ်အဆင့်အဖွဲ့အစည်းတစ်ရပ်ရပ်ကို ကိုယ်စားပြုသော အဖွဲ့အစည်းဝင်များ သို့မဟုတ် ပုဂ္ဂိုလ်များဟူသောစကားရပ်ဖြင့် ပြင်ဆင်အတည်ပြုခဲ့ပါတယ်။ ယခု ဥပဒေကြမ်းဟာ တိုင်းဒေသကြီး သို့မဟုတ် ပြည်နယ်လွှတ်တော်တော်ဆိုင်ရာဥပဒေကြမ်းဖြစ်သည့် အတွက် တိုင်းဒေသကြီး သို့မဟုတ် ပြည်နယ်အဆင့်အဖွဲ့အစည်းများကို ဖိတ်ကြားခြင်းဖြင့် လုံလောက်မှုရှိပါသဖြင့် အမျိုးသားလွှတ်တော်၏ ပြင်ဆင်အတည်ပြုချက်အတိုင်း အတည်ပြု သင့်ပါ ကြောင်း လေးစားစွာတင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">ပြည်သူ့လွှတ်တော်ဥပဒေကြမ်းကော်မတီရဲ့ အဆိုပြု တင်ပြချက်အား ကန့်ကွက် လိုသူရှိကမတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်သူ၊ ကြားနေသူ မရှိတဲ့အတွက် ဥပဒေကြမ်းကော်မတီရဲ့ အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၄ တစ်ပိုဒ်လုံးသီးခြားမလိုတော့ဘူးနော်။ အဲ့ဒီအတိုင်းပဲ စာမျက်နှာ ၅၊ အမှတ်စဉ် ၇၊ အခန်း(၇)၊ ပုဒ်မ ၄၂ လည်းမလိုတော့ဘူး။ စာမျက်နှာ ၅၊ အမှတ်စဉ် ၈၊ ဥပဒေကြမ်းကော်မတီ အဖွဲ့ဝင်တစ်ဦးမှ အဆိုပြု ဆွေးနွေးဖို့ ဖြစ်ပါတယ်</speech>
<speech><mp id="458">ဦးစတီဖန်(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်ပါသောပြည်သူ့လွှတ်တော် ဥက္ကဋ္ဌကြီးခင်ဗျား။ တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာ ဥပဒေကြမ်းနှင့်ပတ်သက်ပြီး မူလအဆိုပြု ပြဋ္ဌာန်းချက်ကတော့ အခန်း (၇)၊ ပုဒ်မ ၄၉ ဥက္ကဋ္ဌသည် နိုင်ငံတော်သမ္မတက တိုင်းဒေသကြီး သို့မဟုတ် ပြည်နယ်တရားလွှတ်တော်၊ တရားသူကြီးချုပ်အဖြစ်ခန့်အပ်တာဝန်ပေးနိုင် ရေးအတွက် ဖွဲ့စည်းပုံအခြေခံဥပဒေပုဒ်မ ၃၀၈ ပုဒ်မခွဲ (ခ) ပုဒ်မခွဲငယ် (င) နှင့်အညီ အမည် စာရင်းအဆိုပြုချက်နှင့်စပ်လျဉ်း၍ လွှတ်တော်၏သဘောတူညီချက်ရယူရမည်ဟု ပြဋ္ဌာန်းခဲ့ပါတယ်။ ကျွန်တော်တို့ ပြည်သူ့လွှတ်တော်ကတော့ဆွေးနွေးတဲ့အခါမှာ မူလအဆိုပြု ပြဋ္ဌာန်းချက်အတိုင်းထားရှိဖို့ သဘောတူခဲ့ပါတယ်။ ကျွန်တော်တို့သဘောတူထားတဲ့ ဥပဒေမူကြမ်းကို အမျိုးသားလွှတ်တော်ကို ပေးပို့တဲ့အခါမှာ အမျိုးသားလွှတ်တော်ရဲ့ ပြင်ဆင်ချက်ကလည်းပဲ မူလပြည်သူ့လွှတ်တော်ရဲ့ အတည်ပြုချက်နဲ့ ကွဲလွဲမှုမရှိဘဲလက်ခံထားတဲ့အတွက် အမျိုးသားလွှတ်တော်ရဲ့ ပြင်ဆင်ချက်ကို လက်ခံသင့်ပါကြောင်း လေးစားစွာတင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">သိပ်ပြီးတော့မရှင်းပါဘူး။ ပြန်ပြီးတော့တင်ပြပေးပါ</speech>
<speech><mp id="488">ဦးအောင်မြသန်း(အဖွဲ့ဝင်၊ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ကျွန်တော်တို့ဒီမှာ စာသားအားဖြင့်တော့တူပါတယ်။ သို့သော်လည်းပဲ ကျွန်တော်တို့ မူလအဆိုပြုချက်က ဖွဲ့စည်းပုံအခြေခံ ဥပဒေပုဒ်မ ၃၀၈ ပုဒ်မခွဲ (ခ) ပုဒ်မခွဲငယ် (င) လို့ဆိုထားပါတယ်။ သို့သော်လည်းပဲ ဖွဲ့စည်းပုံ အခြေခံဥပဒေမှာပုဒ်မ ၃၀၈ ပုဒ်မခွဲ (ခ) အပိုဒ်ခွဲငယ် (၁) ဖြစ်ပါတယ်။ အဲ့ဒီတော့ (ခ)၊ (င) ဆိုတာ ဥပဒေမှာမရှိပါဘူး။ ပုဒ်မခွဲငယ် (၁) သာလျှင်အမှန်ဖြစ်ပါတယ်။ သို့သော် ဆက်လက်တင်ပြလိုတာက ကျွန်တော်တို့ ဒီစာပိုဒ်ထဲမှာ ဥပဒေနဲ့ အပိုဒ်ခွဲများကိုဖော်ပြတဲ့အခါမှာ ပုဒ်မ ၃၀၈ ပုဒ်ထီးချထား ပါတယ်။ ပုဒ်ထီးမချရပါဘူး။ ဆိုလိုတာက ပုဒ်မ ၃၀၈ ပုဒ်မခွဲ (ခ) ပုဒ်မခွဲငယ် (၁)လို့ပဲရေးရမှာ ဖြစ်ပါတယ်။ ဒါလည်း ဖွဲ့စည်းပုံအခြေခံဥပဒေမှာ ဒီအတိုင်းပဲဖော်ပြထားတာတွေ့ရပါတယ်။ ဒါ့ကြောင့် အမျိုးသားလွှတ်တော်ရဲ့ ပြင်ဆင်ချက်ကို အတည်ပြု သင့်ပြီး ပုဒ်မများရေးတဲ့အခါမှာ ကျွန်တော် စောစောကတင်ပြသလိုပဲ ပုဒ်ထီးဖြတ်ထားခြင်းကို ဖယ်သင့်ပါကြောင်း တင်ပြအပ်ပါတယ်။ (ဩဘာသံများ)</speech>
<speech type="speaker">ဥပဒေကြမ်းကော်မတီရဲ့ အဆိုပြု တင်ပြချက်ကို ကန့်ကွက်လိုသူရှိက မတ်တတ်ရပ်ပါ။ ကြားနေသူရှိက မတ်တတ်ရပ်ပါ။ ကန့်ကွက်သူ၊ ကြားနေသူမရှိတဲ့အတွက် ဥပဒေကြမ်းကော်မတီရဲ့ ပြင်ဆင်အဆိုပြုချက်အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၆၊ အမှတ်စဉ် ၉ ဥပဒေကြမ်းကော်မတီဝင်တစ်ဦးမှ အဆိုပြုဆွေးနွေးဖို့ဖြစ်ပါတယ်</speech>
<speech><mp id="188">ဦးစိုးရယ်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်းနှင့်ပတ်သက် ပြီးတော့ အခန်း (၁၄)၊အပိုဒ် ၇၈ မှာ ကျွန်တော်တို့ မူလပြဋ္ဌာန်းချက်ကတော့ လွှတ်တော်သည် လွှတ်တော်ရုံးနှင့် လွှတ်တော်လုပ်ငန်းဆိုင်ရာကိစ္စအဝဝအတွက် သုံးစွဲကုန်ကျမည့်နေ့စဉ်ဘဏ္ဍာငွေ အရအသုံးခန့်မှန်းခြေငွေစာရင်း လျာထားချက်များကိုရေးဆွဲပြုစုပြီး တိုင်းဒေသကြီး သို့မဟုတ် ပြည်နယ်အစိုးရအဖွဲ့မှတစ်ဆင့် သက်ဆိုင်ရာသို့ပေးပို့ရမည်ဟု ပြဋ္ဌာန်းထားပါတယ်။ ကျွန်တော်တို့ ပြည်သူ့လွှတ်တော်ကတော့ လွှတ်တော်သည် လွှတ်တော်ရုံး၊ လွှတ်တော်ကိုယ်စားလှယ်ရုံးများနှင့် လွှတ်တော်လုပ်ငန်းဆိုင်ရာကိစ္စအဝဝအတွက် သုံးစွဲရန်ကုန်ကျမည့် နေ့စဉ်ဘဏ္ဍာငွေအရအသုံး ခန့်မှန်းခြေစာရင်း လျာထားချက်များကိုရေးဆွဲပြုစုပြီး တိုင်းဒေသကြီး သို့မဟုတ် ပြည်နယ်အစိုးရအဖွဲ့ မှတစ်ဆင့် သက်ဆိုင်ရာကိုပေးပို့ရမည်ဟု အတည်ပြုခဲ့ပါတယ်။ အမျိုးသားလွှတ်တော်ကိုပေးပို့တဲ့ အခါမှာ အမျိုးသားလွှတ်တော်ရဲ့ ပြင်ဆင်ချက်ကတော့ လွှတ်တော်ရုံးသည် လွှတ်တော်လုပ်ငန်းဆိုင်ရာ ကိစ္စရပ်များအတွက်သုံးစွဲကုန်ကျမည့် နေ့စဉ်ဘဏ္ဍာငွေအရအသုံးခန့်မှန်းခြေငွေစာရင်း လျာထားချက် ကိုရေးဆွဲပြုစုပြီး သက်ဆိုင်ရာကိုပေးပို့ရမည်ဆိုပြီး ကျွန်တော်တို့ပြင်ဆင်ထားတာကိုတွေ့ရပါတယ်။ အဲ့ဒီလိုပြင်ဆင်ထားတာနဲ့ပတ်သက်ပြီးတော့ ပြည်သူ့လွှတ်တော်ဥပဒေကြမ်းကော်မတီအနေနဲ့ စိစစ်တဲ့ အခါမှာ ပြည်သူ့လွှတ်တော်ရဲ့ အတည်ပြုချက်အတိုင်းထားရှိသင့်ကြောင်း ကျွန်တော်တို့စိစစ်တွေ့ရှိ ခဲ့ပါတယ်။ အဲ့ဒီလို အတည်ပြု သင့်ကြောင်းစိစစ်တွေ့ရှိရတဲ့ အကြောင်းရင်းကတော့ လွှတ်တော်ရုံး သည် ပြည်နယ်နှင့် တိုင်းဒေသကြီးများတွင်အကျုံးမဝင်ကြောင်းတွေ့ရပါတယ်။ ဒါကြောင့်ဖွဲ့စည်းပုံ အခြေခံဥပဒေနဲ့ ညီညွတ်ခြင်းမရှိပါဘူး။ ပြည်သူ့လွှတ်တော်၏အတည်ပြုချက်မှာ ပြည်နယ်နှင့် တိုင်းဒေသကြီးအတွက် ပိုမိုပြည့်စုံကြောင်းစိစစ်တွေ့ရှိရတဲ့အတွက် ပြည်သူ့လွှတ်တော်ရဲ့ အတည်ပြု ချက်ကိုသာလက်ခံသင့်ကြောင်း ရိုသေစွာတင်ပြအပ်ပါတယ်။ (ဩဘာသံများ)</speech>
<speech type="speaker">ပြည်သူ့လွှတ်တော်ဥပဒေကြမ်းကော်မတီရဲ့ အဆိုပြု တင်ပြချက်အား ကန့်ကွက် လိုသူရှိက မတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်သူ၊ ကြားနေသူမရှိတဲ့အတွက် ပြည်သူ့လွှတ်တော်ဥပဒေကြမ်းကော်မတီရဲ့ အဆို အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁၀ ဖြစ်ပါတယ်။ ဥပဒေကြမ်းကော်မတီအဖွဲ့ဝင်တစ်ဦးက အဆိုပြု တင်ပြဖို့ဖြစ်ပါတယ်</speech>
<speech><mp id="458">ဦးစတီဖန်(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်းနဲ့စပ်လျဉ်းပြီး အမှတ်စဉ် ၁၀၊ အခန်း (၁၄)၊ အပိုဒ် ၇၉ မှာ ပြည်သူ့လွှတ်တော်၏အတည်ပြုချက်ကတော့ လွှတ်တော် သည် လွှတ်တော်ကိုယ်စားလှယ်ရုံးများကို မြို့နယ်များတွင်လိုအပ်သလို ဖွင့်လှစ်တည်ထောင်ပေး ရမယ်လို့အတည်ပြုခဲ့ပါတယ်။ အမျိုးသားလွှတ်တော်၏ ပြင်ဆင်ချက်ကတော့ လွှတ်တော်သည် လိုအပ်သောမြို့နယ်များတွင် လွှတ်တော်ကိုယ်စားလှယ်ရုံးများကို ဖွင့်လှစ်တည်ထောင်ခွင့်ပေးနိုင်သည် လို့ပြင်ဆင်ခဲ့ပါတယ်။ ပြည်သူ့လွှတ်တော်ရဲ့ အတည်ပြုချက်နဲ့ အမျိုးသားလွှတ်တော်၏ပြင်ဆင်ချက် တို့သည် အနှစ်သာရခြင်းတူညီနေသည့်အတွက် အမျိုးသားလွှတ်တော်ရဲ့ ပြင်ဆင်ချက်အတိုင်း အတည်ပြု သင့်ပါကြောင်း အဆိုပြု တင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">ဒီအထဲမှာလည်း ပြင်ဆင်ချက်အားသဘောတူပါတယ်။ ဥပဒေကြမ်းကော်မတီရဲ့ အဆိုပြု တင်ပြချက်ကို ကန့်ကွက်လိုသူရှိက မတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကြားနေသူ၊ ကန့်ကွက်သူမရှိတဲ့အတွက် ပြည်သူ့လွှတ်တော်ဥပဒေကြမ်းကော်မတီရဲ့ အဆိုတင်ပြချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁၁ ဖြစ်ပါတယ်။ ဥပဒေကြမ်းကော်မတီဝင်တစ်ဦးမှ အဆိုပြု တင်ပြဖို့ ဖြစ်ပါတယ်</speech>
<speech><mp id="458">ဦးစတီဖန်(အဖွဲ့ဝင်၊ ဥပဒေကြမ်းကော်မတီ)</mp>အမှတ်စဉ် ၁၁၊ အခန်း(၁၄)၊အပိုဒ် ၈၀ ပြည်သူ့လွှတ်တော်၏အတည်ပြုချက်၊ လွှတ်တော်ကိုယ်စားလှယ်ရုံးများကို လွှတ်တော်ကတာဝန်ယူ ဖွင့်လှစ်ပေးနိုင်ခြင်းမရှိသေးမီ လွှတ်တော်ကိုယ်စားလှယ်များသည် မိမိအစီအစဉ်ဖြင့် ဖွင့်လှစ်လိုပါက နေရာထိုင်ခင်း၊ ရုံးလုပ်ငန်းဆိုင်ရာကုန်ကျစရိတ်များကျခံ၍ ဖွင့်လှစ်နိုင်သည်လို့အတည်ပြုခဲ့ပါတယ်။ အမျိုးသားလွှတ်တော်ရဲ့ ပြင်ဆင်ချက်ကတော့ လွှတ်တော်ကိုယ်စားလှယ်များသည် ရုံးခန်းဖွင့်လှစ်ရန် လွှတ်တော်ကခွင့်ပြုလျှင် နေရာထိုင်ခင်း၊ ရုံးလုပ်ငန်းဆိုင်ရာကုန်ကျစရိတ်များကို မိမိအစီအစဉ်ဖြင့် ကျခံရန် ယင်းတို့၏တာဝန်နှင့်လုပ်ပိုင်ခွင့်၊ ကိုယ်စားလှယ်ရုံးများ၏ဆောင်ရွက်ချက်သည် ဖွဲ့စည်းပုံအခြေခံဥပဒေနှင့်မဆန့်ကျင်လျှင် လွှတ်တော်ကိုယ်စားလှယ်ရုံးများကို ဖွင့်လှစ်နိုင်သည်လို့ ပြင်ဆင် ခဲ့ပါတယ်။ ပြည်သူ့လွှတ်တော်၏အတည်ပြုချက်က ကျစ်လစ်ပြည့်စုံမှုရှိပါသဖြင့် ပြည်သူ့လွှတ်တော်၏ အတည်ပြုချက်အတိုင်းထားရှိသင့်ပါကြောင်း အဆိုပြု တင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">ပြည်သူ့လွှတ်တော်ဥပဒေကြမ်းကော်မတီရဲ့ အဆိုပြု တင်ပြချက်အား ကန့်ကွက်လိုသူ ရှိကမတ်တတ်ရပ်ပါ။ ကြားနေလိုသူရှိက မတ်တတ်ရပ်ပါ။ ကန့်ကွက်သူ၊ ကြားနေသူမရှိတဲ့အတွက် ပြည်သူ့လွှတ်တော်ဥပဒေကြမ်းကော်မတီရဲ့ အဆိုပြု တင်ပြချက် အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">ကျွန်တော်တို့သဘောတူ၊ သဘောမတူ၊ အတည်ပြု၊ မပြုနဲ့ပတ်သက်ပြီးတော့ ပြန်စိစစ်ပါမယ်။ စာမျက်နှာအလိုက် သဘောမတူတာတွေဖော်ပြပါမယ်။ အမှတ်စဉ် ၁ သဘောမတူပါ။ အမှတ်စဉ် ၃ သဘောမတူပါ။ စာမျက်နှာ ၂ မရှိ။ စာမျက်နှာ ၃ မရှိ။ စာမျက်နှာ ၄၊ ၅ မရှိ။ စာမျက်နှာ ၆၊ အမှတ်စဉ် ၉ သဘောမတူပါ။ အမှတ်စဉ် ၁၁၊ အပိုဒ် ၈၀ သဘောမတူပါ။ ဒါကြောင့်မို့လို့ သဘော မတူမှုများဖြစ်တဲ့ စာမျက်နှာ ၁ မှာ ၂ ခုပါ။ စာမျက်နှာ ၆ မှာ ၂ ခုပါ။ ဒီသဘောမတူညီမှုအား ပြည်ထောင်စုလွှတ်တော်သို့တင်ပြရမှာဖြစ်ပါတယ်။ ဒါကြောင့်မို့လို့ ကျွန်တော်အခုဖတ်ကြားတဲ့အခါမှာ အဓိကရေးထားတဲ့အတိုင်းမဟုတ်ဘဲနဲ့ အခုတင်ပြခဲ့တဲ့အတိုင်း ကျွန်တော်ဆက်စပ်ပြီးတော့ ဖတ်ကြား တင်ပြပါမယ်။ လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်းနဲ့စပ်လျဉ်း၍ လွှတ်တော်သို့တင်ပြပြီး အဆုံးအဖြတ်ရယူရာမှာ အမျိုးသားလွှတ်တော်ရဲ့ ပြင်ဆင်ချက်များအနက်မှ အပိုဒ် ၉ အပိုဒ်ခွဲ(င)၊ အပိုဒ် ၁၂ အပိုဒ်ခွဲ(စ)၊ အပိုဒ် ၂၁၊ အပိုဒ် ၂၈၊ အပိုဒ် ၄၂၊ အပိုဒ် ၄၉၊ အပိုဒ် ၇၉ တို့ကို သဘောတူကြောင်းဆုံးဖြတ်ခဲ့ပါတယ်။ ဒါကြောင့် အဆိုမှာ အမျိုးသားလွှတ်တော်၏ ပြင်ဆင်ချက် များအနက်မှ ပြည်သူ့လွှတ်တော်ကသဘောတူသော အထက်ပါအပိုဒ်၊ အပိုဒ်ခွဲများသည် အမျိုးသား လွှတ်တော်၏ ပြင်ဆင်ချက်အတိုင်း ဤဥပဒေကြမ်း၏အစိတ်အပိုင်းဖြစ်သင့်သည် ဒီအဆိုကို လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် တင်ပြပါ အပိုဒ်၊ အပိုဒ်ခွဲတို့သည် ဤဥပဒေကြမ်း၏အစိတ်အပိုင်းဖြစ်ကြောင်း အတည်ပြုကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကပြင်ဆင်ချက်ဖြင့်ပြန်လည်ပေးပို့သော “တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်း”နှင့်စပ်လျဉ်း၍ လွှတ်တော်နှစ်ရပ်သဘောထား ကွဲလွဲမှုရှိပါက ပြည်ထောင်စုလွှတ်တော်တွင်ဆွေးနွေးဆုံးဖြတ်ရန်တင်ပြသင့်ကြောင်း ကိုယ်စားလှယ်တစ်ဦးကအဆိုတင်သွင်းခြင်းနှင့်လွှတ်တော်၏အဆုံးအဖြတ်ရယူခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်ကပြင်ဆင်ချက်ဖြင့် ပြန်လည်ပေးပို့လာသော တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်းနှင့် စပ်လျဉ်း၍ အမျိုးသားလွှတ်တော်၏ ပြင်ဆင်ချက်များကို လွှတ်တော်သို့တင်ပြပြီး အဆုံးအဖြတ် ရယူရာမှာ တင်ပြပါအပိုဒ် ၂ အပိုဒ်ခွဲ (၎) ၊ အပိုဒ် ၉ အပိုဒ်ခွဲ (စ)၊ အပိုဒ် ၇၈၊ အပိုဒ် ၈၀ တို့ကို သဘောမတူကြောင်းဆုံးဖြတ်ချက်ချခဲ့ပါတယ်။ ဒါကြောင့်ပြည်သူ့လွှတ်တော်ဆိုင်ရာနည်းဥပဒေ ၁၆၄ ၊ နည်းဥပဒေခွဲ(က)အရ ထိုသို့သဘောကွဲလွဲခြင်းကို ပြည်ထောင်စုလွှတ်တော်တွင်ဆွေးနွေးဆုံးဖြတ်ရန် တင်ပြသင့်ကြောင်းအဆိုတင်သွင်းရန် လွှတ်တော်ကိုယ်စားလှယ်တစ်ဦးကိုဖိတ်ခေါ်ပါတယ်</speech>
<speech><mp id="315">ဦးသိန်းထွန်းဦး(အမရပူရမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး ခင်ဗျား။ ကျွန်တော်ကတော့ အမရပူရမဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးသိန်းထွန်းဦး ဖြစ်ပါတယ်။ ကျွန်တော့်အနေနဲ့ တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်း အား ပြည်သူ့လွှတ်တော်ဆိုင်ရာနည်းဥပဒေ ၁၆၄၊ နည်းဥပဒေခွဲ(က)အရ သဘောကွဲလွဲခြင်းကို ပြည်ထောင်စုလွှတ်တော်တွင်ဆွေးနွေးဆုံးဖြတ်ရန် အဆိုကိုတင်သွင်းသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ တိုင်းဒေသကြီး သို့မဟုတ် ပြည်နယ်လွှတ်တော် ဆိုင်ရာဥပဒေကြမ်းအား ပြည်သူ့လွှတ်တော်ကအတည်ပြုပြီး အမျိုးသားလွှတ်တော်သို့ပေးပို့ခဲ့ရာ အမျိုးသားလွှတ်တော်ကပြင်ဆင်ချက်များဖြင့် ပြန်လည်ပေးပို့လာခြင်းအပေါ် အမျိုးသားလွှတ်တော်၏ ပြင်ဆင်ချက်များအား ပြည်သူ့လွှတ်တော်မှ သဘောတူညီမှုမရှိသည့် ပြင်ဆင်ချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန်တင်ပြသင့်ကြောင်း လေးစားစွာဖြင့်အဆိုတင်သွင်း အပ်ပါတယ်ခင်ဗျား။ (ဩဘာသံများ)</speech>
<speech type="speaker">။အဆိုကိုထောက်ခံမယ့် ကိုယ်စားလှယ်အားဖိတ်ခေါ်ပါတယ်။</speech>
<speech><mp id="239">ဦးခင်မောင်ရွှေ(တမူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး ခင်ဗျား။ ကျွန်တော်ကတော့ စစ်ကိုင်းတိုင်းဒေသကြီး၊ တမူးမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးခင်မောင်ရွှေဖြစ်ပါတယ်။ ကျွန်တော့်အနေနဲ့ အမရပူရမဲဆန္ဒနယ်မှ ဦးသိန်းထွန်းဦး တင်သွင်းသော အဆိုအားထောက်ခံပါကြောင်း လေးစားစွာတင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်ရဲ့ ပြင်ဆင်ချက် များအပေါ် သဘောထားကွဲလွဲခြင်းများကို ပြည်ထောင်စုလွှတ်တော်တွင်ဆွေးနွေးဆုံးဖြတ်ရန် တင်ပြ သင့်ကြောင်းအဆိုနှင့်စပ်လျဉ်း၍ လွှတ်တော်ရဲ့ သဘောထားရယူပါမယ်။ ဒီအဆိုကိုလွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် အမျိုးသားလွှတ်တော်က ပြင်ဆင်ချက်ဖြင့်ပြန်လည်ပေးပို့သော တိုင်းဒေသကြီးသို့မဟုတ် ပြည်နယ် လွှတ်တော်ဆိုင်ရာဥပဒေကြမ်းနှင့်စပ်လျဉ်း၍ အမျိုးသားလွှတ်တော်၏ ပြင်ဆင်ချက်များအပေါ် သဘောထားကွဲလွဲချက်များကို ပြည်ထောင်စုလွှတ်တော်သို့ တင်ပြရန်အဆို အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<title>ပြည်သူ့လွှတ်တော်ဥက္ကဋ္ဌက အမျိုးသားလွှတ်တော်မှအတည်ပြုချက်ဖြင့်ပေးပို့သော “လွှတ်တော်ရုံးဥပဒေကြမ်း”နှင့်စပ်လျဉ်း၍ရှင်းလင်းတင်ပြခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် ၁၄ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်မှပြင်ဆင်ချက်ဖြင့်အတည်ပြု ပေးပို့ထားတဲ့ လွှတ်တော်ရုံးဥပဒေနှင့်စပ်လျဉ်း၍ ၂၇-၁၀-၂၀၁၁ ရက်နေ့မှာကျင်းပတဲ့ ပြည်သူ့လွှတ်တော် ၄၂ ရက်မြောက်နေ့အစည်းအဝေးမှာဆောင်ရွက်ဆဲဥပဒေကြမ်းတစ်ခုအဖြစ် ထားရှိရန်ဆုံးဖြတ်ခဲ့ပါတယ်။ ဒီဥပဒေကြမ်းကို အသစ်ရေးဆွဲ ပြဋ္ဌာန်းရန်ရှိသည့် ပြည်သူ့လွှတ်တော်ဆိုင်ရာဥပဒေ၊ အမျိုးသားလွှတ်တော်ဆိုင်ရာဥပဒေ၊ ပြည်ထောင်စု လွှတ်တော်ဆိုင်ရာဥပဒေများကို ဥပဒေလုပ်ထုံးလုပ်နည်းများနှင့်အညီ အတည်ပြုပြဋ္ဌာန်းပြီးမှသာ ပိုမိုပြည့်စုံအောင် ဆက်လက်ဆောင်ရွက်သင့်တယ်လို့ သုံးသပ်တွေ့ရှိရပါတယ်။ ဒါကြောင့် ပြည်သူ့ လွှတ်တော်တွင် ဆောင်ရွက်ဆဲအဖြစ် ဆုံးဖြတ်၍ဆိုင်းငံ့ထားသော လွှတ်တော်ရုံးဥပဒေကြမ်းကိုလွှတ်တော်သုံးရပ်ဆိုင်ရာဥပဒေများအသစ်ပြဋ္ဌာန်းပြီးမှသာ ပိုမိုပြည့်စုံစွာဆက်လက်ဆောင်ရွက်နိုင်ရေး အတွက် အမျိုးသားလွှတ်တော်သို့ ပြန်လည်ပေးပို့လိုကြောင်းတင်ပြပါတယ်။ ဒီတင်ပြချက်နှင့် စပ်လျဉ်းပြီး လွှတ်တော်ရဲ့ သဘောထားရယူပါမယ်။ အမျိုးသားလွှတ်တော်က အတည်ပြုချက်ဖြင့် ပေးပို့ထားသော လွှတ်တော်ရုံးဥပဒေကြမ်းနှင့်စပ်လျဉ်းပြီး လွှတ်တော်သုံးရပ်ဆိုင်ရာဥပဒေများ အသစ်ပြဋ္ဌာန်းပြီးမှသာ ပိုမိုပြည့်စုံစွာဆက်လက်ဆောင်ရွက်နိုင်ရေးအတွက် အမျိုးသားလွှတ်တော်သို့ ပြန်လည်ပေးပို့ရန်တင်ပြချက်ကို လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် လွှတ်တော်ရုံး ဥပဒေကြမ်းကို အမျိုးသားလွှတ်တော်သို့ ပြန်လည်ပေးပို့မည်ဖြစ်ကြောင်း ကြေညာပါတယ်။ (ဩဘာသံများ)</speech>
</bill></section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် ဒုတိယပုံမှန်အစည်းအဝေး ၄ရ ရက်မြောက်နေ့ ရပ်နားကြောင်းနှင့် အစည်းအဝေး ၄၈ ရက်မြောက်နေ့ဆက်လက်ကျင်းပမည့်နေ့ရက်နှင့် အချိန်ကိုကြေညာခြင်း</title>
<speech type="speaker">အစီအစဉ် ၁၈ ဖြစ်ပါတယ်။ ပြည်သူ့လွှတ်တော်ကိုယ်စားလှယ်များခင်ဗျား။ ယခု ပထမအကြိမ် ပြည်သူ့လွှတ်တော် ဒုတိယပုံမှန်အစည်းအဝေး ၄ရ ရက်မြောက်နေ့ကို ရပ်နားပါမယ်။ ပထမအကြိမ် ပြည်သူ့လွှတ်တော် ဒုတိယပုံမှန်အစည်းအဝေး ၄၈ ရက်မြောက်နေ့ကို ၂၀၁၁ခုနှစ်၊ နိုဝင်ဘာလ ၁၆ ရက်(ဗုဒ္ဓဟူးနေ့) ၁၀းဝဝ နာရီအချိန်မှာ ဆက်လက်ကျင်းပမှာဖြစ်ကြောင်းကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌကြီးပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ကြပါပြီခင်ဗျား။</speech>
<p>ပထမအကြိမ် ပြည်သူ့လွှတ်တော်ဒုတိယပုံမှန် အစည်းအဝေး ၄ရ ရက်မြောက်နေ့ကို ၁၄၁၀ နာရီအချိန်တွင် ရပ်နားပါသည်။</p>
</postface>
</transcript>
</doc>
