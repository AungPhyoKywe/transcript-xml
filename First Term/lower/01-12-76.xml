<doc>
<docinfo>
<docno>01-12-76.xml</docno>
<pdf>01-12-76.pdf</pdf>

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေး (၇၆)ရက်မြောက်နေ့မှတ်တမ်း</title>
<date value='15-07-2015'>၁၃၇ရ ခုနှစ်၊ ပထမဝါဆိုလပြည့်ကျော် ၁၄ ရက် (၂၀၁၅ ခုနှစ်၊ ဇူလိုင်လ ၁၅ ရက်) (ဗုဒ္ဓဟူးနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၇၆)ရက်မြောက်နေ့ကို နံနက် ၁၀းဝဝ နာရီအချိန်၌ စတင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဒုတိယ ဥက္ကဋ္ဌ ဦးနန္ဒကျော်စွာက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၇၆)ရက်မြောက်နေ့ အစီအစဉ် စတင်ပါ တော့မယ်။</speech>
<title>ပြည်သူ့လွှတ်တော်ဒုတိယဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ကြွရောက်လာပါပြီခင်ဗျား။။</speech>
<p>ပြည်သူ့လွှတ်တော် ဒုတိယဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="mc">အားလုံးထိုင်နိုင်ပါပြီခင်ဗျား။။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များနှင့် ဧည့်သည်တော်များအားလုံး သုမင်္ဂလာအပေါင်းနှင့် ပြည့်စုံတော်မူကြပါစေခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး(၇၆)ရက်မြောက်နေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့တက်ရောက်ခွင့်ရှိတဲ့ ပြည်သူ့ လွှတ်တော်ကိုယ်စားလှယ် ၄၁၈ ဦးရှိတဲ့အနက် ၃၄၆ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေစုစုပေါင်းရဲ့ ၈၂.၇၈ ရာခိုင်နှုန်းရှိတဲ့အတွက် အစည်းအဝေးအထမြောက် ကြောင်းနှင့် စတင်ကျင်းပကြောင်းကြေညာပါတယ်။ (ဩဘာသံများ)။</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="vicespeaker">။လွှတ်တော်ကိုယ်စားလှယ်များခင်ဗျား။ အစည်းအဝေးကို ကြို တင်ဖြန့်ဝေ ထားတဲ့ အစီအစဉ်များအတိုင်း ဆက်လက်ဆောင်ရွက်သွားမှာဖြစ်ပါတယ်။။</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="vicespeaker">။ယခု အစည်းအဝေး မတက်ရောက်နိုင်တဲ့ လွှတ်တော်ကိုယ်စားလှယ်များ အတွက် ခွင့်ပန်ကြားရန် ဖြစ်ပါတယ်။။</speech>
<speech><mp id="405">ဦးစိုးဝင်း(အဖွဲ့ဝင်၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးခင်ဗျား။ ပထမအကြိမ် ပြည်သူ့လွှတ်တော် (၁၂)ကြိမ်မြောက် ပုံမှန်အစည်းအဝေး (၇၆)ရက်မြောက်နေ့မှာ အစည်းအဝေးမတက်ရောက်နိုင်ပါသဖြင့် ခွင့်ပန်ကြားသူ များရဲ့ ကိုယ်စား ပြည်သူ့လွှတ်တော် လွှတ်တော်အခွင့်အရေးကော်မတီဝင် ကျွန်တော် ဦးစိုးဝင်းက တင်ပြပန်ကြားသွားမှာဖြစ်ပါတယ်။ ယနေ့ ခွင့်ပန်ကြားသူများမှာ (၁) မင်္ဂလာတောင်ညွန့်မဲဆန္ဒနယ်မှ ဒေါ်ဖြူဖြူသင်း ခွင့် ၃ ရက်၊ (၂) မြိတ်မဲဆန္ဒနယ်မှ ဦးဌေးမြင့် ခွင့် ၃ ရက်၊ (၃) ပုလောမဲဆန္ဒနယ်မှ ဦးမောင်လှ(ခ) ဦးလှမြင့် ခွင့် ၂ ရက်၊ (၄) ပန်းတောင်းမဲဆန္ဒနယ်မှ ဦးခင်ဝင်း ခွင့် ၃ ရက်၊ (၅) ကန်ကြီးထောင့်မဲဆန္ဒနယ်မှ ဦးကျော်ဝင်း ခွင့် ၂ ရက်၊ (၆) မိုင်းရယ်မဲဆန္ဒနယ်မှ ဦးစိုင်းသီဟကျော် ခွင့် ၁ ရက်၊ (၇) ကျေးသီးမဲဆန္ဒနယ်မှ ဦးစိုင်းအွန်ဆိုင်မိုင်း ခွင့် ၂ ရက်၊ (၈) တာချီလိတ်မဲဆန္ဒနယ်မှ ဦးစိုင်းသိန်းအောင် ခွင့် ၂ ရက်၊ (၉) သာပေါင်းမဲဆန္ဒနယ်မှ ဦးဝင်းသန်း ခွင့် ၃ ရက်၊ (၁၀) ညောင်လေးပင်မဲဆန္ဒနယ်မှ ဦးစိုးမြင့် ခွင့် ၁ ရက်၊ (၁၁) မာန်အောင်မဲဆန္ဒနယ်မှ ဦးအောင်စိန် ခွင့် ၁ ရက်၊ (၁၂) ကျောက်ပန်းတောင်းမဲဆန္ဒနယ်မှ ဒေါက်တာဇော်မြင့်မောင် ခွင့် ၁ ရက်၊ (၁၃) တပ်မတော်သားကိုယ်စားလှယ် ဗိုလ်ချုပ်သန်းထွတ်သိန်း ခွင့် ၁ ရက်၊ (၁၄) ကျွန်းစုမဲဆန္ဒနယ်မှ ဒေါ်တင်တင်ရီ ခွင့် ၃ ရက်၊ (၁၅) ဖလမ်းမဲဆန္ဒနယ်မှ ဦးခွန်လိန်း ခွင့် ၁ ရက်နှင့် ။ (၁၆) မြန်အောင်မဲဆန္ဒနယ်မှ ဦးကျော်မြင့် ခွင့် ၁ ရက်တို့ဖြစ်ပါတယ်။ ယနေ့ ခွင့်ပန်ကြားသူ ဦး၊ ယခင်ခွင့်ပန်ကြားသူ ၅၆ ဦး စုစုပေါင်းခွင့်ပန်ကြားသူ ၇၂ ဦးဖြစ်ပါတယ်။ ခွင့်ပန်ကြားသူများအား ခွင့်ပြု ပေးနိုင်ပါရန် လေးစားစွာ တင်ပြပန်ကြားအပ်ပါတယ် ခင်ဗျား။</speech>
<speech type="vicespeaker">ခွင့်ပန်ကြားသူအားလုံးကို ခွင့်ပြုပါတယ်။။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၁၈ ဦး၊ ယခင်က ခွင့်ပန်ကြား၍ ခွင့်ပြုထားသူ ၅၆ ဦး၊ ယနေ့ခွင့်ပြု ထားသူ ၁၆ ဦးဖြစ်၍ လွှတ်တော်ကခွင့်ပြု ထားသူစုစုပေါင်း ၇၂ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့ လွှတ်တော်ကိုယ်စားလှယ်များအစည်းအဝေး တက်ရောက်မှုအခြေအနေတင်ပြချက်ကို အတည်ပြုရန် လွှတ်တော်က သဘောတူပါ သလားခင်ဗျား။။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)။</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြား ခြင်းအစီအစဉ်ကို စတင်ဆောင်ရွက်မှာဖြစ်ပါတယ်။။</speech>
<Q-A>
<title>ရခိုင်ပြည်နယ်(မြောက်ပိုင်း)၊ ချင်းပြည်နယ်နှင့် ဆက်စပ်တည်ရှိသော ကျောက်တော်မြို့ ပင်မကမ်းနား လမ်းကို ၂၀၁၅-၂၀၁၆ ဘဏ္ဍာနှစ်တွင် တိုးချဲ့ပြုပြင်ရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ပထမဦးစွာ ကျောက်တော်မဲဆန္ဒနယ်မှ ဦးသာစိန် မေးမြန်းဖို့ဖြစ်ပါတယ်။</speech>
<speech><mp id="359">ဦးသာစိန်(ကျောက်တော်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယ ဥက္ကဋ္ဌကြီးနှင့် တက်ရောက်လာသူ ဌာနဆိုင်ရာဝန်ကြီးများ၊ ဧည့်သည်တော်များ၊ ပြည်သူ့လွှတ်တော် ကိုယ်စားလှယ်များအားလုံးကို လေးစားဂါရဝပြု ပါတယ်။ ကျွန်တော်ကတော့ ကျောက်တော်မဲဆန္ဒနယ် မှ ပြည်သူ့လွှတ်တော်ကိုယ်စားလှယ် ကပ္ပတိန်သာစိန်(ခေါ်)ဦးသာစိန်ဖြစ်ပါတယ်။ လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ ရခိုင်ပြည်နယ်(မြောက်ပိုင်း)၊ ချင်းပြည်နယ်နှင့် ဆက်စပ်လျက်ရှိတဲ့ ကျောက်တော်မြို့ဟာ ကစ္စပနဒီမြစ်ကမ်းတစ်လျှောက်မှာရှိတဲ့ လှပသောမြို့ငယ် တစ်ခုဖြစ်ပါတယ်။ ရပ်ကွက်ပေါင်းငါးရပ်ကွက်ရှိပြီး အိမ်ခြေပေါင်း ၃၂၇၅၊ မြို့ပေါ်လူဦးရေ ၂၅၀၀၀ကျော်၊ အိမ်ထောင်စုဦးရေ ၃၄၁၃၊ မြို့နှင့်ပတ်ဝန်းကျင်ကျေးရွာအုပ်စု ၈၄ အုပ်စု၊ ကျေးရွာပေါင်း ၂၈၃ ရွာ၊ မြို့နယ်အပါအဝင် လူဦးရေ ၂၂၁၆၀၁ ရှိသောမြို့ငယ်တစ်ခုဖြစ်ပါတယ်။ ကစ္စပနဒီမြစ်ကမ်း တစ်လျှောက်တည်ရှိခြင်း၊ မြို့အရှေ့ဘက်တွင် ကစ္စပနဒီမြစ်စီးဆင်းနေခြင်းနှင့် မဇ္ဈိမဒေသတိုင်းမှ မြတ်စွာဘုရား ရဟန္တာငါးရာခြံရံလျက် ရခိုင်ပြည်သို့ ကြွရောက်လာတဲ့အချိန်မှာ ဦးစွာရပ်တန့်ခဲ့တဲ့ ကျောက်တော်တောင်မြတ် မြစ်ကမ်းအရှေ့ဘက်တွင် တည်ရှိခြင်းတို့ကြောင့် သဘာဝအားဖြင့် လှပ ောမြို့ငယ်တစ်ခုအဖြစ် တည်ရှိနေပါတယ်။ မြစ်ကမ်းပါးတစ်လျှောက်ရှည်လျားစွာ တည်ရှိသော မြို့အနေအထားအရ မြို့လမ်းမကြီးမှာလည်း မူလကပင် ကမ်းနားလမ်းတစ်ခုသာ ရှိခဲ့ပါတယ်။ ထိုလမ်းမမှာ လမ်းအကျယ် ၈ ပေ၊ ၉ ပေခန့်သာရှိပြီး မြို့အရှည်အလိုက် ၂ ဖာလုံကျော်ကျော်ခန့်သာ ရှိပါတယ်။ ထိုလမ်းကို လွန်ခဲ့သော ၁၅ နှစ်ကစ၍ ကတ္တရာခင်းထားသော်လည်း ယခုအခါ ကတ္တရာများပျက်စီးပြီး မြေသားလမ်းသာသာဖြစ်နေပါတယ်။ ကျောက်တော်မြို့နယ်ဟာ ယခုအခါ စီးပွားရေးလုပ်ငန်းများ တိုးတက်လာခြင်း၊ ကုန်းလမ်းဖြင့် ဆက်သွယ်လာမှုကောင်းမွန် တိုးတက်လာ ခြင်းများကြောင့် ယခင်က ပင်မလမ်းကိုပင် ယခုအခါ ကားများသွားလာနေကြခြင်း၊ ထော်လာဂျီများ သွားလာနေကြခြင်း၊ ဆိုင်ကယ်များသွားလာနေကြခြင်း၊ ဆိုက်ကားနှင့်စက်ဘီးများ သွားလာနေကြခြင်း စသည်တို့ဖြင့် ခရီးသွားလာမှုများပြားစွာဖြင့် အသုံးပြုနေကြပါတယ်။ လမ်းမှာ အလွန်ကျဉ်းမြောင်းပြီး ဆိုက်ကား၊ မော်တော်ကားတစ်စီးနှင့်တစ်စီး ရှောင်တိမ်းရန် ခက်ခဲသော အနေအထားရှိပါတယ်။ မကြာခဏလည်း တိုက်မိ၊ ခိုက်မိမှုများဖြစ်ပေါ်နေပါတယ်။ လမ်း၏အနေအထားမှာ ထိုသို့အသုံးပြုမှု များလာသော်လည်း ပြုပြင်မှုလုံးဝမရှိသလောက်ဖြစ်နေပါတယ်။ သို့ဖြစ်ပါ၍ တိုးတက်လာသောလူဦးရေနှင့် သွားလာမှုများပြားနေခြင်း၊ လမ်းလျှောက်၍ပင် သွားလာမှုမရနိုင်သောအခြေအနေများကြောင့် မူလပင်မ ကမ်းနားလမ်းကို တိုးချဲ့ပြုပြင်ရန် လိုအပ်နေ ပါတယ်။ မဖြစ်မနေပြုပြင်ပေးရမည့် အနေအထားသို့ ရောက်နေပါသည်။ လမ်းအရှည်မှာလည်း ၂ ဖာလုံခွဲခန့်သာရှိပါတယ်။ ၁ မိုင်တောင်မပြည့်ပါ။ သို့ဖြစ်ပါ၍ အောက်ပါမေးခွန်းကို ပြည်သူ့ လွှတ်တော်ဒုတိယဥက္ကဋ္ဌကြီးမှတစ်ဆင့် သက်ဆိုင်ရာသို့ မေးမြန်းလိုပါသည်။ (က) ကျောက်တော်မြို့ ပင်မကမ်းနားလမ်းကို ၂၀၁၅-၂၀၁၆ ဘဏ္ဍာရေးနှစ်တွင် တိုးချဲ့ ပြုပြင်ရန် ရှိပါသလား။ (ခ) မရှိပါက မည်သည့်ခုနှစ်တွင် လုပ်ဆောင်ပေးမည်ကို သိရှိလိုပါသဖြင့် ရိုသေစွာ မေးမြန်းအပ်ပါတယ်ခင်ဗျား။</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="69">ဦးကျော်ကျော်ဝင်း(ဒုတိယဝန်ကြီး၊ သမ္မတရုံးဝန်ကြီးဌာန-၁)</agency>လေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများ၊ ဧည့်သည်တော် ကြီးများ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဆုမွန်ကောင်းတောင်း နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ သမ္မတရုံးဝန်ကြီးဌာန(၁)မှ ဒုတိယဝန်ကြီး ဦးကျော်ကျော်ဝင်းဖြစ်ပါတယ်။ ကျွန်တော့်အနေနဲ့ ရခိုင်ပြည်နယ်၊ ကျောက်တော်မဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးသာစိန်၏ မေးခွန်းနှင့်ပတ်သက်ပြီး ရခိုင်ပြည်နယ်အစိုးရအဖွဲ့ရဲ့ ကိုယ်စား လေးစားစွာ ဖြေကြားသွားမှာဖြစ်ပါတယ်။ ခွင့်ပြုနိုင်ပါရန်လည်း ဒုတိယဥက္ကဋ္ဌကြီးထံ ပန်ကြားအပ်ပါ တယ်ခင်ဗျား။ ကျောက်တော်မြို့၊ ကမ်းနားလမ်းအရှည်ဟာ ၁ မိုင် ၄ ဖာလုံရှိပြီး ၂၀၁၃-၂၀၁၄ ဘဏ္ဍာ ရေးနှစ်မှာ စည်ပင်သာယာရေးအဖွဲ့ရန်ပုံငွေနဲ့ လမ်းအရှည် ပေ ၆၀၀x ၁၆ ပေx ၈ လက်မ နှစ်လမ်း သွား ကုန်ကျငွေ ၅၉၈.၅၀၀၀၀၀ ဖြင့် လမ်းအပိုင်း(၁)အား ကွန်ကရစ်လမ်းခင်းခြင်းလုပ်ငန်းဆောင် ရွက်ခဲ့ပြီးဖြစ်ပါတယ်။ ၂၀၁၄-၂၀၁၅ ဘဏ္ဍာရေးနှစ်တွင် လမ်းအရှည် ၂၆၈ ပေx ၁၆ ပေx ၈ လက်မ နှစ်လမ်းသွား ကုန်ကျငွေ ၂၈၄.၄၀၀၀၀၀ ဖြင့် လမ်းအပိုင်း(၂)ကို ကွန်ကရစ်လမ်းခင်းခြင်းလုပ်ငန်းဆောင်ရွက်ခဲ့ပြီးဖြစ်ပါတယ်။ ကျန်လမ်းအရှည် ၁ မိုင် ၃ ဖာလုံအား ၂ လမ်းသွားလမ်း ကွန်ကရစ်ခင်း ခြင်းလုပ်ငန်း ဆောင်ရွက်မည်ဆိုပါက ခန့်မှန်းကုန်ကျငွေ ၈၃၇.၃၁ သန်းကုန်ကျမည်ဖြစ်ပြီး ၎င်းလမ်း ပေါ်ရှိ သံကူကွန်ကရစ်တံတားငါးစင်းအတွက် ခန့်မှန်းကုန်ကျငွေကျပ် ၁၅၄.၂၈ သနး ကုန်ကျမည် ဖြစ်သဖြင့် စုစုပေါင်းကုန်ကျငွေဟာ ၉၉၁.၅၉ သန်းကုန်ကျမှာဖြစ်ပါတယ်။ ကျောက်တော်မြို့နယ်အတွင်းမှာ မြို့ပြလမ်းတံတား၊ ရေပေးဝေရေးလုပ်ငန်းများကို ဦးစားပေး အလိုက် မြို့နယ်စည်ပင်သာယာရေးကော်မတီ၊ မြို့နယ်အထောက်အကူပြုကော်မတီ၊ မြို့နယ်စီမံခန့်ခွဲ ရေးကော်မတီများ၏ ပေါင်းစပ်ညှိနှိုင်းဆုံးဖြတ်များဖြင့် ဆောင်ရွက်လျက်ရှိပြီး အဆိုပါကမ်းနားလမ်း တိုးချဲ့ခြင်းလုပ်ငန်းကို ၂၀၁၅-၂၀၁၆ ဘဏ္ဍာရေးနှစ် ပြည်နယ်အစိုးရအဖွဲ့ရန်ပုံငွေတွင် လျာထားပါဝင် ခြင်းမရှိပါကြောင်း ရှင်းလင်းဖြေကြားအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
</Q-A>
<Q-A>
<title>စဉ့်ကိုင်မြို့နယ်အတွင်းရှိ ကျေးရွာများ၏ လမ်းများအား လှည်းနှင့် မော်တော်ကား၊ လှည်းနှင့် လူ၊ လှည်းနှင့် မော်တော်ဆိုင်ကယ် အန္တရာယ်ကင်းစွာ ရှောင်ရှားနိုင်ရေးအတွက် စနစ်တကျတိုင်းတာ သတ်မှတ်ရန်၊ လူနေအဆောက်အဦများ လမ်းများအလိုက် စနစ်တကျ အကွက်ချတည်ဆောက်ကြရန် အတွက် လိုအပ်သော ဥပဒေများ ထုတ်ပြန်ဆောင်ရွက်ပေးနိုင်ရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">စဉ့်ကိုင်မဲဆန္ဒနယ်မှ ဦးကြည်ပြီး မေးမြန်းဖို့ဖြစ်ပါတယ်။</speech>
<speech><mp id="323">ဦးကြည်ပြီး(စဉ့်ကိုင်မဲဆန္ဒနယ်)</mp>အားလုံးကို မင်္ဂလာပါလို့ ရိုသေစွာနှုတ်ခွန်းဆက်သအပ် ပါတယ်။ လေးစားရပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့် ကိုယ်စားလှယ်တော်ကြီးများ ခင်ဗျား။ ကျွန်တော် စဉ့်ကိုင်မြို့နယ် ကိုယ်စားလှယ်တစ်ဦးအနေနဲ့ တင်ပြပါမေးခွန်းကို မေးရခြင်းဟာ မြို့နယ်တစ်ခုတည်းအတွက် မဟုတ်ပါဘူး။ မြန်မာပြည်အနှံ့အပြားမှာရှိနေတဲ့ ကျေးရွာအားလုံးအတွက် ရည်ရွယ်ပြီးတော့ ဒီမေးခွန်းကိုမေးမြန်းရခြင်းဖြစ်ပါတယ်။ ကျွန်တော်တို့နိုင်ငံမှာ မြို့နယ်ပေါင်း ၃၃၀ နဲ့ ကျေးရွာပေါင်း ၆၅၀၀၀ နီးပါးလောက်ရှိနေပါတယ်။ ရွာလေးတွေနဲ့ပြောရမယ်ဆိုရင်တော့ ၁၅၀၀၀၀၊ ၂၀၀၀၀၀ ၀န်းကျင်အတွင်းမှာရှိနေတယ်လို့ တွက်ဆလို့ရပါတယ်။ နိုင်ငံတော်ရဲ့ ဖွံ့ဖြိုးတိုးတက်လာတာ နဲ့အမျှ ကျေးလက်ဒေသတွေလည်း ဖွံ့ဖြိုးတိုးတက်နေပါတယ်။ ဒီဖွံ့ဖြိုးတိုးတက်နေတာတွေကို ရေရှည် ထိန်းသိမ်းနိုင်ဖို့ဆိုရင် အဓိကလိုအပ်ချက်က လမ်းပန်းဆက်သွယ်ရေးဟာ အရေးကြီးဆုံးဖြစ်နေပါ တယ်။ ဒီနေ့ ကျွန်တော်တို့နိုင်ငံမှာ ခရိုင်ချင်းဆက်လမ်းတွေကို ဖောက်လုပ်ပြီးပါပြီ။ ထိန်းသိမ်းတာ လည်းရှိပါတယ်။ သို့သော်လည်းပဲ လိုအပ်ချက်က ခရိုင်ချင်းဆက်လမ်းကနေပြီး ကျေးရွာတွေကိုဝင်တဲ့ ရွာဝင်/ရွာထွက်လမ်း၊ ကျေးရွာတစ်ရွာနှင့်တစ်ရွာ ဆက်သွယ်တဲ့ ကျေးရွာချင်းဆက်လမ်း၊ နောက် ကျေးရွာတွင်းမှာ ဝင်/ထွက်သွားလာနေတဲ့လမ်းတွေဟာ တော်တော်လေး ကျဉ်းမြောင်းနေပါတယ်။ ပြုပြင်ထိန်းသိမ်းမှုလည်း လိုအပ်နေတာရှိကြောင်းကို တွေ့ရှိရပါတယ်။ တစ်ဖက်မှာလည်း ဖွံ့ဖြိုး တိုးတက်လာတာနဲ့အမျှ ကျေးရွာတွေမှာ မော်တော်ဆိုင်ကယ်တွေ အများ ကြီးဖြစ်လာပါပြီ။ နောက် တစ်ခါ Light Truck ကဲ့သို့ မော်တော်ယာဉ်ငယ်လေးတွေလည်း သုံးစွဲနေကြပါပြီ။ နောက် ထော်လာဂျီ တော်တော်များများသုံးကြပါတယ်။ နောက်တစ်ခါ ထွန်စက်တွေလည်း ဝယ်ယူအသုံးပြု နေကြပါတယ်။ ဒီလို ယာဉ်တွေဝယ်ယူသုံးစွဲမှု ဒေသရဲ့ ဖွံ့ဖြိုးမှုအရ၊ တိုးတက်မှုအရ ပေါများလာတဲ့ အပေါ်မှာ တစ်ဖက်ကလည်း ယာဉ်အန္တရာယ်၊ လမ်းအန္တရာယ်ဟာ ကြုံတွေ့နေရပါတယ်။ တဖြည်းဖြည်းလည်း ပိုများနေပါတယ်။ ကျေးလက်ဒေသတွေမှာ။ အဲဒီတော့ ဒါတွေကို ကျွန်တော်တို့ ရှောင်လွှဲ နိုင်ဖို့ဆိုရင် ကျွန်တော် အထက်ကဖော်ပြခဲ့တဲ့ ကျေးရွာချင်းဆက်လမ်းတွေ၊ ရွာဝင်/ရွာထွက်လမ်းတွေ၊ ရွာတွင်း လမ်းတွေကို ကျွန်တော်တို့ စနစ်တကျ သတ်မှတ်တိုင်းတာထိန်းသိမ်းပေးမှ အဆင်ပြေမယ်လို့ ကျွန်တော့်အနေနဲ့ ယုံကြည်ပါတယ်။ နောက်တစ်ပိုင်းကလည်း ကျေးရွာအတွင်းမှာ တည်ဆောက်နေကြတဲ့ လူနေအိမ်တွေကလည်း အလျဉ်းသင့်သလို တည်ဆောက်ကြတဲ့အတွက် ကျေးရွာတွင်းလမ်းတွေကလည်း တဖြည်းဖြည်းကျဉ်းမြောင်းလာပြီးတော့ လူမှုရေးအခက်အခဲတွေလည်း ကြုံ တွေ့နေရပါတယ်။ ဒါ့ကြောင့်မို့လို့ ကျွန်တော် မေးမြန်းလိုတဲ့မေးခွန်းကတော့ ကျေးလက်လမ်းတွေ၊ ကျေးရွာတွင်းလမ်းတွေကို စနစ်တကျ တည် ဆောက်နိုင်ဖို့အတွက် သက်ဆိုင်ရာဌာနများအနေနဲ့ တိုင်းတာသတ်မှတ်ဆောင်ရွက်ပေးနိုင်ခြင်းရှိ/မရှိ၊ဆောင်ရွက်ပေးနိုင်ရန်လည်း ဥပဒေများ၊ နည်းဥပဒေများ ထုတ်ပြန်ဆောင်ရွက်နိုင်ခြင်းရှိ/မရှိကို အများ ပြည်သူရဲ့ အကျိုးငှာ လေးစားစွာ မေးမြန်းအပ်ပါတယ်ခင်ဗျား။</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="69">ဦးကျော်ကျော်ဝင်း(ဒုတိယဝန်ကြီး၊ သမ္မတရုံးဝန်ကြီးဌာန-၁)</agency>လေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများ၊ ဧည့်သည်တော်ကြီး များ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဆုမွန်ကောင်းတောင်း နှုတ်ခွန်းဆက်သအပ်ပါတယ်။ ကျွန်တော်ကတော့ သမ္မတရုံးဝန်ကြီးဌာန(၁)မှ ဒုတိယဝန်ကြီး ဦးကျော်ကျော်ဝင်းဖြစ်ပါတယ်။ ကျွန်တော့်အနေနဲ့ မန္တလေးတိုင်းဒေသကြီး၊ စဉ့်ကိုင်မဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးကြည်ပြုံးရဲ့ မေးခွန်းနှင့်ပတ်သက်ပြီး မန္တလေးတိုင်းဒေသကြီးအစိုးရအဖွဲ့ ရဲ့ ကိုယ်စား လေးစားစွာနဲ့ ဖြေကြားသွားမှာဖြစ်ပါတယ်။ ခွင့်ပြုနိုင်ပါရန်လည်း ဒုတိယဥက္ကဋ္ဌကြီးထံ ပန်ကြားအပ်ပါတယ်ခင်ဗျား။ မန္တလေးတိုင်းဒေသကြီး၊ ကျေးလက်ဒေသဖွံ့ဖြိုးတိုးတက်ရေးဦးစီးဌာန အနေဖြင့် ၂၀၁၂-၂၀၁၃ ဘဏ္ဍာရေးနှစ်မှစတင်၍ မန��တလေးတိုင်းဒေသကြီးအတွင်း ကျေးရွာချင်းဆက် လမ်းများအား ဖောက်လုပ်ခဲ့ပြီး ကျေးလက်ဒေသဖွံ့ဖြိုးတိုးတက်ရေးဦးစီးဌာန(ရုံးချုပ်)မှ သတ်မှတ်ပေး ထားသော လမ်းများအနေနဲ့ အောက်ပါအတိုင်းဖြစ်ပါတယ်။ မြေသားလမ်းဟာ လမ်းအကျယ် ၁၈ ပေဖြစ်ပြီးတော့ ဘယ်/ညာလှည်းလမ်း ငါးပေတည်ရှိပါ တယ်။ လမ်းပုခုံးက ဘယ်/ညာ သုံးပေစီရှိပါတယ်။ ရေမြောင်းက ဘယ်/ညာ သုံးပေစီရှိပါတယ်။ ဒါကြောင့် စုစုပေါင်းလမ်းနယ်အကျယ် ပေ ၄၀ ရှိပါတယ်။ ကျောက်ချောလမ်းဟာ ၁၂ ပေရှိပြီးတော့ လှည်းလမ်းက ဘယ်/ညာ ရှစ်ပေစီရှိပြီးတော့ လမ်းပခုံး သုံးပေစီရှိပါတယ်။ ရေမြောင်း သုံးပေစီရှိပါ တယ်။ ဒါကြောင့် စုစုပေါင်းလမ်းအကျယ် ပေ ၄၀ ရှိပါတယ်။ ကတ္တရာလမ်းဟာ လမ်းအကျယ် ၁၂ ပေ ရှိပြီးတော့ လှည်းလမ်းက ဘယ်/ညာ ရှစ်ပေစီရှိပြီးတော့ လမ်းပခုံးဟာ ဘယ်/ညာ သုံးပေစီ၊ ရေမြောင်း က ဘယ်/ညာ သုံးပေစီရှိပါတယ်။ ဒါကြောင့် စုစုပေါင်းလမ်းနယ်အကျယ်ဟာ ပေ ၄၀ ဖြစ်ပါတယ် ခင်ဗျား။ ထို့အပြင် နယ်စပ်ဒေသနှင့်တိုင်းရင်းသားလူမျိုးများ ဖွံ့ဖြိုးတိုးတက်ရေးနှင့် စည်ပင်သာယာ ရေးဝန်ကြီးဌာနရဲ့ ၁၆- ၁၀- ၁၉၉၈ ရက်နေ့ထုတ် ကျေးလက်ဒေသစည်ပင်သာယာရေးလုပ်ငန်းများ လမ်းညွှန်စာချုပ်ပါ စံပြကျေးရွာများသတ်မှတ်ချက်အတိုင်း ဆောင်ရွက်လျက်ရှိရာမှာ လမ်းအမျိုး အစားအရ တင်ပြရမယ်ဆိုရင် အဓိကလမ်း(ကျောက်ချောလမ်း)ဟာ ပေ ၄၀ ဖြစ်ပါတယ်။ လမ်းသွယ် (မြေသားလမ်း) ဟာ ပေ ၂၀ ဖြစ်ပြီးတော့ ကျေးရွာချင်းဆက်လမ်းဟာ ပေ ၃၀ ဖြစ်ပါတယ်ခင်ဗျား။ ကျေးလက်လမ်းများရဲ့ လမ်းဘေးတစ်ဖက်တစ်ချက်မှာ ရေမြောင်းနှစ်ခုဖောက်လုပ်ပေးခြင်း၊ ရေမြောင်းအပြင်ဘက်မှာ အရိပ်ရသစ်ပင်နှစ်တန်း စိုက်ပျိုးစေခြင်းတို့ကိုလည်း ဆောင်ရွက်လျက်ရှိပါ တယ်။ သို့ဖြစ်ပါ၍ စဉ့်ကိုင်မြို့နယ်အတွင်းရှိ ကျေးရွာများ၏ လူသွားလမ်း၊ လှည်းလမ်း၊ မော်တော် ကားလမ်းနှင့် မော်တော် ဆိုင်ကယ်လမ်းအကျယ်များ တိုင်းတာသတ်မှတ်ရန်နှင့် လူနေအဆောက်အအုံ များအား လမ်းများအလိုက် အကွက်ချဆောက်လုပ်ရန်အတွက် ဥပဒေများ ထုတ်ပြန်ဆောင်ရွက်ပေးရန် အစီအစဉ်မရှိသေးပါကြောင်း ဖြေကြားအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech><mp id="323">ဦးကြည်ပြီး(စဉ့်ကိုင်မဲဆန္ဒနယ်)</mp>ဆက်စပ်မေးခွန်း မေးမြန်းခွင့်ပြုပါခင်ဗျား။ ဒုတိယ ဝန်ကြီး ဖြေသွားတာလည်းကောင်းပါတယ်။ ကျွန်တော်တို့လည်း တွေ့ဖူးပါတယ်။ ဒါက အရင် စည်ပင် သာယာရေးဝန်ကြီးလက်ထက်တုန်းက ဒါတွေသတ်မှတ်ထားတာ။ ဒါပေမဲ့လို့ ကျွန်တော့်မြို့နယ်တစ်ခု တည်းတင် ကျွန်တော်တွေ့တာပြောရရင်တော့ အုပ်စု ၅၃ စု၊ ရွာပေါင်း ၁၆၃ ရွာ တော်တော်များများ ရာခိုင်နှုန်းအရပြောရင်တော့ ၂၅ ရာခိုင်နှုန်းလောက်ထက် မပိုသေးပါဘူး။ အဲဒီတော့ ရွာတွေမှာ ဘာ တွေအခက်အခဲဖြစ်နေတုန်းဆိုတော့ ကျေးရွာတွင်းမှာ အိမ်တွေဆောက်ချင်သလိုဆောက်တော့ လမ်း တွေကကျဉ်းတယ်။ ကျဉ်းတဲ့အပေါ်မှာ နာရေးတစ်ခုရှိလို့ ဒီအလောင်းကိုသယ်ဖို့တောင်မှ အိမ်နဲ့ ထားတဲ့နေရာနဲ့ဆိုရင် တော်တော်ခက်ခက်ခဲခဲသယ်နေရတာတွေလည်း ကြုံတွေ့နေရပါတယ်။ နောက်လမ်းတွေ၊ ရွာချင်းဆက်လမ်းတွေမှာလည်း လှည်းတစ်စီးနဲ့တစ်စီး မရှောင်သာတဲ့အတွက် ပြဿနာတွေ က ခိုက်ရန်ဒေါသဖြစ်ကြတယ်။ တစ်ဖက်က ကုန်ထုတ်လမ်းအတွက်သယ်လာတယ်။ တစ်ဖက်က လှည်း ကမရှောင်နိုင် ဒါမျိုးတွေလည်း ကြုံတွေ့နေရတဲ့အတွက် ကျွန်တော် ဒီမေးခွန်းကို မေးမြန်းရခြင်းဖြစ်ပါတယ်။ ဥပဒေအရ ပြဋ္ဌာန်းရန်အစီအစဉ်မရှိသေးပေမယ့်လို့ အမိန့်၊ ညွှန်ကြားချက်တွေနဲ့ တိတိကျကျ ဆောင်ရွက်ပေးရန်အစီအစဉ်ရှိ/မရှိ ကျွန်တော့်အနေနဲ့ ဆက်စပ်မေးခွန်းကို ဒုတိယဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်ခင်ဗျား။ ဦ<agency id="69">ဦးကျော်ကျော်ဝင်း(ဒုတိယဝန်ကြီး၊ သမ္မတရုံးဝန်ကြီးဌာန-၁)</agency>လေးစားအပ်ပါသော ပြည်သူ့ လွှတ်တော် ဒုတိယဥက္ကဋ္ဌကြီးခင်ဗျား။ ယခုလို သက်ဆိုင်ရာ လွှတ်တော်ကိုယ်စားလှယ်ကြီးမှ တင်ပြ ဆွေးနွေးသွားတာဟာ တကယ့်အခြေအနေမှန်အရ တစ်နိုင်ငံလုံး အတိုင်းအတာအနေနဲ့ ကျေးရွာတွေ မှာဖြစ်နေတဲ့အဖြစ်မှန် ဒါမှန်ကန်ပါတယ်။ ကျွန်တော်တို့လည်း နယ်တွေဆင်းပြီးတော့ ကြည့်တဲ့အခါမှာ ဒါတွေ အများကြီးသွားတွေ့ရတာဖြစ်ပါတယ်။ အဓိက ကျွန်တော်တို့ သွားတွေ့ရတဲ့အချက်က လမ်းတွေ ဖောက်တယ်။ ဖောက်တဲ့အချိန်မှာ သက်ဆိုင်ရာလမ်းကို နယ်ပေးဖို့အတွက်မှာ သက်ဆိုင်ရာ ကျေးရွာ လူထုကနေပြီးတော့ အဆင်ပြေတာ/မပြေတာ၊ ညှိနှိုင်းလို့ရတာမရတာ ဒီအပိုင်းတွေဖြစ်ခဲ့တဲ့ အတွက်ကြောင့် ယခင်တုန်းက ဖောက်ခဲ့တဲ့လမ်းတွေဟာ ကျဉ်းနေတာတွေရှိတယ်။ ပြီးတဲ့အခါကျ လမ်းတွေရှောင်လို့မရတာရှိတယ်။ ပြီးတဲ့အခါကျတော့ လမ်းနယ်ဧရိယာထဲမှာဝင်ပြီးတော့၊ ကျူးကျော် ပြီးတော့ စပါးစိုက်ထားတာတွေရှိတယ် စသည်ဖြင့်ပေါ့လေ ဒီအခက်အခဲတွေရှိပါတယ်။ ဒါကြောင့် လွှတ်တော်ကိုယ်စားလှယ်ကြီးရဲ့ ခုနကတင်ပြချက်ကို ကျွန်တော်ထပ်ပြီးတော့ သက်ဆိုင်ရာ မန္တလေးတိုင်းဒေသကြီးအစိုးရအဖွဲ့ကိုလည်း အခြေအနေကို လှမ်းပြီးတော့ အကြောင်းကြားပါမယ်။ ပြီးလို့ရှိရင်လည်း ဒီဟာတင်ပြတဲ့အတွက်ကြောင့်လည်း ကျွန်တော်တို့ သက်ဆိုင်ရာ ကျေးလက်ဦးစီး ဌာနစသဖြင့် ဆိုင်ရာဆိုင်ရာဝန်ကြီးဌာနများကိုလည်း ကျွန်တော်တို့ ထပ်ပြီးတော့ အကြောင်းကြား ပေးမည်ဖြစ်ကြောင်း ပြန်လည်ဖြေကြားအပ်ပါတယ်ခင်ဗျား။ ကျေးဇူးတင်ပါတယ်။</speech>
</Q-A>
<Q-A>
<title>မလိခမြစ်ရိုးတစ်လျှောက် မုန်လန်ချောင်းဆုံမှ မြစ်ဖျားပိုင်း ထုံဒမ်းရွာအထိ တင်ဒါကို ဖျက်သိမ်း၍ အခွန်လွတ် ဘုံငါးဖမ်းဧရိယာအဖြစ် သတ်မှတ်ပေးရန်နှင့် ပူတာအိုဒေသ မြစ်ချောင်းအင်းအိုင်များ၌ ရေခဲတောင်ငါး(ခေါ်) ရှားပါးငါးမျိုးမသုဉ်းရအောင် မည်သည့် အစီအစဉ်ရှိသည်ကို သိလိုခြင်းနှင့် စပ်လျဉ်းသည့်မေးခွန်း</title>
<speech type="vicespeaker">မချမ်းဘောမဲဆန္ဒနယ်မှ ဦးအင်ဖုန်ဆန်း မေးမြန်းဖို့ဖြစ်ပါတယ်။</speech>
<speech><mp id="184">ဦးအင်ဖုန်ဆန်း(မချမ်းဘောမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဒုတိယ ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ တက်ရောက်လာကြတဲ့ ဧည့်သည်တော်များအားလုံး မင်္ဂလာပါလို့ ဦးစွာနှုတ်ခွန်းဆက်သဂါရဝပြုအပ်ပါတယ်ခင်ဗျား။ ကျွန်တော်ကတော့ ကချင်ပြည်နယ်၊ မချမ်းဘောမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအင်ဖုန်ဆန်းဖြစ်ပါတယ်။ မွေးမြူရေးနှင့် ရေလုပ်ငန်းဝန်ကြီးဌာနနဲ့ ဆက်စပ်တဲ့မေးခွန်းကို မေးမြန်းသွားမှာဖြစ်ပါတယ်။ ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ ကချင်ပြည်နယ်၊ ပူတာအိုလွင်ပြင်၌ မလိခမြစ်သည် မြောက်ဘက်စွန်း အရပ်မှ တောင်ဘက်စွန်းသို့ စီးဆင်းပြီး မလိမမြစ်ရဲ့ အရှေ့ဘက်ကမ်းတွင် မချမ်းဘောမြို့နယ်နဲ့ အနောက်ဘက်ကမ်းတွင် ပူတာအိုမြို့နယ်တည်ရှိပါတယ်။ မချမ်းဘောနဲ့ ပူတာအိုမြို့နယ် လူထုသည် မလိခမြစ်ကို အမှီပြု၍ လုပ်ကိုင်စားသောက်နေကြပါတယ်။ မြစ်ကမ်းတစ်ဖက်တစ်ချက်၌ နေထိုင်ကြ ော ဒေသခံပြည်သူတို့ဟာ မလိခမြစ်မှ အသားငါးများကို ဟင်းလျာအလို့ငှာ ငါးမျှားချိတ်၊ ပိုက်ကွန်၊ မြုံ စသည်ဖြင့် ရိုးရာငါးဖမ်းကိရိယာများဖြင့် ရှာဖွေစားသောက်ကြ၍ နေ့စဉ်ဝမ်းစာအရေးအဆင်ပြေ ခဲ့ကြပါတယ်။ သို့သော်လည်းပဲ ၂၀၀၀ ပြည့်နှစ်နောက်ပိုင်းမှာ ပူတာအိုမြို့၌ ငါးလုပ်ငန်းဦးစီးဌာန ခရိုင်ရုံးဖွင့်လှစ်ပြီး မလိခမြစ်ရိုးတစ်လျှောက် အင်းအိုင်များကို လေလံတင်ရောင်းချခဲ့သဖြင့် ဒေသခံ ပြည်သူများ လွတ်လပ်စွာငါးဖမ်းရှာဖွေဖမ်းဆီးခွင့် မရရှိဘဲ စားသောက်ရေးအခက်အခဲနဲ့ ရင်ဆိုင်ကြုံ တွေ့နေရပါတယ်။ အင်းအိုင်လိုင်စင်ရထားသူများလည်း အသားငါးများကို မှန်မှန်မရောင်းချနိုင်ပဲ မြစ်ချောင်းအင်းအိုင်များကို အပိုင်းလိုက်၊ အပိုင်းလိုက် အမြတ်တင်၍ ထပ်ဆင့်ရောင်းချခဲ့သဖြင့် အသားငါးဈေးနှုန်းကြီးမြင့်မှုဒဏ်ခံနေရပြီး စားဝတ်နေရေး ပိုမိုကျပ်တည်းလာပါတယ်။ သို့ဖြစ်ပါ၍ ကျွန်တော်မေးမြန်းလိုတဲ့မေးခွန်း(၁)က ပြည်သူလူထု နေ့စဉ်စားသောက်မှု အဆင်ပြေစေရန် မလိခမြစ်ရိုးတစ်လျှောက် မုန်လန်ချောင်းဆုံမှ မြစ်ဖျားပိုင်း ထုံဒမ်းရွာအထိ အင်းအိုင်လိုင်စင်စနစ်ကို ရုပ်သိမ်းပြီး အခွန်လွတ်ငါးဖမ်းဧရိယာအဖြစ် သတ်မှတ်ပေးရန် အစီအစဉ်ရှိ/မရှိ၊ မေးခွန်း(၂) ူတာအိုဒေသရှိ မြစ်ချောင်းအင်းအိုင်များ၌ မိုင်းခွဲခြင်း၊ လျှပ်စစ်ဓာတ်အားဖြင့် ရှော့တိုက်ခြင်းနဲ့ အဆိပ် ခတ်ခြင်းတို့ဖြင့် ငါးဖမ်းကြသဖြင့် ရေခဲတောင်ငါး(ခေါ်) ရှားပါးသောငါးမျိုးများ မသုဉ်းရလေအောင် ကာကွယ်ရန် မည်သည့်အစီအစဉ်ရှိသည်ကို သိရှိလိုပါကြောင်း ဒုတိယဥက္ကဋ္ဌကြီးမှတစ်ဆင့် မေးမြန်း တင်ပြအပ်ပါတယ်။ ကျေးဇူးတင်ပါတယ်။</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="69">ဦးကျော်ကျော်ဝင်း(ဒုတိယဝန်ကြီး၊ သမ္မတရုံးဝန်ကြီးဌာန-၁)</agency>လေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများ၊ ဧည့်သည်တော်ကြီး များ စိတ်၏ချမ်းသာခြင်း၊ ကိုယ်၏ကျန်းမာခြင်းများနှင့် ပြည့်စုံပါစေကြောင်း ဆုမွန်ကောင်းတောင်း နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ သမ္မတရုံးဝန်ကြီးဌာန(၁)မှ ဒုတိယဝန်ကြီး ဦးကျော်ကျော်ဝင်းဖြစ်ပါတယ်။ ကျွန်တော့်အနေနဲ့ ကချင်ပြည်နယ်၊ မချမ်းဘောမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအင်ဖုန်ဆန်း၏မေးမြန်းချက်နှင့်ပတ်သက်ပြီး ကချင်ပြည်နယ်အစိုးရအဖွဲ့ ရဲ့ ကိုယ်စား လေးစားစွာဖြေကြားသွားမှာဖြစ်ပါတယ်ခင်ဗျား။ ခွင့်ပြုနိုင်ပါရန်လည်း ဒုတိယဥက္ကဋ္ဌကြီးထံ ပန်ကြားအပ်ပါတယ်ခင်ဗျား။ ကချင်ပြည်နယ်ငါးလုပ်ငန်းဦးစီးဌာနဟာ ကချင်ပြည်နယ်အတွင်း ရေချို ငါးလုပ်ငန်းဥပဒေပါ ရည်ရွယ်ချက်များနှင့်အညီ အောက်ပါအတိုင်း ဆောင်ရွက်လျက်ရှိပါသည်။ ငါးလုပ်ငန်းများ ပိုမိုဖွံ့ဖြိုးတိုးတက်လာစေရန်၊ ငါးမျိုးပြုန်းတီးမှုများအား ကာကွယ်တားဆီးရန်၊ ရေချိုငါးလုပ်ငန်းရေပြင်များ ပျက်စီးခြင်းမှကာကွယ်စောင့်ရှောက်ရန်၊ ပြည်နယ်မှရသင့်ရထိုက်သော အခွန်များအားရရှိစေရန်၊ ငါးလုပ်ငန်းများကို ဥပဒေနှင့်အညီ စီမံခန့်ခွဲအရေးယူဆောင်ရွက်ခြင်း ငါးချက်ဖြစ်ပါတယ်ခင်ဗျား။ အထက်ပါ ရေချိုငါးလုပ်ငန်းဥပဒေပါ ရည်ရွယ်ချက်များအား အကောင် အထည်ဖော်ဆောင်ရွက်နိုင်ရာတွင် သက်ဆိုင်ရာ ခရိုင်/မြို့နယ် အသီးသီးမှ ကျေးရွာအနှံ့ ကျယ်ကျယ် ပြန့်ပြန့် သိရှိလိုက်နာဆောင်ရွက်ကြရန်အတွက် ဆက်စပ်ဌာနများနှင့် ပူးပေါင်းလျက် ကွင်းဆင်း ပညာပေးဟောပြောခြင်း၊ အသိပညာပေးကြော်ငြာဆိုင်းဘုတ်များ စိုက်ထူခြင်း၊ ပညာပေး လက်ကမ်းစာစောင်များ ဖြန့်ဝေခြင်းဖြင့် စဉ်ဆက်မပြတ် ဆောင်ရွက်လျက်ရှိပါတယ်။ ငါးလုပ်ငန်းဦးစီးဌာနက ရေချိုငါးလုပ်ငန်း ရေပြင်များဖြစ်သည့် မြစ်ချောင်းအင်းအိုင်များ ကို ကြပ်မတ်ဆောင်ရွက်ရာတွင် မြစ်/ချောင်း/အင်းအိုင်များ၏ တည်နေရာ၊ အကျယ်အဝန်း၊ တောတောင်ချိုင့်ဝှမ်းတို့အပေါ်မူတည်၍ အင်းချောင်းများအတွင်း ငါးများ ဝင်ထွက်သွားလာခိုအောင်းနိုင်မှုအရ အင်း၏ငါးထုတ်လုပ်မှုအခြေအနေတို့အား နှစ်စဉ်စိစစ်မှတ်တမ်းတင်လျက် တင်ဒါငါးဖမ်းကွက်အဖြစ် လည်းကောင်း၊ ထို့နောက် အမြဲတမ်းတည်မြဲနိုင်သော တင်ဒါငါးဖမ်းကွက်၏ အခြေအနေအရပ်ရပ် အား အနည်းဆုံး သုံးနှစ် မှတ်တမ်းပြုစုလျက် အဆင့်ဆင့်စိစစ်ပြီးမှ ဂရန်အင်းအဖြစ် သတ်မှတ်နိုင်ရန် အတွက် အင်းနှင့်ပတ်သက်သည့် ပတ်ဝန်းကျင်ပြ မြေပုံ၊ အင်းငါးအထွက်မှတ်တမ်း၊ သက်ဆိုင်ရာဌာန များ၏ ကွင်းဆင်းလေ့လာတွေ့ရှိချက်၊ မြေစာရင်းဦးစီးဌာန၏ မြေပုံများ၊ သုံးသပ်ချက်များနှင့်တကွ မြို့နယ်/ခရိုင်မှ ပြည်နယ်သို့ အတည်ပြုနိုင်ရေးအတွက် စိစစ်တင်ပြရမည်ဖြစ်ပါတယ်။ မြန်မာနိုင်ငံ အတွင်း မြစ်ချောင်းအင်းအိုင်များတွင် မည်သူမျှ ငါးရစ်ငါးသန်ကာလ၊ တန်ခူးလဆန်း ၁ ရက်နေ့မှ ဝါဆိုလပြည့်နေ့အထိ ငါးများဖမ်းဆီးခြင်းမပြုရန် တားမြစ်ပိတ်ပင်ထားပါတယ်။ ဒါကြောင့် ငါးလုပ်ငန်း ဦးစီးဌာနသည် ဒေသအာဏာပိုင်အဖွဲ့များနှင့် ပေါင်းစပ်လျက် ငါးရစ်ငါသန်ကာလ ထိန်းသိမ်း စောင့်ရှောက်ကြရန် နှစ်စဉ် နိုင်ငံတစ်ဝှမ်း ကျေးလက်တောရွာပါမကျန် ဒေသအနှံကျယ်ကျယ်ပြန့်ပြန့်ဆောင်ရွက်လျက်ရှိပါတယ်။ ကချင်ပြည်နယ် ရေချိုငါးလုပ်ငန်းဥပဒေအား ၁၀-၅-၂၀၁၃ ရက်စွဲဖြင့် အတည်ပြုပြဋ္ဌာန်းလိုက်ပြီးဖြစ်ပါသဖြင့် ကချင်ပြည်နယ်အတွင်း တင်ဒါငါးဖမ်းကွက်များကို ဖျက်သိမ်း ၍ အခွန်လွတ်ဘုံငါးဖမ်းကွက်အဖြစ် သတ်မှတ်ပေးရန် အစီအစဉ်မရှိပါကြောင်းနှင့် ပူတာအိုဒေသ မြစ်/ချောင်း/အင်းအိုင်များမှ ရေခဲငါးမျိုးများအား မျိုးသုန်းပျောက်ကွယ်မှု မဖြစ်ပေါ်စေရေးအတွက် ပူတာအိုဒေသ ရေခဲတောင်မှ စီးဆင်းလာသော မူလာချောင်းရှိ ရေခဲငါးမျိုးသားပေါက်များကို ဖေဖော်ဝါရီလနှင့် မတ်လများတွင် ဖမ်းဆီးပြီး သုတေသနပြုခြင်း၊ မျိုးငါးအဖြစ် ပူတာအိုငါးလုပ်ငန်း စခန်းတွင် ပြုစုမွေးမြူပြီး သားဖောက်နိုင်ရေးအတွက် စီမံဆောင်ရွက်ခြင်း၊ ၎င်းငါးမျိုးများ သဘာဝ သားပေါက်(Spawning Ground)များကို စူးစမ်းရှာဖွေပြီး ထိန်းသိမ်းခြင်း၊ ကန့်သတ်ဧရိယာအဖြစ် သတ်မှတ်ခြင်းများ စီစဉ်ဆောင်ရွက်လျက်ရှိပါကြောင်း ရှင်းလင်းဖြေကြာအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="vicespeaker">ကျေးဇူးတင်ပါတယ်။ ကျွန်တော်က ဒီနေရာမှာ အခွင့်အရေးတစ်ရပ်အနေနဲ့ ကျွန်တော်ပဲ နားမကြားလိုက်သလား။ တစ်ခုလေး ကျွန်တော်က ဆက်စပ်မေးခွန်းလေးတစ်ခု မေးမြန်းချင်ပါတယ်။ အခုနက ကျွန်တော်တို့ စဉ့်ကိုင်က ဦးကြည်ပြီး မေးသွားတဲ့မေးခွန်းထဲမှာလည်း ပါသွားတာရှိပါတယ်။ အဲဒါကတော့ ထုံးစံအတိုင်းပဲ။ ကျွန်တော်တို့ မြန်မာလူမျိုးများရဲ့ ဓလေ့ထုံးထမ်း က သားသမီးများအိမ်ထောင်ကျတဲ့အခါမှာလည်း မိမိတို့နဲ့ပဲ အိုးမကွာအိမ်မကွာ နေစေချင်တဲ့အတွက်ဟုတ်လား။ ဆိုကြပါစို့ တောမှာဆိုရင်လည်း ဘေးမှာပဲ တဲလေးထပ်တိုးလို့ဖြစ်စေ၊ အဖီလေးချလို့ ပဲဖြစ်ဖြစ် နေထိုင်ကြပါတယ်။ အဲဒီလိုနေထိုင်ရာကနေပြီးတော့ တဖြည်းဖြည်း ပွားများလာတဲ့အခါ ကျတော့ အခုနကပြောတဲ့ နေရာကျပ်တည်းမှုတွေက ဖြစ်သွားတယ်။ ဒါကြောင့်မို့လို့ လမ်းတွေဖော်ထုတ်ရတဲ့နေရာမှာလည်း အခက်အခဲတွေ ဖြစ်လာတာလည်းရှိလာပါတယ်။ တည်ဆောက်ပြီးသွား မှတော့ အခက်အခဲဖြစ်ပေမယ့်လို့ မတည်ဆောက်ရသေးခင်မှာတော့ အကွက်ချပြီး စီမံကိန်းတွေနဲ့ ချပြီး လုပ်ဆောင်နေတာတွေလည်းသိပါတယ်။ သို့သော်လည်း သူအခုနက မေးသွားတဲ့မေးခွန်းထဲ မှာလည်း ကျေးလက်လမ်းများအတွက် ဥပဒေ၊ နည်းဥပဒေများ ထုတ်ပြန်ထားခြင်း မတွေ့ရှိရပါလို့ လည်း သူကမေးထားတယ်။ ပြီးတော့မှ ဒါအတွက်ကြောင့်မို့လို့ မြို့ရွာများ၊ ကျေးရွာများ၊ လူနေ အဆောက်အဦများ၊ လမ်းများအလိုက်စနစ်တကျ အကွက်ချတည်ဆောက်ရန် လိုအပ်သော ဥပဒေများ ထုတ်ပြန်ဆောင်ရွက်ပေးနိုင်ရန် အစီအစဉ်ရှိ/မရှိလို့ မေးလိုက်တဲ့အတွက် ကျွန်တော် နည်းနည်း နားကြားလွဲသွားသလားလို့ပါ။ အဲလိုများ ကျေးရွာတွေအတွက် နောက်တည်လာမယ့်ဟာတွေ ကျရင်တော့ အဲလိုအကွက်ချဖို့အတွက် ဥပဒေ၊ နည်းဥပဒေများ သတ်မှတ်ပေးထားတာတွေ ရှိပြီးပြီ လားလို့ ကျွန်တော်သိလိုပါတယ်ခင်ဗျား။</speech>
<speech><agency id="69">ဦးကျော်ကျော်ဝင်း(ဒုတိယဝန်ကြီး၊ သမ္မတရုံးဝန်ကြီးဌာန-၁)</agency>ဒုတိယဥက္ကဋ္ဌကြီးခင်ဗျား။ ကျွန်တော်တို့ ဒီအစိုးရအဖွဲ့အနေနဲ့ ဝန်ကြီးဌာနအားလုံးမှ လက်ရှိဖြစ်ပေါ်နေတဲ့ အခြေအနေပေါ် မူတည်ပြီးတော့ လိုအပ်တဲ့ဥပဒေများကို ပြင်ဆင်ခြင်း၊ ဖြည့်စွက်ခြင်း၊ အသစ်ပြဋ္ဌာန်းခြင်း စသဖြင့်ဆောင်ရွက်ဖို့အတွက်ကို ကျွန်တော်တို့ ဆောင်ရွက်နေတာရှိပါတယ်။ ဒါကြောင့်မို့လို့ သက်ဆိုင်ရာ ဌာနတွေအားလုံးကလည်း လိုအပ်တဲ့အချက်အလက်များကို လိုအပ်သလို ပြင်ဆင်ပြောင်းလဲဖို့ ဆက်လက်ဆောင်ရွက်ရမှာဖြစ်ပါတယ်ခင်ဗျား။ ဒါကြောင့်မို့လို့ ဒီဝန်ကြီးဌာနတွေ အားလုံးကလည်း ဒုတိယဥက္ကဋ္ဌကြီးမှတစ်ဆင့် ပြည်သူ့လွှတ်တော်ကိုယ်စားလှယ်များသိရှိနိုင်ရန် တင်ပြရရင် ကျွန်တော် တို့ ဝန်ကြီးဌာနအားလုံးက ဥပဒေများကို အတတ်နိုင်ဆုံး ပြင်ရန်ရှိတာပြင်ဆင်ဖို့အတွက် ဆောင်ရွက် လျက်ရှိကြောင်း တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
</Q-A>
</section>
<section value="Bill">
<bill>
<title>ပြည်သူ့လွှတ်တော် လွှတ်တော်အခွင့်အရေးကော်မတီက တင်သွင်းသည့် ၂၀၁၂ ခုနှစ်၊ ပြည်သူ့လွှတ်တော်ဆိုင်ရာဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ပြင်ဆင်ချက်မရှိ အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="vicespeaker">အစီအစဉ် ၆ ကို ဆက်လက်ဆောင်ရွက်မှာဖြစ်ပါတယ်။ လွှတ်တော် ကိုယ်စားလှယ်များခင်ဗျား။ လွှတ်တော်အခွင့်အရေးကော်မတီက တင်သွင်းသော ၂၀၁၂ ခုနှစ်၊ ပြည်သူ့ လွှတ်တော်ဆိုင်ရာဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၇၃)ရက်မြောက်နေ့ဖြစ်သော ၁၀-၇-၂၀၁၅ ရက်နေ့တွင် ဥပဒေ ကြမ်းကော်မတီက အစီရင်ခံစာဖတ်ကြားရှင်းလင်းခြင်း ပြုလုပ်ခဲ့ပါတယ်။ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော်ကိုယ်စားလှယ်များအနေဖြင့် မိမိတို့ ပြင်ဆင်လို တဲ့ အပိုဒ်၊ အပိုဒ်ခွဲ၊ အကြောင်းအရာ၊ အချက်အလက်များကို တိကျစွာရေးသားဖော်ပြ၍ ၁၄-၇-၂၀၁၅ ရက်နေ့ နောက်ဆုံးထားပြီး အမည်စာရင်းပေးသွင်းရန် တောင်းခံခဲ့ပြီးလည်း ဖြစ်ပါတယ်။ ယနေ့အထိ ပြင်ဆင်ချက်အဆို တင်သွင်းလာတဲ့ လွှတ်တော်ကိုယ်စားလှယ်တစ်ဦးမျှမရှိပါ။ ဒါကြောင့် ၂၀၁၂ ခုနှစ်၊ ပြည်သူ့လွှတ်တော်ဆိုင်ရာဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီရဲ့ အစီရင်ခံစာ တင်ပြချက်အတိုင်း ပြင်ဆင်ချက်မရှိ အတည်ပြုရန် လွှတ်တော်က သဘောတူပါသလားခင်ဗျား။။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ၂၀၁၂ ခုနှစ်၊ ပြည်သူ့လွှတ်တော်ဆိုင်ရာဥပဒေကို ပြင်ဆင်သည့်ဥပဒေကြမ်းကို ဥပဒေကြမ်းကော်မတီ ရဲ့ အစီရင်ခံစာတင်ပြချက်အတိုင်း ပြင်ဆင်ချက်မရှိ အတည်ပြုကြောင်းနှင့် ၂၀၁၃ ခုနှစ်၊ ပြည်သူ့ လွှတ်တော်ဆိုင်ရာနည်းဥပဒေ ၁၉၁ အရ ဆက်လက်ဆောင်ရွက်သွားမှာဖြစ်ကြောင်း ကြေညာပါတယ်။ (ဩဘာသံများ)။</speech>
</bill>
<bill>
<title>ပြည်ထောင်စုတရားလွှတ်တော်ချုပ်က တင်သွင်းသည့် ရာဇဝတ်ကျင့်ထုံးဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ပြင်ဆင်ချက်ဖြင့် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="vicespeaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုတရားလွှတ်တော်ချုပ်က တင်သွင်းသော ရာဇဝတ်ကျင့်ထုံးဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်းပြီး ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၇၃)ရက်မြောက်နေ့ဖြစ်သော ၁၀-၇-၂၀၁၅ ရက်နေ့တွင် ဥပဒေကြမ်းကော်မတီက အစီရင်ခံစာကို ဖတ်ကြားရှင်းလင်းခြင်း ပြုလုပ်ခဲ့ပါတယ်။ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်း ဆွေးနွေးလိုတဲ့ လွှတ်တော်ကိုယ်စားလှယ်များအနေဖြင့် မိမိတို့ ပြင်ဆင်လိုတဲ့ အပိုဒ်၊ အပိုဒ်ခွဲ၊ အကြောင်းအရာ၊ အချက်အလက်များကို တိကျစွာရေးသားဖော်ပြ၍ ၁၄-၇-၂၀၁၅ ရက်နေ့ နောက်ဆုံး ထားပြီး အမည်စာရင်းပေးသွင်းရန် တောင်းခံခဲ့ပြီးလည်း ဖြစ်ပါတယ်။ ယနေ့အထိ ပြင်ဆင်ချက်အဆို တင်သွင်းလာတဲ့ ကိုယ်စားလှယ်တစ်ဦးမျှ မရှိပါ။ ဒါကြောင့် ရာဇဝတ်ကျင့်ထုံးဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီရဲ့ အစီရင်ခံစာ တင်ပြချက်အတိုင်း ပြင်ဆင်ချက်ဖြင့် အတည်ပြုရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ရာဇဝတ်ကျင့်ထုံးဥပဒေကို ပြင်ဆင်သည့်ဥပဒေကြမ်းကို ဥပဒေကြမ်းကော်မတီရဲ့ အစီရင်ခံစာတင်ပြ ချက်အတိုင်း ပြင်ဆင်ချက်ဖြင့် အတည်ပြုကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၉၁ အရ ဆက်လက်ဆောင်ရွက်သွားမှာဖြစ်ကြောင်း ကြေညာပါတယ်။ (ဩဘာသံများ)။</speech>
</bill>
<bill>
<title>သတ္တုတွင်းဝန်ကြီးဌာနက ပေးပို့သော မြန်မာ့ပုလဲလုပ်ငန်းနည်းဥပဒေများကို ပြင်ဆင်သည့် နည်းဥပဒေများနှင့်စပ်လျဉ်း၍ ပြင်ဆင်သည့်အဆိုကို လက်ခံရရှိကြောင်းနှင့် ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း လွှတ်တော်သို့ အသိပေးတင်ပြခြင်း</title>
<speech type="vicespeaker">အစီအစဉ် ၈ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သတ္တုတွင်းဝန်ကြီးဌာနက ပေးပို့လာသော မြန်မာ့ပုလဲလုပ်ငန်းနည်းဥပဒေများကို ပြင်ဆင်သည့် နည်းဥပဒေများကို ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၂၀၁ နှင့်အညီ ၁၁-၅-၂၀၁၅ ရက်နေ့တွင် လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ ယင်းနည်းဥပဒေများနှင့် စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၂၀၂ နှင့်အညီ ဖြန့်ဝေတင်ပြသော နေ့မှ ရက်ပေါင်း ၉၀ အတွင်း ပယ်ဖျက်ရန် သို့မဟုတ် ပြင်ဆင်ရန် အဆိုတင်သွင်းရမှာဖြစ်ပါတယ်။ ယခု မင်းလှမဲဆန္ဒနယ်မှ ဦးမောင်တိုးက အဆိုပြုပြင်ဆင်ချက်များ တင်သွင်းလာပါတယ်။ အဆိုပြု ပြင်ဆင်ချက်များကိုလည်း ကိုယ်စားလှယ်များထံ ဖြန့်ဝေပေးထားပြီးဖြစ်ပါတယ်။ ဒီနည်းဥပဒေများနှင့် စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုသူများသည် ပြင်ဆင်လိုတဲ့အပိုဒ်၊ အပိုဒ်ခွဲ၊ အကြောင်းအရာကို တိတိကျကျဖော်ပြ၍ ၁၇-၇-၂၀၁၅ ရက် (သောကြာနေ့) နောက်ဆုံးထားပြီး အမည်စာရင်း တင်သွင်းနိုင်ကြောင်း ကြေညာပါတယ်။။</speech>
</bill>
<bill>
<title>ပြည်ထဲရေးဝန်ကြီးဌာနက ပေးပို့သော အသင်းအဖွဲ့များ မှတ်ပုံတင်ခြင်းဆိုင်ရာ နည်းဥပဒေများ နှင့်စပ်လျဉ်း၍ ပြင်ဆင်သည့်အဆိုကို လက်ခံရရှိကြောင်းနှင့် ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း လွှတ်တော်သို့ အသိပေး တင်ပြခြင်း</title>
<speech type="vicespeaker">အစီအစဉ် ၉ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထဲရေးဝန်ကြီးဌာနက ပေးပို့လာသော အသင်းအဖွဲ့များ မှတ်ပုံတင်ခြင်းဆိုင်ရာနည်းဥပဒေများကို ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၂၀၁ နှင့်အညီ ၁၅-၆-၂၀၁၅ ရက်နေ့တွင် လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ ယင်းနည်းဥပဒေများနှင့်စပ်လျဉ်းပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၂၀၂ နှင့်အညီ ဖြန့်ဝေတင်ပြသောနေ့ရက်မှ ရက်ပေါင်း ၉၀ အတွင်း ပယ်ဖျက်ရန် သို့မဟုတ် ပြင်ဆင်ရန် အဆိုတင်သွင်းရမှာဖြစ်ပါတယ်။ ယခု ပြည်သူ့ရေးရာစီမံခန့်ခွဲမှုကော်မတီက အဆိုပြုပြင်ဆင်ချက်များ တင်သွင်းလာပါတယ်။ အဆိုပြု ပြင်ဆင်ချက်များကိုလည်း ကိုယ်စားလှယ်များထံ ဖြန့်ဝေပေးထားပြီးဖြစ်ပါတယ်။ ဒီနည်းဥပဒေများနှင့် စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုသူများသည် မိမိပြင်ဆင်လိုတဲ့ အပိုဒ်၊ အပိုဒ်ခွဲ၊ အကြောင်းအရာတို့ကို တိတိကျကျဖော်ပြ၍ ၁၇-၇-၂၀၁၅ ရက်(သောကြာနေ့) နောက်ဆုံးထားပြီး အမည်စာရင်းတင်သွင်းနိုင်ကြောင်း ကြေညာပါတယ်။။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်မရှိ ပြန်လည်ပေးပို့သော ပြည်ထောင်စုရာထူးဝန်အဖွဲ့ ဥပဒေကို ပြင်ဆင်သည့်ဥပဒေကြမ်းကို လက်ခံရရှိကြောင်းနှင့် ဆက်လက် ဆောင်ရွက်သွားမည် ဖြစ်ကြောင်း လွှတ်တော်သို့ အသိပေးတင်ပြခြင်း</title>
<speech type="vicespeaker">အစီအစဉ် ၁၀ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှာ စတင်ဆွေးနွေး၍ ပြင်ဆင်ချက်ဖြင့်အတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော ပြည်ထောင်စုရာထူးဝန်အဖွဲ့ဥပဒေကို ပြင်ဆင်သည့်ဥပဒေကြမ်းကို အမျိုးသား လွှတ်တော်၌ ပြင်ဆင်ချက်မရှိ အတည်ပြုပြီးနောက် ၁၄-၇-၂၀၁၅ ရက်နေ့မှာ ပြည်သူ့လွှတ်တော်သို့ ပြန်လည်ပေးပို့လာပါတယ်။ ပြည်ထောင်စုရာထူးဝန်အဖွဲ့ဥပဒေကို ပြင်ဆင်သည့်ဥပဒေကြမ်းကို လွှတ်တော်နှစ်ရပ်လုံးက သဘောတူခြင်းဖြစ်၍ ပြည်ထောင်စုလွှတ်တော်က အတည်ပြုသည်ဟု မှတ်ယူ ပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၂ နည်းဥပဒေခွဲ(ဂ)နှင့်(ဃ)တို့အရ ဆက်လက်ဆောင်ရွက်သွားမှာဖြစ်ကြောင်း ကြေညာပါတယ်။ (ဩဘာသံများ)။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်မရှိ ပြန်လည်ပေးပို့သော ပြည်ထောင်စုတရားစီရင်ရေး ဥပဒေကို တတိယအကြိမ် ပြင်ဆင်သည့်ဥပဒေကြမ်းကို လက်ခံရရှိကြောင်းနှင့် ဆက်လက် ဆောင်ရွက်သွားမည်ဖြစ်ကြောင်း လွှတ်တော်သို့ အသိပေးတင်ပြခြင်း</title>
<speech type="vicespeaker">အစီအစဉ် ၁၁ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှာ စတင်ဆွေးနွေး၍ ပြင်ဆင်ချက်ဖြင့် အတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော ပြည်ထောင်စုတရားစီရင်ရေးဥပဒေကို တတိယအကြိမ်ပြင်ဆင်သည့်ဥပဒေကြမ်းကို အမျိုးသားလွှတ်တော်၌ ပြင်ဆင်ချက်မရှိ အတ်ပြုပြီးနောက် ၁၄-၇-၂၀၁၅ ရက်နေ့မှာ ပြည်သူ့ လွှတ်တော်သို့ ပြန်လည်ပေးပို့လာပါတယ်။ ပြည်ထောင်စုတရားစီရင်ရေးဥပဒေကို တတိယအကြိမ် ပြင်ဆင်သည့်ဥပဒေကြမ်းကို လွှတ်တော်နှစ်ရပ်လုံးက သဘောတူခြင်းဖြစ်၍ ပြည်ထောင်စုလွှတ်တော် က အတည်ပြု သည်ဟုမှတ်ယူပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၂ နည်းဥပဒေ ခွဲ(ဂ)နှင့် (ဃ)တို့အရ ဆက်လက်ဆောင်ရွက်သွားမှာဖြစ်ကြောင်း ကြေညာပါတယ်။ (ဩဘာသံများ)။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်မရှိ ပြန်လည်ပေးပို့သော နိုင်ငံတော်ဖွဲ့စည်းပုံအခြေခံဥပဒေ ဆိုင်ရာခုံရုံးဥပဒေကို တတိယအကြိမ် ပြင်ဆင်သည့်ဥပဒေကြမ်းကို လက်ခံရရှိကြောင်းနှင့် ဆက်လက်ဆောင်ရွက်သွားမည်ဖြစ်ကြောင်း လွှတ်တော်သို့ အသိပေးတင်ပြခြင်း</title>
<speech type="vicespeaker">အစီအစဉ် ၁၂ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှာ စတင်ဆွေးနွေး၍ ပြင်ဆင်ချက်ဖြင့်အတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးဥပဒေကို တတိယအကြိမ် ပြင်ဆင်သည့် ဥပဒေကြမ်းကို အမျိုးသားလွှတ်တော်၌ ပြင်ဆင်ချက်မရှိအတည်ပြုပြီးနောက် ၁၄-၇-၂၀၁၅ ရက်နေ့မှာ ပြည်သူ့လွှတ်တော်သို့ ပြန်လည်ပေးပို့လာပါတယ်။ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥပဒေကို တတိယအကြိမ် ပြင်ဆင်သည့်ဥပဒေကြမ်းကို လွှတ်တော်နှစ်ရပ်လုံးက သဘောတူခြင်းဖြစ်၍ ပြည်ထောင်စုလွှတ်တော်က အတည်ပြု သည်ဟုမှတ်ယူပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၉၂ နည်းဥပဒေခွဲ(ဂ)နှင့်(ဃ)တို့အရ ဆက်လက်ဆောင်ရွက်သွားမှာဖြစ်ကြောင်း ကြေညာပါတယ်။ (ဩဘာသံများ)။</speech>
</bill>
<bill>
<title>အမျိုးသားလွှတ်တော်က သဘောမတူကြောင်းဖြင့် ပြန်လည်ပေးပို့သော ပြည်ထောင်စုရှေ့နေချုပ် ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ လွှတ်တော်သို့အသိပေးခြင်း၊ ပြည်ထောင်စု လွှတ်တော်သို့ တင်ပြသင့်ကြောင်း၊ ကိုယ်စားလှယ်တစ်ဦးက အဆိုတင်သွင်းခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="vicespeaker">အစီအစဉ် ၁၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်မှ စတင်ဆွေးနွေး၍ ပြင်ဆင်ချက်ဖြင့်အတည်ပြုခဲ့ပြီး အမျိုးသားလွှတ်တော်သို့ ပေးပို့ထား သော ပြည်ထောင်စုရှေ့နေချုပ်ဥပဒေကို ပြင်ဆင်သည့်ဥပဒေကြမ်းကို အမျိုးသားလွှတ်တော်က ပြည်သူ့လွှတ်တော်၏ အတည်ပြုချက်ကိုသဘောမတူကြောင်းနှင့် မူလအတိုင်းဆက်လက်ထားရှိသင့်ကြောင်း အတည်ပြုပြီးနောက် ၁၄-၇-၂၀၁၅ ရက်နေ့မှာ ပြည်သူ့လွှတ်တော်သို့ ပြန်လည်ပေးပို့လာပါ တယ်။ ဒါကြောင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉ရ နည်းဥပဒေခွဲ(က)အရအမျိုးသားလွှတ်တော်က သဘောမတူခြင်းကို ပြည်ထောင်စုလွှတ်တော်သို့ တင်ပြသင့်ကြောင်း အဆို တင်သွင်းရန်ဖြစ်တဲ့အတွက် အဆိုတင်သွင်းဖို့ ဖိတ်ခေါ်ပါတယ်။။</speech>
<speech><mp id="188">ဦးစိုးရယ်(ဒီမောဆိုမဲဆန္ဒနယ်)</mp>ရိုသေလေးစားရသော ပြည်သူ့လွှတ်တော်ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်က သဘောမတူကြောင်းဖြင့် ပြန်လည် ပေးပို့လာသော ပြည်ထောင်စုရှေ့နေချုပ်ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရန် ပြည်ထောင်စုလွှတ်တော်သို့ တင်ပြသင့်ကြောင်း ကျွန်တော် ဦးစိုးရယ်၊ ဒီမောဆိုမဲဆန္ဒနယ်က ၂၀၁၃ ခုနှစ် ပြည်သူ့လွှတ်တော်ဆိုင်ရာ နည်းဥပဒေ ၁၉ရ နည်းဥပဒေခွဲ(က) အရ ပြည်သူ့လွှတ်တော်သို့ လေးစားစွာဖြင့်အဆို တင်သွင်းအပ်ပါတယ်ခင်ဗျား။</speech>
<speech type="vicespeaker">အဆိုကိုထောက်ခံမယ့်ကိုယ်စားလှယ်ကို ဖိတ်ခေါ်ပါတယ်။</speech>
<speech><mp id="200">ဦးစောထွဋ်ခေါင်လွင်(ကြာအင်းဆိပ်ကြီးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ အမျိုးသားလွှတ်တော်က သဘောမတူကြောင်းဖြင့် ပြန်လည်ပေးပို့သော ပြည်ထောင်စုရှေ့နေချုပ်ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် သို့ တင်ပြသင့်ကြောင်း ကယားပြည်နယ်၊ ဒီမောဆိုမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုးရယ် အဆိုတင်သွင်းချက်အား ကရင်ပြည်နယ်၊ ကြာအင်းဆိပ်ကြီးမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးစောထွဋ်ခေါင်လွင်မှ အလေးအနက်ထောက်ခံအပ်ပါတယ်ခင်ဗျား။</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ တင်ပြခဲ့တဲ့ အမျိုးသားလွှတ်တော်မှ သဘောမတူခြင်းကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် တင်ပြသင့်ကြောင်းအဆိုနှင့် စပ်လျဉ်း၍ လွှတ်တော်ရဲ့ သဘောထားကို ရယူပါမယ်။ ဒီအဆိုကို လွှတ်တော်က သဘောတူပါသလား ခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူရှိပါသေးသလားခင်ဗျား။ သဘောမတူသူမရှိတဲ့အတွက် အမျိုးသားလွှတ်တော်က ပြန်လည်ပေးပို့သော ပြည်ထောင်စုရှေ့နေချုပ်ဥပဒေကို ပြင်ဆင်သည့်ဥပဒေ ကြမ်းကို ပြည်ထောင်စုလွှတ်တော်သို့ တင်ပြရန် ဆက်လက်ဆောင်ရွက်သွားမှာဖြစ်ကြောင်း ကြေညာပါတယ်။(ဩဘာသံများ)။</speech>
<title>မျိုးသားလွှတ်တော်က သဘောမတူကြောင်းဖြင့် ပြန်လည်ပေးပို့သော ပြည်ထောင်စု စာရင်းစစ်ချုပ်ဥပဒေကို တတိယအကြိမ်ပြင်ဆင်သည့်ဥပဒေကြမ်းနှင့်စပ်လျဉ်း၍ လွှတ်တော်သို့ အသိပေးခြင်း၊ ပြည်ထောင်စုလွှတ်တော်သို့ တင်ပြသင့်ကြောင်း၊ ကိုယ်စားလှယ်တစ်ဦးက အဆိုတင်သွင်းခြင်းနှင့် လွှတ်တော်၏အဆုံးအဖြတ်ရယူခြင်း။</title>
<speech type="vicespeaker">အစီအစဉ် ၁၄ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်မှ စတ��်ဆွေးနွေး၍ ပြင်ဆင်ချက်ဖြင့်အတည်ပြုခဲ့ပြီး အမျိုးသားလွှတ်တော်သို့ ပေးပို့ထား သော ပြည်ထောင်စုစာရင်းစစ်ချုပ်ဥပဒေကို တတိယအကြိမ် ပြင်ဆင်သည့်ဥပဒေကြမ်းကို အမျိုးသား လွှတ်တော်က ပြည်သူ့လွှတ်တော်၏ အတည်ပြုချက်ကို သဘောမတူကြောင်းနှင့် မူလအတိုင်း ဆက်လက်ထားရှိသင့်ကြောင်း အတည်ပြုပြီးနောက် ၁၄-၇-၂၀၁၅ ရက်နေ့မှာ ပြည်သူ့လွှတ်တော်သို့ ပြန်လည်ပေးပို့လာပါတယ်။ ဒါကြောင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉ရ နည်းဥပဒေခွဲ(က)အရ အမျိုးသားလွှတ်တော်က သဘောမတူခြင်းကို ပြည်ထောင်စုလွှတ်တော်သို့ တင်ပြသင့်ကြောင်း အဆိုတင်သွင်းရန်ဖြစ်တဲ့အတွက် အဆိုကိုတင်သွင်းဖို့ ဖိတ်ခေါ်ပါတယ်။</speech>
<speech><mp id="458">ဦးစတီဖန်(ကျိုင်းတုံမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီး နှင့်လွှတ်တော်ကိုယ်စားလှယ်များခင်ဗျား။ ကျွန်တော်ကတော့ ရှမ်းပြည်နယ်(အရှေ့ပိုင်း) ကျိုင်းတုံ မဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်သူ့လွှတ်တော်ဥပဒေကြမ်းကော်မတီဝင် ဦးစတီဖန် ဖြစ်ပါတယ်ခင်ဗျား။ ပြည်သူ့လွှတ်တော်ကစိစစ်အတည်ပြုပြီး အမျိုးသားလွှတ်တော်သို့ ပေးပို့ထားတဲ့ ပြည်ထောင်စုစာရင်းစစ်ချုပ်ဥပဒေကို တတိယအကြိမ်ပြင်ဆင်သည့် ဥပဒေကြမ်းနှင့် စပ်လျဉ်းပြီး အမျိုးသားလွှတ်တော်က သဘောမတူကြောင်း ပြန်လည်ပေးပို့ထားပါတယ်။ အမျိုးသားလွှတ်တော်နှင့် ပြည်သူ့လွှတ်တော်သဘောထားကွဲလွဲတဲ့ ပြည်ထောင်စုစာရင်းစစ်ချုပ်ဥပဒေကို တတိယအကြိမ် ပြင်ဆင်သည့်ဥပဒေကြမ်းကို ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉ရ နည်းဥပဒေခွဲ (က)အရ ပြည်ထောင်စုလွှတ်တော်သို့ တင်ပြသင့်ကြောင်း အဆိုတင်သွင်းအပ်ပါတယ်ခင်ဗျား။</speech>
<speech type="vicespeaker">အဆိုကို ထောက်ခံမယ့် ကိုယ်စားလှယ်ကို ဖိတ်ခေါ်ပါတယ်။</speech>
<speech><mp id="217">ဦးကျော်ညွန့်(ကျွန်းလှမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီး နှင့် လွှတ်တော်ကိုယ်စားလှယ်များခင်ဗျား။ ကျိုင်းတုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစတီဖန်တင်သွင်းတဲ့ အမျိုးသားလွှတ်တော်က သဘောမတူကြောင်းနှင့် ပြန်လည်ပေးပို့လာသော ပြည်ထောင်စုစာရင်းစစ်ချုပ်ဥပဒေကို တတိယအကြိမ်ပြင်ဆင်သည့် ဥပဒေကြမ်းနဲ့ပတ်သက်တဲ့ အဆိုကို ကျွန်းလှမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကျော်ညွန့်မှ ထောက်ခံပါကြောင်း လေးစားစွာ တင်ပြအပ်ပါတယ်ခင်ဗျား။</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ တင်ပြခဲ့တဲ့ အမျိုးသားလွှတ်တော်က သဘောမတူခြင်းကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် တင်ပြသင့်ကြောင်း စပ်လျဉ်း၍ လွှတ်တော်ရဲ့ သဘောထားရယူပမယ်။ ဒီအဆိုကိုလွှတ်တော်က သဘောတူပါသလား ခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူသူမရှိသည့်အတွက် အမျိုးသားလွှတ်တော်က ပြန်လည် ပေးပို့သော ပြည်ထောင်စုစာရင်းစစ်ချုပ်ဥပဒေကို တတိယအကြိမ်ပြင်ဆင်သည့် ဥပဒေကြမ်းကို ပြည်ထောင်စုလွှတ်တော်သို့ တင်ပြရန် ဆက်လက်ဆောင်ရွက်သွားမှာဖြစ်ကြောင်း ကြေညာပါတယ်။ (ဩဘာသံများ)။</speech>
</bill>
<bill>
<title>အမျိုးသားလွှတ်တော်က သဘောမတူကြောင်းဖြင့် ပြန်လည်ပေးပို့သော နေပြည်တော်ကောင်စီ ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ လွှတ်တော်သို့အသိပေးခြင်း၊ ပြည်ထောင်စု လွှတ်တော်သို့ တင်ပြသင့်ကြောင်း၊ ကိုယ်စားလှယ်တစ်ဦးက အဆိုတင်သွင်းခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="vicespeaker">အစီအစဉ် ၁၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှ စတင်ဆွေးနွေး၍ ပြင်ဆင်ချက်ဖြင့်အတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော နေပြည်တော်ကောင်စီဥပဒေကို ပြင်ဆင်သည့်ဥပဒေကြမ်းကို အမျိုးသားလွှတ်တော် က ပြည်သူ့လွှတ်တော်၏ အတည်ပြုချက်ကို သဘောမတူကြောင်းနှင့် မူလအတိုင်းဆက်လက်ထားရှိ သင့်ကြောင်း အတည်ပြုပြီးနောက် ၁၄-၇-၂၀၁၅ ရက်နေ့မှာ ပြည်သူ့လွှတ်တော်သို့ ပြန်လည်ပေးပို့ လာပါတယ်။ ဒါကြောင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉ရ နည်းဥပဒေခွဲ(က)အရ အမျိုးသားလွှတ်တော်က သဘောမတူခြင်းကို ပြည်ထောင်စုလွှတ်တော်သို့ တင်ပြသင့်ကြောင်း အဆိုတင်သွင်းရန်ဖြစ်တဲ့အတွက် အဆိုတင်သွင်းဖို့ ဖိတ်ခေါ်ပါတယ်။။</speech>
<speech><mp id="315">ဦးသိန်းထွန်းဦး (အမရပူရမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဒုတိယ ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော်ကတော့ မန္တလေးတိုင်းဒေသကြီး၊ အမရပူရမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးသိန်းထွန်းဦး ဖြစ်ပါတယ်။ ကျွန်တော့်အနေနဲ့ နေပြည်တော်ကောင်စီဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ အမျိုးသားလွှတ်တော်က သဘောမတူခြင်းကို ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉ရ နည်းဥပဒေခွဲ(က)အရ ပြည်ထောင်စုလွှတ်တော်သို့ တင်ပြပေးပါရန် ပြည်သူ့လွှတ်တော် ဒုတိယဥက္ကဋ္ဌကြီးမှတစ်ဆင့် လွှတ်တော်သို့လေးစားစွာဖြင့် အဆိုတင်သွင်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="vicespeaker">အဆိုကို ထောက်ခံမယ့် ကိုယ်စားလှယ်ကို ဖိတ်ခေါ်ပါတယ်။</speech>
<speech><mp id="280">ဦးတင်ထွေး(အုတ်ဖိုမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဒုတိယ ဥက္ကဋ္ဌကြီးခင်ဗျား။ မန္တလေးတိုင်းဒေသကြီး၊ အမရပူရမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးသိန်းထွန်းဦးက နေပြည်တော်ကောင်စီဥပဒေကိုပြင်ဆင်သည့် ဥပဒေကြမ်းနှင့်စပ်လျဉ်း၍ လွှတ်တော်သို့အသိပေးခြင်းနှင့် ပြည်ထောင်စုလွှတ်တော်သို့ တင်ပြသင့်ကြောင်းအဆိုကို တင်သွင်း သွားခဲ့ပါတယ်။ ယင်းအဆိုနှင့်ပတ်သက်ပြီး ပဲခူးတိုင်းဒေသကြီး၊ အုတ်ဖိုမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးတင်ထွေးက အလေးအနက်ထောက်ခံအပ်ပါတယ်ခင်ဗျား။</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ တင်ပြခဲ့တဲ့ အမျိုးသားလွှတ်တော်က သဘောမတူခြင်းကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် တင်ပြသင့်ကြောင်းအဆိုနှင့် စပ်လျဉ်း၍ လွှတ်တော်ရဲ့ သဘောထားကိုရယူပါမယ်။ ဒီအဆိုကိုလွှတ်တော်က သဘောတူပါသလား ခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူသူမရှိသည့်အတွက် အမျိုးသားလွှတ်တော်က ပြန်လည်ပေး ပို့သော နေပြည်တော်ကောင်စီဥပဒေကို ပြင်ဆင်သည့်ဥပဒေကြမ်းကို ပြည်ထောင်စုလွှတ်တော်သို့ တင်ပြရန် ဆက်လက်ဆောင်ရွက်သွားမှာဖြစ်ကြောင်း ကြေညာပါတယ်။ (ဩဘာသံများ)။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော ပြည်ထောင်စုအစိုးရအဖွဲ့ဥပဒေ ကိုပြင်ဆင်သည့်ဥပဒေကြမ်းကို လက်ခံရရှိကြောင်းနှင့် ပြင်ဆင်ချက်အဆိုတင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း လွှတ်တော်သို့အသိပေး တင်ပြခြင်း</title>
<speech type="vicespeaker">။အစီအစဉ် ၁၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှ စတင်ဆွေးနွေး၍ ပြင်ဆင်ချက်ဖြင့်အတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော ပြည်ထောင်စုအစိုးရအဖွဲ့ ဥပဒေကို ပြင်ဆင်သည့်ဥပဒေကြမ်းကို ၁၄-၇-၂၀၁၅ ရက် နေ့မှာအမျိုးသားလွှတ်တော်က ပြင်ဆင်ချက်ဖြင့်ပြန်လည် ပေးပို့လာပါတယ်။ ပြင်ဆင်ချက်မိတ္တူများ ကိုလည်း ကိုယ်စားလှယ်များထံ ဖြန့်ဝေပေးပြီးဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး အမျိုးသားလွှတ်တော်ရဲ့ ပြင်ဆင်ချက်အပေါ် ဆွေးနွေးရန်အဆိုတင်သွင်းလိုသူများအနေနဲ့ ပြင်ဆင်လို တဲ့ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာတို့ကို တိတိကျကျဖော်ပြ၍ ၁၆-၇-၂၀၁၅ ရက် (ကြာသပတေးနေ့) နောက်ဆုံးထား၍ အမည်စာရင်းပေးပို့ရန်ဖြစ်ကြောင်း အသိပေးကြေညာပါတယ်။။</speech>
</bill>
</section>
</discussion>
<postface>
<title>ပြည်သူ့လွှတ်တော် ဒုတိယဥက္ကဋ္ဌက ပထမအကြိမ် ပြည်သူ့လွှတ်တော် (၁၂) ကြိမ်မြောက် ပုံမှန်အစည်းအဝေး (၇၆)ရက်မြောက်နေ့ ရပ်နားကြောင်းနှင့် အစည်းအဝေး (၇၇)ရက်မြောက်နေ့ ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ အစည်းအဝေး (၇၆)ရက် မြောက်နေ့ရပ်နားပါမယ်။ ပထမအကြိမ် ပြည်သူ့လွှတ်တော် (၁၂) ကြိမ်မြောက် ပုံမှန်အစည်းအဝေး (၇၇) ရက်မြောက်နေ့ကို မနက်ဖြန် ၂၀၁၅ ခုနှစ်၊ ဇူလိုင်လ ၁၆ ရက် (ကြာသပတေးနေ့) နံနက် ၁၀ နာရီ အချိန်မှာ ဆက်လက်ကျင်းပမှာ ဖြစ်ကြောင်းနှင့် ယနေ့အစည်းအဝေး အောင်မြင်စွာပြီးဆုံးကြောင်း ကြေညာပါတယ်။ (ဩဘာသံများ)။</speech>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ပြန်လည်ထွက်ခွာပါပြီခင်ဗျား။။</speech>
<speech type="mc">အားလုံးထွက်ခွာနိုင်ပါပြီခင်ဗျား။။</speech>
<p>ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၇၆)ရက်မြောက်နေ့ ကို ၁၀း၅၀ နာရီအချိန်တွင် ရပ်နားပါသည်။</p>
</postface>
</transcript>
</doc>
