<doc>
<docinfo>
<docno>01-03-04.xml</docno>
<pdf>01-03-04.pdf</pdf>

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး စတုတ္ထနေ့မှတ်တမ်း</title>
<date value='15-02-2012'>၁၃၇၃ ခုနှစ်၊ တပို့တွဲလပြည့်ကျော် ၈ ရက် (၂၀၁၂ ခုနှစ်၊ ဖေဖော်ဝါရီလ ၁၅ ရက်) (ဗုဒ္ဓဟူးနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး စတုတ္ထနေ့ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ ပြည်သူ့လွှတ်တော် ဥက္ကဋ္ဌအဖြစ် သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ်ဦးခင်မောင်ဦး၊ ညွှန်ကြားရေးမှူး၊ လွှတ်တော်ရုံးက ဆောင်ရွက်ပါသည်။</p>
<speech type="mc">အစီအစဉ် ဖြည့်စွက်ပြောင်းလဲတဲ့အစီအစဉ်လေးကို တင်ပြပါ့မယ်။ အဲဒါကတော့ အစီအစဉ် ရ ပါခင်ဗျာ။ မူလအစီအစဉ် ရ အစား အနည်းငယ်လေးပြောင်းတာ ဖြစ်ပါတယ်။ မူလအစီအစဉ် ရ အစား ကော်မတီအဖွဲ့ဝင်ပြောင်းလဲတာဝန်ပေးအပ်ခြင်း၊ ကော်မတီ/ကော်မရှင်တို့၏ တာဝန်နှင့်လုပ်ပိုင်ခွင့်၊ ရပိုင်ခွင့်အခွင့်အရေးများနှင့်စပ်လျဉ်း၍ ဖြည့်စွက်ချက် တင်ပြခြင်းနှင့် လွှတ်တော်၏အတည်ပြုချက်ရယူခြင်းလို့ ကျွန်တော်တို့ အနည်းငယ်ဖြည့်စွက်ပြင်ဆင် ဆောင်ရွက်သွားမှာ ဖြစ်ကြောင်း တင်ပြလာပါတယ်။</speech>
<speech type="mc">ပြည်သူ့လွှတ်တော်ကိုယ်စားလှယ်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ်ပြည်သူ့လွှတ်တော် တတိယပုံမှန်အစည်းအဝေး၍ စတုတ္ထနေ့ အစီအစဉ် စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">မင်္ဂလာပါ။ လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ် များအား ကျွန်တော့်အနေနဲ့ မင်္ဂလာပါလို့ စပြီးတော့ လေးစားစွာနှုတ်ခွန်းဆက်သခဲ့ပါတယ်။ အကြောင်း ကတော့ ကျွန်တော်တို့ လွှတ်တော်ရပ်နားနေတဲ့အချိန်မှာ လွှတ်တော်ကိုယ်စားလှယ် နှစ်ဦးက ကျွန်တော့်ဆီကို ကောင်းမြတ်သောအကြံဉာဏ်ပေး တင်ပြခဲ့တာရှိပါတယ်။ မြန်မာ့ဓလေ့ထုံးတမ်း စဉ်လာနှင့်အညီ တစ်ဦးကိုတစ်ဦးတွေ့ဆုံတဲ့အခါမှာ မင်္ဂလာပါဆိုတဲ့ဟာ မဖြစ်မနေဆောင်ရွက်ဖို့ လိုပါတယ်။ ဆောင်ရွက်သင့်ပါတယ်။ ဒါ့ကြောင့် လွှတ်တော်ဥက္ကဋ္ဌ စင်မြင့်ပေါ်မှာ နေရာယူတဲ့ အချိန်မှာ လွှတ်တော်ဥက္ကဋ္ဌကလည်း ကိုယ်စားလှယ်တော်များကို မင်္ဂလာပါ၊ ကိုယ်စားလှယ်များ ကလည်း မင်္ဂလာပါဆိုတဲ့ နှုတ်ခွန်းဆက်သပြုခြင်းဟာ မြန်မာ့ဓလေ့ထုံးတမ်းကို မြှင့်တင်ရာရောက်တဲ့ အတွက် ဒါဆောင်ရွက်ပေးပါဆိုတဲ့ ကျွန်တော့်ဆီ အကြံပြု စာပေးပို့ခဲ့ပါတယ်။ သို့ရာတွင် ကျွန်တော့် အနေနဲ့ အလေးအနက်ထားသော်လည်း မူလအစဉ်အလာပေါ်မူတည်ပြီးတော့ ကျွန်တော်မဆောင် ရွက်နိုင်ခဲ့ပါဘူး။ ပြန်လည်သုံးသပ်တဲ့အခါမှာ တင်ပြချက်က အင်မတန်ပဲ ကောင်းမွန်တဲ့အတွက် ကျွန်တော့်အနေနဲ့တော့ နောင်လွှတ်တော်ကျင်းပတဲ့ရက် ဒီနေရာရောက်တဲ့အခါမှာ မင်္ဂလာပါလို့ပြောပြီး နှုတ်ခွန်းဆက်ပါ့မယ်။ လွှတ်တော်ကိုယ်စားလှယ်များက သီးခြားပြန်ပြီးတော့ နှုတ်ခွန်းဆက် စရာမလိုကြောင်းလည်း ကျွန်တော်တင်ပြချင်ပါတယ်။ ပြီးခဲ့တဲ့ ပြည်ထောင်စုလွှတ်တော် ၇-၂-၂၀၁၂ ရက်နေ့မှာ ကျွန်တော် ပြည်ထောင်စုလွှတ်တော်ကို တင်ပြတဲ့တင်ပြချက် သို့မဟုတ် အဆိုပြုချက်ကို လွှတ်တော်ကိုယ်စားလှယ်များက တစ်ခဲနက် ထောက်ခံအတည်ပြုခဲ့တဲ့အတွက် လွှတ်တော်ကိုယ်စား လှယ်များကို အထူးကျေးဇူးတင်ကြောင်းနဲ့ လေးစားပါကြောင်းလည်း ဒီမှာတင်ပြလိုပါတယ်။ တစ်ချိန် တည်းပဲ ဒီရဲနောက်ပိုင်းရက်တွေမှာ ကျွန်တော်တို့ ပြည်သူ့လွှတ်တော်ကိုယ်စားလှယ် ဦးဖေသန်း၊ မြေပုံမဲဆန္ဒနယ်နဲ့ အမျိုးသားလွှတ်တော်ကိုယ်စားလှယ် တစ်ဦးက ကျွန်တော်တို့ ပြောဆိုသုံးနှုန်းခဲ့ကြတဲ့၊ ကျွန်တော်တို့ ခံယူထားကြတဲ့ ပါတီစွဲ၊ ဝါဒစွဲ၊ ဒေသစွဲ၊ လူမျိုးစွဲ၊ အယူဘာသာစွဲများ မထားရှိကြဘဲ ကျွန်တော်တို့တွေဟာ နိုင်ငံတော်နှင့် နိုင်ငံသား ပြည်ထောင်စုအကျိုးစီးပွားအတွက် အားလုံး တက်ညီလက်ညီဆောင်ရွက်ကြဖို့ အကြိမ်ကြိမ်တိုက်တွန်း ကတိပြုခဲ့တာလည်းရှိပါတယ်။ ဒီနေရာမှာ ဦးဖေသန်းက ဥက္ကဋ္ဌကြီးတို့ ဒီလိုပြောပေမယ့် ကျွန်တော့် အနေနဲ့တော့ ဒါလေးတော့ တင်ပြပါရစေ ဆိုပြီးတော့ တင်ပြချက်ပေါ်မူတည်ပြီးတော့ အဲဒီနေ့မှာပဲ ထမင်းစားတဲ့နေရာမှာ ဦးဖေသန်းကို ကျွန်တော်ပြန်ပြီးရှင်းလင်းတင်ပြခဲ့ပါတယ်။ သို့ရာတွ် ပြန်စဉ်းစားတဲ့အခါမှာ ကျွန်တော်တို့ သုံးစွဲခဲ့တဲ့ စကားလုံးရဲ့ အဓိပ္ပာယ်ပြည့်စုံမှုနဲ့ ကျစ်လျစ်မှုများလည်း လိုပါတယ်။ ဒါကြောင့်မို့လို့ ဒီလွှတ်တော်မှာပဲကျွန်တော်တို့ အရင်ပြောဆိုခဲ့တဲ့ စကားစုလေးကို ပြန်လည်တင်ပြအတည်ပြုချက် လိုချင်ပါတယ်။ အားလုံးသိကြတဲ့အတိုင်းပဲ ကျွန်တော်တို့တွေ ပြောဆိုဆောင်ရွက်တဲ့နေရာမှာ လွှတ်တော်အနေနဲ့ အောင်အောင်မြင်မြင် စည်းစည်းလုံးလုံး ညီညီညွတ်ညွတ် ဖြစ်ဖို့အတွက် ခုနက ကျွန်တော်တင်ပြခဲ့တဲ့ ပါတီစွဲ၊ ဝါဒစွဲ၊ ဒေသစွဲ၊ လူမျိုးစွဲ၊ ကိုးကွယ်တဲ့အယူဝါဒစွဲများမထားရှိဘဲ ဆိုတဲ့နေရာမှာ ဖြည့်စွက်ဖို့ လိုပါလိမ့်မယ်။ ဒါမှလည်း ပိုမိုလေးနက်ကျယ်ဝန်းမှာ ဖြစ်ပါတယ်။ ဒါ့ကြောင့် ဖြည့်စွက်တင်ပြချင် တာက ပါတီစွဲ၊ ဝါဒစွဲ၊ ဒေသစွဲ၊ လူမျိုးစွဲ၊ ကိုးကွယ်သည့်အယူဝါဒစွဲနဲ့ ဌာနစွဲ၊ Department Lasting ဌာနစွဲများ လွန်ကဲစွာမထားကြဘဲ မျှတသောစိတ်ကောင်းစေတနာဖြင့် နိုင်ငံတော်၊ နိုင်ငံသားများနှင့် ပြည်ထောင်စုအကျိုးစီးပွားအတွက် စည်းစည်းလုံးလုံး ညီညီညွတ်ညွတ် ဆောင်ရွက်ကြပါလို့ ပြင်ဆင် ဖြည့်စွက်တင်ပြလိုပါတယ်။ အဲဒီနေ့မှာ ဦးဖေသန်းတို့ တင်ပြတာလည်း ကျွန်တော်တို့ နားလည် ပါတယ်။ ဘယ်လိုပဲဖြစ်ဖြစ် ကိုယ့်မွေးရပ်မြေ၊ ကိုယ့်ဒေသပေါ်မှာ သံယောဇဉ်ရှိပြီးတော့ ဆောင်ရွက်ရ မှာလည်း သဘာဝပဲ။ သို့ရာတွင် ကျွန်တော်တို့ ပြည်ထောင်စုအတွင်းမှာတော့ ဒေသစွဲဆိုတဲ့နေရာမှာ လူမျိုးနဲ့ပြောမယ်ဆိုရင် ဗမာပေါ့။ ဗမာက ဗမာတွေနေထိုင်တဲ့နေရာကို ဒေသစွဲပြီးတော့ ဆောင်ရွက် မယ်ဆိုလို့ရှိရင် ကျန်တဲ့လူမျိုးနွယ်စုအတွက် ထိခိုက်မှု၊ နစ်နာမှု၊ မညီမျှမှုတွေဖြစ်နိုင်ပါတယ်။ ဒါကြောင့်မို့လို့ ကျွန်တော်တို့ စပြီးတော့သုံးနှုန်းတာက ဒေသစွဲဆိုတဲ့နေရာမှာ ဒေသအသီးသီးကိုဆိုလို ပါတယ်။ သို့ရာတွင် အဓိပ္ပာယ်လွဲမှားစွာ ကောက်ယူမိပါတယ်။ ပြီးတဲ့အခါမှာ မမျှမတဖြစ်မှာဖြစ်တဲ့ အတွက် ခုနက အခက်အခဲလို ကျွန်တော် ဖြည့်စွက်တင်ပြခြင်းဖြစ်ပါတယ်။ ဆက်လက်ပြီး ဒီနေ့ အစီ အစဉ်များ စတင်ဆောင်ရွက်ပါ့မယ်။</speech>
<title>တပ်မတော်သားပြည်သူ့လွှတ်တော်ကိုယ်စားလှယ်တစ်ဦး ကတိသစ္စာပြုခြင်းနှင့်ကတိသစ္စာပြုလွှာပေါ်တွင် လက်မှတ်ရေးထိုးခြင်း</title>
<speech type="speaker">အစီအစဉ် ၂ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု ရွေးကောက်ပွဲကော်မရှင်ရဲ့ ကြေညာချက်အမှတ် (၁၁/၂၀၁၂) အရ တပ်မတော်သား ပြည်သူ့ လွှတ်တော်ကိုယ်စားလှယ် အမှတ် (၁) တိရစ္ဆာန်မွေးမြူရေးနှင့်လေ့ကျင့်ရေးတပ်ရင်းမှ ဗိုလ်မှူး ညို မောင်အစား တပ်မတော်ဗိုလ်ရွေးအဖွဲ့မှ ဗိုလ်မှူးညီညီဇော်အား အစားထိုးပြောင်းလဲထားတာ ရှိပါတယ်။ အစားထိုးပြောင်းလဲထားတဲ့ တပ်မတော်သား ပြည်သူ့လွှတ်တော်ကိုယ်စားလှယ်အနေနဲ့ လွှတ်တော်ကိုယ်စားလှယ်အဖြစ် ကတိသစ္စာမပြု ရသေးတဲ့အတွက် ပြည်သူ့လွှတ်တော်ဆိုင်ရာဥပဒေပုဒ်မ ၈ ပုဒ်မခွဲ(ခ)အရ ဥက္ကဋ္ဌရှေ့မှောက်မှာ ကတိသစ္စာပြုပြီး လက်မှတ်ရေးထိုးရမှာ ဖြစ်ပါတယ်။ ကျွန်တော်က ကတိသစ္စာကိုတိုင်ပေးတဲ့အခါ တပ်မတော်သား ပြည်သူ့လွှတ်တော်ကိုယ်စားလှယ်က လိုက်ဆိုဖို့ ဖြစ်ပါတယ်။ ယခု ကတိသစ္စာပြုပါ့မယ်။ အစည်းအဝေးခန်းမအတွင်းရှိ ပုဂ္ဂိုလ်အားလုံး မတ်တတ်ရပ်ပေးကြဖို့ ဖြစ်ပါတယ်။ ဗိုလ်မှူးညီညီဇော် လက်ထောင်ပါ။</speech>
ဥက္ကဋ္ဌက အောက်ပါအတိုင်း ကတိသစ္စာကိုတိုင်ပေး၍ တပ်မတော်သားကိုယ်စားလှယ် ဗိုလ်မှူးညီညီဇော်က ကတိသစ္စာပြုပါသည်။ “ကျွန်ုပ် ဗိုလ်မှူးညီညီဇော်သည် ပြည်သူ့လွှတ်တော်ကိုယ်စားလှယ်အဖြစ် ရွေးချယ်ခံရပြီး ဖြစ်သဖြင့် နိုင်ငံတော်ဖွဲ့စည်းပုံအခြေခံဥပဒေကို ထိန်းသိမ်းကာကွယ်စောင့်ရှောက်ပြီး နိုင်ငံတော်၏ ဥပဒေများကိုလည်း လိုက်နာပါမည်။ ပြည်ထောင်စုသမ္မတမြန်မာနိုင်ငံတော်နှင့် နိုင်ငံသားများအပေါ် သစ္စာစောင့်သိရိုသေပါမည်။ ပြည်ထောင်စုမပြိုကွဲရေး၊ တိုင်းရင်းသားစည်းလုံးညီညွတ်မှုမပြိုကွဲရေး၊ အချုပ်အခြာအာဏာတည်တံ့ခိုင်မြဲရေးတို့ကို ထာဝစဉ့်ဦးထိပ်ပန်ဆင်ဆောင်ရွက်ပါမည်။ ထို့ပြင် ယခု ကျွန်ုပ်ထမ်းဆောင်မည်ဖြစ်သော တာဝန်ဝတ္တရားများကို ဖြောင့်မတ်မှန်ကန်စွာ ဆောင်ရွက်မည်ဟု လေးနက်တည်ကြည်စွာကတိသစ္စာပြု ပါသည်။
<speech type="speaker">အားလုံးထိုင်နိုင်ပါပြီ</speech>
<speech type="speaker">ယခု ဥက္ကဋ္ဌရုံ ရှေ့မှောက်မှာ တပ်မတော်သား ပြည်သူ့လွှတ်တော် ကိုယ်စားလှယ်က ကတိသစ္စာပြုလွှာပေါ်တွင် မိမိရုံအမည်၊ ရာထူးကိုရေးသားပြီး လက်မှတ် ရေးထိုးရန်နှင့် အစည်းအဝေးအပြီးမှာ လွှတ်တော်ရုံးသို့ ကတိသစ္စာပြု လွှာကိုအပ်နှံရန် ဖြစ်ပါတယ်</speech>
<p>တပ်မတော်သားကိုယ်စားလှယ် ဗိုလ်မှူးညီညီဇော်က ကတိသစ္စာပြုလွှာပေါ်တွင် လက်မှတ် ရေးထိုးပါသည်။</p>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး စတုတ္ထနေ့မှာ ပြည်သူ့လွှတ်တော်ကိုယ်စားလှယ်များ စိစစ်ရေးကော်မတီရုံတင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၃၉၅ ဦးရှိတဲ့အနက် ဒီကနေ့အစည်းအဝေးကို ၃၆၂ ဦးတက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၉၁.၆၅ ရာခိုင်နှုန်းရှိတဲ့အတွက် အစည်းအဝေးအထမြောက်ကြောင်းနှင့် စတင်ကြောင်းကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစည်းအဝေးကို ကြို တင်ဖြန့်ဝေထားတဲ့ အစီအစဉ်များအတိုင်း ဆက်လက် ဆောင်ရွက်သွားပါ့မယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များ အတွက် ခွင့်ပန်ကြားရန် ဖြစ်ပါတယ်</speech>
<speech><mp id="uam">ဦးအေးမြင့်(အတွင်းရေးမှူး၊ ပြည်သူ့လွှတ်တော်ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ပထမအကြိမ် ပြည်သူ့လွှတ်တော် တတိယ ပုံမှန်အစည်းအဝေး စတုတ္ထနေ့ ၁၅-၂-၂၀၁၂ ရက်နေ့တွင် အစည်းအဝေးမတက်ရောက်နိုင်သဖြင့် ခွင့်တိုင်ကြားသူ လွှတ်တော်ကိုယ်စားလှယ်များစာရင်းကို လွှတ်တော်ကိုယ်စားလှယ်များစိစစ်ရေး ကော်မတီဥက္ကဋ္ဌကိုယ်စား ကျွန်တော်ဦးအေးမြင့်က တင်ပြသွားမှာဖြစ်ပါတယ်။ ယနေ့ ခွင့်တိုင်ကြားသူ ၂၅ ဦးရှိပြီး အောက်ပါအတိုင်းဖြစ်ပါတယ်(၁) ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသိန်းလွင် သည် မိသားစုလူမှုရေးကိစ္စများ ကိုယ်တိုင်ဆောင်ရွက်ရန်ရှိပါသဖြင့် ၆-၂-၂၀၁၂ မှ ၁၇-၂-၂၀၁၂ထိ ခွင့် ၁၂ ရက်အဖြစ်လည်းကောင်း လေးမျက်နှာမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘဌေး သည် ကိုယ်တိုင် ဆောင်ရွက်ရန်ကိစ္စရှိပါသဖြင့် ၁၅-၂-၂၀၁၂ မှ ၁၇-၂-၂၀၁၂ ထိ ခွင့် ၃ ရက် အဖြစ်လည်းကောင်း ၊ (၃) ရေကြည်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမောင်မောင်တင် သည်ကိုယ်တိုင်ဆောင်ရွက်ရန်ကိစ္စရှိပါသဖြင့် ၁၅-၂-၂၀၁၂ မှ ၁၇-၂-၂၀၁၂ ထိ ခွင့် ၃ ရက် အဖြစ်လည်းကောင်း(၄) မောင်တောမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ဇော်ဝင်း သည်ကိုယ်တိုင်ဆောင်ရွက်ရန်ကိစ္စရှိပါသဖြင့် ၁၅-၂-၂၀၁၂ ရက်နေ့ကို ခွင့် ၁ ရက်အဖြစ်လည်းကောင်း (၅) ဗဟန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာမောင်မောင်ဝင်း သည်ကိုယ်တိုင်ဆောင်ရွက်ရမည့်ကိစ္စရှိပါသဖြင့် ၁၅-၂-၂၀၁၂ ရက်နေ့ကို ခွင့် ၁ ရက်အဖြစ်လည်းကောင်း (၆) ကျိုက်ထိုမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးမြင့်လွင် သည် ဇနီးဖြစ်သူ | နေမကောင်းပါသဖြင့် ၁၅-၂-၂၀၁၂ ရက်နေ့မှ ၁၇-၂-၂၀၁၂ ရက်နေ့ထိ ခွင့် ၃ ရက် အဖြစ်လည်းကောင်း ၊ (၇) ဖာဆောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးရဲထွဋ်တင် သည်အရေးကြီးကိစ္စဆောင်ရွက်ရန်ရှိပါသဖြင့် ၁၅-၂-၂၀၁၂ ရက်နေ့ကို ခွင့် ၁ ရက်အဖြစ်လည်းကောင်း (၈) ဖျာပုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုးနိုင် သည် မိခင်ကျန်းမာရေးအတွက် ကိုယ်တိုင်ဆောင်ရွက်ရန်ကိစ္စရှိပါသဖြင့် ၁၅-၂-၂၀၁၂ ရက်နေ့မှ ၁၇-၂-၂၀၁၂ ရက်နေ့ထိ ခွင့် ၃ ရက်အဖြစ်လည်းကောင်း ကွမ်းလုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘော်ရှောက်ချမ်း သည် မိမိကိုယ်တိုင်အရေးကြီးကိစ္စဆောင်ရွက်ရန်ရှိပါသဖြင့် ၁၅-၂-၂၀၁၂ ရက်နေ့မှ ၂၉-၂-၂၀၁၂ ရက်နေ့ထိ ခွင့် ၁၅ ရက်အဖြစ်လည်းကောင်း (၁၀) ကျိုင်းတုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစတီဖန် သည် ဇနီးဖြစ်သူနေမကောင်းပါသဖြင့် ၁၅-၂-၂၀၁၂ ရက်နေ့မှ ၁၆-၂-၂၀၁၂ ရက်နေ့ထိ ခွင့် ၂ ရက် အဖြစ်လည်းကောင်း (၁၁) လားရှိုးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းမြင့်အေး သည်ကိုယ်တိုင်ဆောင်ရွက်ရန်ကိစ္စရှိပါသဖြင့် ၁၅-၂-၂၀၁၂ ရက်နေ့မှ ၂၉-၂-၂၀၁၂ ရက်နေ့ထိ ခွင့် ၁၅ ရက်အဖြစ်လည်းကောင်း ၊ (၁၂) ဆိပ်ကြီးခနောင်တိုမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမောင်ပါ သည်နေမကောင်းပါသဖြင့် ၁၅-၂-၂၀၁၂ ရက်နေ့ကို ခွင့် ၁ ရက်အဖြစ်လည်းကောင်း(၁၃) ဓနုဖြူမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးကြည်တင့် သည် ကိုယ်တိုင်ဆောင်ရွက်ရန်ကိစ္စရှိပါသဖြင့် ၁၅-၂-၂၀၁၂ ရက်နေ့မှ ၁၇-၂-၂၀၁၂ ရက်နေ့ထိ ခွင့် ၃ ရက်အဖြစ်လည်းကောင်း (၁၄) တောင်ဥက္ကလာပမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်သိန်းလင်းသည် နေမကောင်းပါသဖြင့် ၁၅-၂-၂၀၁၂ ရက်နေ့ကို ခွင့် ၁ ရက်အဖြစ်လည်းကောင်း (၁၅) ဒေးဒရဲမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတင်ဝင်း သည် ကိုယ်တိုင်ဆောင်ရွက်ရမည့်ကိစ္စရှိပါသဖြင့် ၁၅-၂-၂၀၁၂ ရက်နေ့ကို ခွင့် ၁ ရက်အဖြစ်လည်းကောင်း (၁၆) မိုးညှင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်စိုးလေး သည်ကိုယ်တိုင်ဆောင်ရွက်ရမည့်ကိစ္စရှိပါသဖြင့် ၁၅-၂-၂၀၁၂ ရက်နေ့ကို ခွင့် ၁ ရက်အဖြစ်လည်းကောင်း (၁၇) ညောင်ဦးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ကြိုင် သည်ရှေးဟောင်းယဉ်ကျေးမှုဆိုင်ရာ အလုပ်ရုံဆွေးနွေးပွဲ တက်ရောက်ရန်ရှိပါသဖြင့်၁၅-၂-၂၀၁၂ ရက်နေ့ကို ခွင့် ၁ ရက်အဖြစ်လည်းကောင်း (၁၈) မြဝတီမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသန်းဦးသည် ဆေးကုသခံယူရသော ဖခင်အားတွေ့ဆုံရန်အတွက် ၁၅-၂-၂၀၁၂ ရက်နေ့ကို ခွင့် ၁ ရက်အဖြစ်လည်းကောင်း (၁၉) ရမည်းသင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုနီသည် ၎င်းရဲမိခင်နာရေးကိစ္စရှိပါသဖြင့် ၁၅-၂-၂၀၁၂ ရက်နေ့မှ ၁၇-၂-၂၀၁၂ ရက်နေ့ထိ ခွင့် ၃ ရက် အဖြစ်လည်းကောင်း (၂၀) ကြာအင်းဆိပ်ကြီးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစောထွဋ်ခေါင်လွင်သည် ကိုယ်တိုင်ဆောင်ရွက်ရန်ကိစ္စရှိပါသဖြင့် ၁၅-၂-၂၀၁၂ ရက်နေ့ကို ခွင့် ၁ ရက် အဖြစ်လည်းကောင်း (၂၁) ပင်လောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခွန်မောင်သောင်းသည်အရေးကြီးကိစ္စဆောင်ရွက်ရန်ရှိပါသဖြင့် ၁၅-၂-၂၀၁၂ ရက်နေ့ကို ခွင့် ၁ ရက်အဖြစ် လည်းကောင်း(၂၂) မံစီမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးထွန်းထွန်းသည် အရေးကြီးကိစ္စဆောင်ရွက်ရန်ရှိပါသဖြင့် ၁၅-၂-၂၀၁၂ ရက်နေ့ကို ခွင့် ၁ ရက်အဖြစ်လည်းကောင်း (၂၃) သန်လျင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးလွင်ဦးသည် ကိုယ်တိုင်ဆောင်ရွက်ရန်ကိစ္စရှိပါသဖြင့် ၁၅-၂-၂၀၁၂ ရက်နေ့ကို ခွင့် ၁ ရက်အဖြစ်လည်းကောင်း (၂၄) လမ်းမတော်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်မောင်ဝင်းသည်နေမကောင်းပါသဖြင့် ၁၅-၂-၂၀၁၂ ရက်နေ့ကို ခွင့် ၁ ရက်အဖြစ်လည်းကောင်း (၂၅) ကျောက်ဆည်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသောင်းသည်နေမကောင်းပါသဖြင့် ၁၅-၂-၂၀၁၂ ရက်နေ့ကို ခွင့် ၁ ရက်အဖြစ်လည်းကောင်းခွင့်အဖြစ်သတ်မှတ်ပေးပါရန် တင်ပြလာပါသည်။ သို့ဖြစ်ပါ၍ အထက်တွင်တင်ပြခဲ့သော ကိုယ်စားလှယ်များရဲခွင့်တင်ပြချက်များကို ခွင့်ပြု ပေးပါရန် လေးစားစွာတင်ပြအပ်ပါတယ်ခင်ဗျား။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကိုမှတ်တမ်းတင်ခြင်း</title>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့လွှတ်တော်ကိုယ်စားလှယ် ၃၉၅ ဦး၊ ယခင်ကခွင့်ပန်ကြား၍ ခွင့်ပြု ထားသူ ၈ ဦး၊ ယနေ့ခွင့်ပြု ထားသူ ၂၅ ဦးဖြစ်၍ လွှတ်တော်ကခွင့်ပြု ထားသူစုစုပေါင်း ၃၃ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရုံအတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေတင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ ပြည်သူ့လွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၆။ မေးခွန်းများ မေးမြန်းခြင်း၊ ဖြေကြားခြင်း အစီအစဉ် စတင်ဆောင်ရွက်ပါမယ်။</speech>
<Q-A>
<title>သတင်းစာပညာဘာသာရပ်နှင့်စပ်လျဉ်းသည့်မေးခွန်း</title>
<speech type="speaker">ဦးစွာ ကမာရွတ်မဲဆန္ဒနယ်မှ ဒေါက်တာစိုးရင်အား မေးမြန်းဖို့ ဖိတ်ခေါ်ပါတယ်</speech>
<speech><mp id="412">ဒေါက်တာစိုးရင်(ကမာရွတ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် တက်ရောက်လာကြသော ပြည်သူ့ လွှတ်တော်ကိုယ်စားလှယ်တော်များ၊ ဧည်သည့်တော် များအားလုံး မင်္ဂလာအပေါင်းနှင့် ပြည့်စုံကြပါစေလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော် ကတော့ ရန်ကုန်တိုင်းဒေသကြီး၊ ကမာရွတ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာ စိုးရင် ဖြစ်ပါတယ်။ ဒီနေ့ ကျွန်တော်မေးမြန်းမယ့် မေးခွန်းကတော့ ရန်ကုန်တက္ကသိုလ်နှင့် မန္တလေး တက္ကသိုလ်ကဲ့သို့ ဘွဲ့လွန်ပညာများသင်ကြားပေးသည့် တက္ကသိုလ်ကြီးများတွင် Journalism သတင်းစာပညာဘာသာရပ်ကို ဘွဲ့လွန်ဒီပလိုမာသင်တန်းအဖြစ် ဖွင့်လှစ်ပေးရန် အစီအစဉ်ရှိ၊ မရှိ မေးမြန်းခြင်းဖြစ်ပါတယ်။ ဒီမေးခွန်းနဲ့ဆက်စပ်ပြီးတော့ အကျိုးအကြောင်းဖော်ပြရမယ်ဆိုလို့ရှိရင် ဒီနေ့ မြန်မာနိုင်ငံမှာ သတင်းမီဒီယာကဏ္ဍဟာ ဖွံ့ဖြိုးတိုးတက်လျက်ရှိပါတယ်။ ဒါကြောင့်မို့လို့ လည်းပဲ နိုင်ငံတော်တည်ဆောက်ရေးမှာ သတင်းမီဒီယာကဏ္ဍကို စတုတ္ထမဏ္ဍိုင်အဖြစ် သတ်မှတ်ထားပြီး ဖြစ်ပါတယ်။ ဒီသတင်းမီဒီယာကဏ္ဍဟာ နည်းစနစ်ကျနစွာ တိုးတက်ဖွံ့ဖြိုးမှသာလျှင် နိုင်ငံတော် တည်ဆောက်ရေးလုပ်ငန်းတွေကို အကျိုးပြု ဖော်ဆောင်ပေးနိုင်ဖို့ အထောက်အကူပေးနိုင်မှာ ဖြစ်ပါတယ်။ ဥက္ကဋ္ဌကြီးခင်ဗျား။ သတင်းမီဒီယာကဏ္ဍ Journdlism လို့ခေါ်တဲ့ သတင်းစာပညာဟာ အလွန်အရေးပါတဲ့အတွက် ပညာရပ်တစ်ခုအဖြစ် ပေါ်ထွန်းနေပြီဖြစ်ပါတယ်။ ကျွန်တော်တို့ မြန်မာ နိုင်ငံမှာ ဒီကနေ့ သတင်းမီဒီယာနယ်ပယ်မှာ လူငယ်ဂျာနယ်လစ်တွေ အများအပြားတက်ကြွစွာဆောင်ရွက်နေကြတာ တွေ့မြင်နေကြရပါတယ်။ သူတို့တစ်တွေဟာ မိမိထက်လက်တွေ့အတွေ့အကြုံ များပြီး ဒီလောကထဲမှာ နှစ်ရှည်လများကျင်လည်ခဲ့ကြတဲ့ ဝါရင့်ဆရာကြီးတွေထံမှာ လက်တွေ တပည့် ခံရင်းနဲ့ မိမိတို့ရဲ့အစွမ်းအစကို ဖော်ထုတ်ပြီးတော့ ဂျာနယ်လစ်အဖြစ် ဆောင်ရွက်နေကြတာ ဖြစ်ပါတယ်။ နောက်သတင်းမီဒီယာကဏ္ဍဖွံ့ဖြိုးရှင်သန်လာပုံကို ကြည့်ရင်လည်းပဲ ဒီ Journalism အစပိုင်းမှာ သတင်းစာ၊ ဂျာနယ်တိုက်တွေကပဲ ဦးဆောင်ပြီးတော့ အဲဒီမှာ စိတ်ပါဝင်စားတဲ့ သတင်းစာဆရာကြီးတွေ၊ ထုတ်ဝေသူတွေ၊ စာပေပညာရှင်တွေရဲ့ စွမ်းဆောင်ချက်တွေနဲ့ ပေါ်ထွန်းလာပြီးတော့ စာဖတ် ပရိသတ်တွေကြားမှာ ထင်ရှားလာတယ်။ နောက်သူတို့ရဲ့ အတွေ့အကြုံ၊ သူတို့ ရဲ့တီထွင်မှုတွေနဲ့ စွမ်းဆောင်မှုရလဒ်တွေဟာ ပညာရပ်နယ်ပယ်တစ်ခုအဖြစ် ဖြစ်တည်နေတာဖြစ်ပါတယ်။ ဒီကနေ့ နိုင်ငံတကာတက္ကသိုလ်တွေမှာ ပညာရပ်၊ ဘာသာရပ်တစ်ခုအဖြစ် Journdlism ဖြစ်ပေါ်နေပြီးတော့ သင်ကြားပေးနေပြီဖြစ်တဲ့အဆင့်ကို ရောက်ရှိနေပြီဖြစ်ပါတယ်။ သင်ကြားပို့ချဖို့ သင်ရိုးညွှန်းတမ်းနှင့် ဘာသာရပ်ခွဲ၊ ဘာသာရပ်စိတ်တွေလည်းပဲ ပေါ်ထွက်နေတာကို တွေ့ရမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မြန်မာနိုင်ငံတက္ကသိုလ်တွေမှာ လူ့စွမ်းအားအရင်း အမြစ်ဖွံ့ဖြိုးရေးအစီအစဉ်တွေကို ဖော်ဆောင်လျက်ရှိပါတယ်။ အဲဒီအစီအစဉ်အောက်မှာ သတင်းစာ ပညာ၊ (Journalism) ဘာသာရပ်ကို ဘွဲ့လွန်ဘာသာရပ်အနေနဲ့ သင်တန်းဖွင့်မယ်ဆိုရင် မျိုးဆက်သစ် ဂျာနယ်လစ်တွေကို အဆင့်မီစွာ၊ အရည်အသွေးပြည့်စွာ၊ နည်းစနစ်ကျစွာ သင်ကြားမွေးထုတ်လာနိုင် မှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျာ။ အခွင့်သင့်တုန်း သတင်းစာပညာဘာသာရပ်နှင့် ရန်ကုန်တက္ကသိုလ်ရဲ့ဆက်စပ်မှုလေးကို အနည်းငယ်တင်ပြခွင့်ပြုပါ။ ၁၉၅၈ ခုနှစ်ပတ်ဝန်းကျင် ပါလီမန်လွှတ်တော်ခေတ်မှာ ကိုယ်ပိုင်သတင်းစာတွေနဲ့ ကိုယ်ပိုင်ဂျာနယ်တွေထွန်းကားနေတဲ့အချိန်ဖြစ်ပါတယ်။ အဲဒီအချိန်မှာ အခြေအနေနဲ့ သတင်းစာလောကရဲ့တောင်းဆို မှုအရ ရန်ကုန်တက္ကသိုလ်မှာ ၁၉၅၈ ခုနှစ်ပတ်ဝန်းကျင် ကျောင်းသားဘဝမှာ သတင်းစာပညာ ဒီပလိုမာသင်တန်းကို ဖွင့်လှစ်ပေးခဲ့ပါတယ်။ သို့သော်နှစ်အနည်းငယ်ကြာတဲ့အချိန်မှာ အခြေအနေ အရပ်ရပ်ကြောင့် နိုင်ငံတော်အခြေအနေလည်း ပြောင်းသွားတဲ့အတွက်ကြောင့် ဒီသတင်းစာပညာ သင်တန်းဟာရပ်ဆိုင်းသွားပါတယ်။ တစ်ခါ တပ်မတော်အစိုးရလက်ထက် ၁၉၉၅ ခုနှစ်မှာ ရန်ကုန် တက္ကသိုလ်ရဲ့ စိန်ရတုကာလကိုမှီပြီးတော့ တက္ကသိုလ်တွေကို အဆင့်မြင့်အောင် မွမ်းမံမှုတွေပြုပြီးတဲ့ နောက်ဘာသာရပ်တွေတိုးချဲ့ဖို့ စီစဉ်တဲ့အခါမှာ လူ့စွမ်းအားအရင်းအမြစ်သင်တန်းတွေလည်းပဲ ဖွင့်ဖို့ နိုင်ငံတော်က အားပေးတဲ့အချိန်မှာ ရန်ကုန်တက္ကသိုလ်မှာ အဲဒီအချိန်ကျတော့ Journglism မှာ ကိုယ်ပိုင်သတင်းစာတွေလည်းမရှိ၊ ဂျာနယ်တွေလည်းပဲ မဖြစ်ထွန်းတဲ့အတွက်ကြောင့် မီဒီယာလောက အဲဒီအချိန်မှာ မဖြစ်ထွန်းသေးပါဘူး။ ဒါပေမယ့်လို့ ဒီအချိန်မှာ Information သတင်းအချက်အလက် Gozoso obdmgons:pof:cov? goimesoogså špoosufu sloscopio Journalism . ဆက်စပ်နေတာ ဖြစ်တဲ့အတွက်ကြောင့် ရန်ကုန်တက္ကသိုလ်မှာ အဲဒီအချိန်မှာ ပညာရေးပေါ်လစီကို အကောင်အထည်ဖော်နေတဲ့ မြန်မာနိုင်ငံပညာရေးကော်မတီရဲ့ခွင့်ပြုချက်နဲ့ သတင်းစာပညာလို့ မခေါ်ဘဲနဲ့ စာကြည့်တိုက်နှင့်သုတ (Library and Information Study) ဆိုပြီးတော့ ဒီပလိုမာ သင်တန်းလေးစဖွင့်ပြီးတော့ ပညာရေးကော်မတီရဲ့ခွင့်ပြုချက်နဲ့ ဘာသာရပ်ဌာနလည်းပဲ ထူထောင်ပြီးတော့ ဘွဲ့သင်တန်းတွေ ပေးနိုင်ပါတယ်။ ဒီနေ့ဆိုရင် အဲဒီဌာနကနေပြီးတော့ Library and Information Study နဲ့ဆိုင်တဲ့ ဘွဲ့ကြို တွေရော၊ ဘွဲ့လွန်ရော၊ ပါရဂူဘွဲ့သင်တန်းတွေကို ပေးနိုင်ခဲ့ပြီ ဖြစ်ပါတယ်။ အဲဒီကစလိုက်တာ ဒီကနေ့ဆိုလို့ရှိရင် ယနေ့နိုင်ငံတော်အစိုးရသစ် လွှတ်တော်အသီးသီး ခေတ်ရောက်တဲ့အခါမှာ သတင်းစာပညာဂျာနယ်တွေကလည်း အလွန်ပေါ်ထွန်းလာပါတယ်။ ဂျာနယ်လစ်လောကထဲကို ဝင်လာတဲ့လူငယ်တွေကလည်း များပြားလာပါတယ်။ သူတို့အနေနဲ့လည်း သူတို့ကို ကိုယ်ပိုင်လေ့လာရမယ့်အစား စနစ်တကျသင်တန်းတွေနဲ့ သူတို့လေ့လာရရင် သူတို့အတွက် အင်မတန်ကောင်းပါတယ်။ ဒီနေ့ Journdlism မှာလိုတဲ့ ဂျာနယ်လစ်တွေရဲရှိရမယ့် Ethic တွေ၊ သူတို့နားလည်သင့်တဲ့ဥပဒေတွေ ဒါတွေဟာ ပညာရပ်နယ်ပယ်ထဲကနေမှ သင်ပေးလိုက်မှသာလျှင် ကျွမ်းကျွမ်းကျင်ကျင်နဲ့ သူတို့လုပ်ငန်းတွေကို ဆောင်ရွက်နိုင်မှာဖြစ်တဲ့အတွက် ဒီကနေ့ ကျွန်တော်တို့ အခြေအနေအရ တောင်းဆိုလာပြီဖြစ်ပါတယ်။ အဲဒီတော့ ရန်ကုန်တက္ကသိုလ်ဟာ အစဉ်တစိုက် ဒီဘာသာရပ်ကို ဆက်စပ်လာတဲ့အတွက်ကြောင့် ယခုအခါမှာ Journalism ဘာသာရပ်ကို သင်ကြားပေးဖို့ အခွင့်ကောင်း၊ အချိန်ကောင်းရောက်နေပြီလို့ ယူဆပါတယ်။ နောက်သင်တန်းဖွင့်တဲ့ အခါမှာလည်းပဲ စနစ်တကျအဆင့်မီစွာ နိုင်ငံတကာအဆင့်ဖွင့်နိုင်ဖို့ဖြစ်တဲ့အတွက်ကြောင့် ရန်ကုန် တက္ကသိုလ် သို့မဟုတ် မန္တလေးတက္ကသိုလ်ဟာ အထက်မြန်မာပြည်၊ အောက်မြန်မာပြည်ဆိုပြီးတော့ မြန်မာနိုင်ငံမှာ အကြီးဆုံးတက္ကသိုလ်ကြီးနှစ်ခုဖြစ်ပါတယ်။ House Institution အနေနဲ့ ဒီတက္ကသိုလ်ကြီးနှစ်ခုကယူပြီးတော့ ဒီပညာရပ်နယ်ပယ်ကတော့ ကျယ်တဲ့အတွက်ကြောင့် ပံ့ပိုးပေးဖို့ ပြန်ကြားရေးဝန်ကြီးဌာန၊ နောက်ဒီနေ့ဖြစ်ထွန်းနေတဲ့ မီဒီယာလုပ်ငန်းအဖွဲ့အစည်းတွေ၊ သတင်းစာ တိုက်တွေနဲ့ပူးပေါင်းပြီးတော့ Human Resource Development လူ့စွမ်းအားအရင်းအမြစ်ဖွံ့ဖြိုးရေး soosso esados Public Privite Partnership Dev336$$. School of Journalism သဘောမျိုးထောင်ပြီးတော့ သင်ကြားပို့ချမယ်ပညာရှင်တွေဟာ ပြည်တွင်းကရှိတဲ့ပညာရှင်တွေ၊ ပထမဦးဆုံးဖွင့်ခဲ့တဲ့ ၁၉၅၈ ပတ်ဝန်းကျင်ကတက်ခဲ့တဲ့ သတင်းစာပညာရှင်တွေဟာ ဒီကနေ့ဆိုရင် လူကြီးလူအိုတွေတောင်ဖြစ်နေပါပြီ။ ဒီကနေ့လည်းပဲ ဒီလောကထဲမှာ သူတို့ ကဦးဆောင်ပြီးတော့ ဒီကလေးတွေကို သင်ကြားပို့ချပျိုးထောင်နေတဲ့ ပုဂ္ဂိုလ်တွေလည်းဖြစ်ပါတယ်။ သူတို့တွေနဲ့အတူနောက်တစ်ခါ နိုင်ငံတကာက ကျွမ်းကျင်တဲ့ပုဂ္ဂိုလ်တွေလည်းပဲ ပင့်ဖိတ်ပြီးတော့ ဒီသင်တန်းတွေမှာ ပို့ချပေးမယ်ဆိုရင် သင်တန်းကြီးဟာ အဆင့်မီစွာနဲ့ ဖြစ်ထွန်းလာမယ်လို့မျှော်မှန်းပါတယ်။ မျှော်ကိုး ပါတယ်။ နောက်သတင်းစာလောက၊ ဂျာနယ်လောက၊ မီဒီယာလောကတွေလည်း မျှော်လင့်တကြီးနဲ့ တောင်းဆိုနေတဲ့လိုအပ်ချက်လည်းဖြစ်တယ်လို့ တင်ပြလိုပါတယ်ခင်ဗျား။ ဒါကြောင့်မို့လို့ Journalism ဒီပလိုမာသင်တန်းကို ရန်ကုန်တက္ကသိုလ်နှင့် မန္တလေးတက္ကသိုလ်တို့မှာ ဖွင့်လှစ်ပေးရန်အစီအစဉ် ရှိ၊ မရှိ သိရှိလိုပါတယ်။ ဖွင့်လှစ်မယ်ဆိုပါက မည်သည့်အချိန်တွင်ဖွင့်လှစ်ပေးရန် စီစဉ်ဆောင်ရွက်မည်ကို သိရှိလိုပါကြောင်းမေးမြန်းအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးက ဖြေကြားဖို့ ဖြစ်ပါတယ်</speech>
<speech><agency id="91">ဒေါက်တာမြအေး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ရန်ကုန်တိုင်းဒေသကြီး၊ ကမာရွတ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာစိုးရင်နဲ့ ပညာရေးကဏ္ဍဆိုင်ရာ မေးမြန်းချက်နဲ့ စပ်လျဉ်းပြီး ကျွန်တော့်အနေနဲ့ ဖြေကြားမှာဖြစ်ပါတယ်။ မေးမြန်းချက်ကတော့ ရန်ကုန်တက္ကသိုလ်နှင့် မန္တလေးတက္ကသိုလ်ကဲ့သို့ ဘွဲ့လွန်ပညာများသင်ကြားပေးသည့် တက္ကသိုလ် ကြီးများတွင် Journalism သတင်းစာပညာဘာသာရပ်ကို ဘွဲ့လွန်ဒီပလိုမာသင်တန်းအဖြစ် ဖွင့်လှစ် ပေးရန်အစီအစဉ် ရှိ၊ မရှိ ဖြစ်ပါတယ်။ ကျွန်တော့်အနေနဲ့ဖြေကြားရမယ်ဆိုရင်တော့ ဝိဇ္ဇာဘွဲ့(သတင်း အတတ်ပညာ) B.A(Journalism) သင်တန်းကို ၂၁-၁-၂၀၀၈ မှစပြီးတော့ အမျိုးသားစီမံခန့်ခွဲမှု ပညာကောလိပ်မှာဖွင့်လှစ်ခဲ့ပါတယ်။ ၎င်းသင်တန်းသားသင်တန်းသူများသည် စာတွေ့ ၃ နှစ်၊ လက်တွေ့ ၆ လ၊ စုစုပေါင်း သုံးနှစ်ခွဲသင်ယူခဲ့ကြပြီး ၂၀၁၀-၂၀၁၁ ခုနှစ်အတွင်း ဝိဇ္ဇာဘွဲ့(သတင်း အတတ်ပညာ) B.A(Journalism)ရရှိခဲ့ကြသဖြင့် ပြင်ပမီဒီယာလုပ်ငန်းများတွင် ဝင်ရောက်လုပ်ကိုင်ဆဲ ဖြစ်ပါတယ်။ ဝိဇ္ဇာဘွဲ့(သတင်းအတတ်ပညာ)B.A(Journalism)ဘွဲ့များထဲမှ သတ်မှတ်အရည်အချင်းနဲ့ ကိုက်ညီသော ဘွဲ့ရကျောင်းသားကျောင်းသူများကိုစိစစ်ရွေးချယ်ပြီး မဟာဝိဇ္ဇာသင်တန်း(သတင်း အတတ်ပညာ)အရည်အချင်းစစ်သင်တန်းကို ဖွင့်လှစ်သင်ကြားနိုင်ရေးအတွက် ဆက်လက်ဆောင်ရွက် လျက်ရှိပါတယ်။ သင်ကြားရမည့် ဆရာဆရာမများမွေးထုတ်ပေးပြီးတဲ့အချိန်မှာ အထက်မြန်မာပြည် တွင်လည်း ဝိဇ္ဇာဘွဲ့(သတင်းအတတ်ပညာသင်တန်းဖွင့်လှစ်ပေးနိုင်ရေးကို စီစဉ်ဆောင်ရွက်ဆဲ ဖြစ်ပါတယ်။ သို့ပါ၍ အမျိုးသားစီမံခန့်ခွဲမှုပညာကောလိပ်တွင် ဝိဇ္ဇာဘွဲ့(သတင်းအတတ်ပညာ) .A(Journalism) သင်တန်းကို ၂၀၀၈-၂၀၀၉ ပညာသင်နှစ်မှစတင်၍ သင်ကြားပို့ချပေးလျက်ရှိပြီး မဟာဝိဇ္ဇာသင်တန်း(သတင်းအတတ်ပညာ အရည်အချင်းစစ်သင်တန်းကိုလည်း ၂၀၁၂ ခုနှစ်မှ စတင်၍ ဖွင့်လှစ်သင်ကြားပေးမည်ဖြစ်ပြီး အထက်မြန်မာပြည်၌လည်း သင်ကြားမည့်အရည်အချင်း ပြည့်ဝသော ဆရာဆရာမများ လုံလောက်စွာမွေးထုတ်ပေးနိုင်သည့်အချိန်တွင် သင့်လျော်သည့် တက္ကသိုလ်တစ်ခုခု၌ ဘွဲ့လွန်ဒီပလိုမာ Journalism သင်တန်းဖွင့်လှစ်ပေးသွားမည်ဖြစ်ပါကြောင်း ရှင်းလင်းဖြေကြားအပ်ပါတယ်ခင်ဗျား။ ကျွန်တော် ဥက္ကဋ္ဌကြီးကို အလွတ်သဘောဆွေးနွေးပါရစေ ခင်ဗျား။ ရန်ကုန်တက္ကသိုလ်နှင့် မန္တလေးတက္ကသိုလ်ကတော့ Post Graduate တွေဖြစ်နေပါတယ်။ Pm Under Graduate oğulopian Coilcge cops: wec:c. ou auecossos.go Plan တစ်ခုရှိပါတယ်။ အဲတက္ကသိုလ်ကြီးနှစ်ခုကို နိုင်ငံခြားတက္ကသိုလ်ကြီးတွေနဲ့ သူတို့နှစ်ခုကို Focd Point ထားပြီးတော့လုပ်ဖို့ Plan လည်းထားတဲ့အတွက်ကြောင့်မို့လို့ ရန်ကုန်နှင့် မန္တလေးကို လောလောဆယ် B.A Journalism သင်တန်းကို မဖွင့်ဖို့စဉ်းစားထားပါတယ်ခင်ဗျား။ အားလုံးကျေးဇူးတင်ပါတယ်။(ဩဘာသံများ)</speech>
</Q-A><Q-A>
<title>မြို့ပြ၊ ကျေးလက်အလုပ်လက်မဲ့ပြဿနာနှင့်စပ်လျဉ်းသည့်မေးခွန်း</title>
<speech type="speaker">မြောက်ဥက္ကလာပမဲဆန္ဒနယ်မှ ဒေါက်တာသန်းဝင်းမေးမြန်းဖို့ ဖြစ်ပါတယ်</speech>
<speech><mp id="384">ဒေါက်တာသန်းဝင်း(မြောက်ဥက္ကလာပမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ကြွရောက်လာကြသော လွှတ်တော်ကိုယ်စားလှယ်များအားလုံး မင်္ဂလာအပေါင်းနဲ့ ပြည့်စုံ ကြပါစေလို့ ဆုမွန်ကောင်းတောင်းရင်းနှုတ်ခွန်းဆက်ပါတယ်။ ကျွန်တော်ကတော့ မြောက်ဥက္ကလာပ မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသန်းဝင်း ဖြစ်ပါတယ်။ ကျွန်တော့်အနေနဲ့ ဥက္ကဋ္ဌကြီးရဲ့ခွင့်ပြုချက်အရ မြို့ပြ၊ ကျေးလက်အလုပ်လက်မဲ့ပြဿနာနဲ့ ပတ်သက်တဲ့ မေးခွန်းကို မေးမြန်းမှာ ဖြစ်ပါတယ်။ ဥက္ကဋ္ဌကြီးခင်ဗျား။ ယခုအခါ နိုင်ငံတော်တွင် မြို့ပြရော ကျေးလက်မှာပါ ဘွဲ့ရများအပါအဝင် အလုပ်လက်မဲ့လူငယ်လူရွယ်များ အထူးများပြားလျက်ရှိပါတယ်။ မြို့ပေါ်တွင် အလုပ်လက်မဲ့လူငယ်အများစုမှာ လက်ဖက်ရည်ဆိုင်များ၊ အရက်ဆိုင်များ၊ ဘိလိယက်ခုံများ၊ ဘောလုံးလောင်းကစားမှုများတွင် အချိန်ကုန်နစ်မြုပ်နေပြီး လေလွင့်လျက်ရှိကြပါသည်။ ၎င်းတို့ထဲတွင် တချို့ မှာ ကိုယ်စွမ်းကိုယ်စဖြင့် အလုပ်အကိုင်လုပ်လိုကြသော်လည်း အလုပ်ရရှိရန် အလွန်ခက်ခဲသဖြင့် များစွာအခက်ကြုံတွေ့နေကြရပါသည်။ ကျေးရွာများတွင်လည်း ဆင်းရဲမွဲတေမှုလျှော့ချရန် ကျေးလက် နေပြည်သူတို့ကို အဓိကထားပြီး အသေးစားချေးငွေထုတ်ချေးခြင်း (Micro Credit Loon) များတွင်ကျယ်လျက်ရှိပါသည်။ သို့ရာတွင် ငွေချေးခြင်းနှင့် အလုပ်အကိုင်ရရှိရေး တစ်ဆက်တစ်စပ်တည်း ဖန်တီးနိုင်မှုအားနည်းနေ၍ ဝိုင်းကြီးချုပ်စနစ်ဖြင့် ချေးငှားပေးသော်လည်း အကျိုးကျေးဇူးရရှိမှုတို့ ကျေနပ်လောက်ဖွယ်မရှိဘဲ အောင်မြင်မှုနည်းပါးသည်ကို တွေ့မြင်ရပါသည်။ ငွေချေးခြင်းကို အိမ်ထောင်စုတစ်ခုချင်းစီကို တိုက်ရိုက်ချေးငှားခြင်းထက် ကျေးရွာအုပ်စုအလိုက် ကော်မတီများဖွဲ့၍ ၎င်းကော်မတီတို့မှကြီးကြပ်ပြီး ကျေးရွာလှည့်ပတ်ရန်ပုံငွေ (Rewording Fund) ထူထောင်၍ ချေးပေးခြင်းသည် ပို၍အကျိုးများကြောင်း NGO အသင်းများ၏ လက်တွေ့လုပ်ဆောင်မှုအရ သိရှိရပါသည်။ အောက်ပါမေးခွန်းကို မေးမြန်းမှာဖြစ်ပါတယ်။ ဖွဲ့စည်းပုံအခြေခံဥပဒေပုဒ်မ ၃၁ ပါ နိုင်ငံတော်သည် ပြည်သူများအလုပ်လက်မဲ့နည်းပါးစေရန် တတ်နိုင်သမျှကူညီဆောင်ရွက်ရမည်ဟု ပါရှိသည်နှင့်အညီ နိုင်ငံတော်အတွက် လူသားအရင်းအမြစ်များ (Human Resources) နစ်နာဆုံးရှုံးနေကြရသည်။ နိုင်ငံတော်အတွက် နာတာရှည်ရောဂါဆိုးကြီးသဖွယ်ဖြစ်နေသော မြို့ပြ၊ ကျေးလက်အလုပ်လက်မဲ့ပြဿနာကို လျော့ကျသက်သာရာရောက်အောင် နိုင်ငံတော်အနေနှင့် မည်သို့စီမံဆောင်ရွက်ပေးနိုင်မည်ကိုသိရှိလိုပါကြောင်း လေးစားစွာ မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးက ပြန်လည်ဖြေကြားဖို့ ဖြစ်ပါတယ်</speech>
<speech><agency id="71">ဦးအောင်ကြည်(ပြည်ထောင်စုဝန်ကြီး၊ အလုပ်သမားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ အားလုံးမင်္ဂလာအပေါင်းနှင့် ပြည့်စုံကြပါစေလို့ ကျွန်တော် ဆုတောင်းမေတ္တာပို့သအပ်ပါတယ်။ ရန်ကုန်တိုင်းဒေသကြီး၊ မြောက်ဥက္ကလာပမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသန်းဝင်း တင်ပြခဲ့တဲ့ ကြယ်ပွင့်ပြမေးခွန်းနှင့်စပ်လျဉ်းပြီးတော့ ပြန်လည်ရှင်းလင်းတင်ပြသွားမှာ ဖြစ်ပါတယ်။ နိုင်ငံတော် အနေဖြင့် အလုပ်အကိုင်အခွင့်အလမ်းများ ဖန်တီးပေးနိုင်ရေးအတွက် လုပ်သားဈေးကွက်ဟာ အက္ခရာကျပါတယ်။ ဒီလုပ်သားဈေးကွက်နဲ့ပတ်သက်တဲ့ သတင်းအချက်အလက်တွေကိုလည်းပဲ အချိန် နှင့်တစ်ပြေးညီရရှိအောင် ဆောင်ရွက်လျက်ရှိပါတယ်။ အလုပ်အကိုင်အခွင့်အလမ်းများနှင့် အလုပ်ရှာ ဖွေသူများချိတ်ဆက်ပေးတဲ့ နည်းဗျူဟာများကိုလည်း ရေးဆွဲချမှတ်ဆောင်ရွက်လျက်ရှိနေပါတယ်။ အလုပ်အကိုင်အမျိုးအစားသစ်တွေ ပေါ်ထွန်းလာစေဖို့အတွက် တွန်းအားပေးဆောင်ရွက်လျက်လည်း ရှိပါတယ်။ ပြည်ပလုပ်သားဈေးကွက်ကို ထိုးဖောက်ဝင်ရောက်နိုင်ဖို့ ပြည်ပရင်းနှီးမြှုပ်နှံမှုများတိုးပွားလာစေပြီးတော့ ပြည်တွင်းအလုပ်အကိုင်ဈေးကွက် ပေါ်ထွန်းလာစေဖို့၊ အလုပ်ရှာဖွေပေးသူများကို လိုအပ်တဲ့ ကျွမ်းကျင်မှုအဆင့်တွေမြှင့်တင်ပေးခြင်းအားဖြင့် အလုပ်ဝင်ရောက်မှု ချောမွေ့စေဖို့ အတွက် လည်းပဲ စီစဉ်ဆောင်ရွက်လျက်ရှိကြောင်း တင်ပြအပ်ပါတယ်။ နိုင်ငံတော်မှ အထူးစီးပွားရေးဇုန်များ ထူထောင်ပေးခြင်း၊ နှစ်တိုနှစ်ရှည်စီမံကိန်းများဖြင့် အခြေခံအဆောက်အအုံများကို အားဖြည့်ပေးခြင်း၊ စက်မှုဇုန် ၁၈ ဇုန်အပြင် ကျေးလက်ဒေသများမှာ စက်မှုနယ်မြေများ ထူထောင်ပေးရန်ရှိခြင်း၊ ခရီးသွား လုပ်ငန်းများ ဖွံ့ဖြိုးတိုးတက်လာခြင်း၊ စိုက်ပျိုးမွေးမြူရေးလုပ်ငန်းများ၊ ဆောက်လုပ်ရေးလုပ်ငန်းများ၊ ကုန်တိုက်ကြီးများကဲ့သို့ ဝန်ဆောင်မှုလုပ်ငန်းကြီးများ တိုးတက်များပြားလာတဲ့ အတွက်လည်းပဲ အလုပ်အကိုင်အခွင့်အလမ်းများ ပိုမိုရရှိလာပါကြောင်း တင်ပြအပ်ပါတယ်။ Statistical Yearbook for Asia and the Pacific 2011 အရ အလုပ်လက်မဲ့နှုန်းထားမှာ အာဆီယံနိုင်ငံတွေအားလုံးမှာ ပျမ်းမျှခြင်းအားဖြင့် ၅.၂ ရာခိုင်နှုန်း၊ တစ်ကမ္ဘာလုံးမှာ ပျမ်းမျှခြင်းအား ဖြင့် ၆.၃ ရာခိုင်နှုန်းရှိနေကြောင်း သိရှိရပြီးတော့ ပြည်ထောင်စုသမ္မတမြန်မာနိုင်ငံတော်တွင် အလုပ် လက်မဲ့နှုန်း ၄ ရာခိုင်နှုန်းရှိကြောင်း တွေ့ရှိရပါတယ်။ ပြည်ပလုပ်သားဈေးကွက်များတွင် မြန်မာလုပ်သား ၃ သန်းခန့် သွားရောက် အလုပ်လုပ်ကိုင်နေပါသဖြင့် ပြည်တွင်းအလုပ်အကိုင် အခွင့်အလမ်း တချို့ပေါ်ပေါက်လာခြင်း ဖြစ်ကြောင်းကို တွေ့ရှိရပါတယ်။ ပြည်ပနိုင်ငံများသို့ ယခင်ကအမျိုးသားများကိုသာ စေလွှတ်ခဲ့ရာက ယခုအခါ အမျိုးသမီးများကိုလည်းပဲ လုံခြုံ စိတ်ချရတဲ့အလုပ်ဌာနများသို့ စေလွှတ်ဖို့ ခွင့်ပြုခဲ့ပြီး ဖြစ်ပါတယ်။ အလုပ်ရှာဖွေသူများနှင့် အလုပ်အကိုင်အခွင့်အလမ်းများကို Labour Exchange Office တွေကတစ်ဆင့် ချိတ်ဆက်ဆောင်ရွက်ပေးလျက်ရှိပါတယ်။ နိုင်ငံတော်အနေဖြင့် ပြည်ပမှာ တရားဝင်အလုပ်လုပ်ကိုင်သူများကို မော်တော်ယာဉ်တင်သွင်းခွင့်ပေးခြင်း၊ ဝင်ငွေခွန်ပေးဆောင်ခြင်းမှ ကင်းလွတ်ခွင့်ပြုခြင်း စသည့်ဖြေလျှော့ပေးမှုများကလည်းပဲ အလုပ် လုပ်နေသူများအတွက် အခွင့် အလမ်းကောင်းများပဲ ဖြစ်ပါတယ်။ ပြည်ထောင်စုသမ္မတမြန်မာနိုင်ငံတော်တွင် နိုင်ငံရေး၊ စီးပွားရေး၊ လူမှုရေးတိုးတက်ပြုပြင် ပြောင်းလဲဖြစ်ပေါ်လာမှုများအရ မကြာမီက မြန်မာနိုင်ငံအပေါ် အမေရိကန် ပြည်ထောင်စုနှင့် EU တို့ရဲ့ ပိတ်ပင်တားဆီးမှုများမှအချို့ကို ပြန်လည်သုံးသပ်လျှော့ပေါ့ပေးမှုများ ရှိခဲ့ရာ ကမ္ဘာ့ဘဏ်၊ အပြည်ပြည်ဆိုင်ရာငွေကြေးရန်ပုံငွေအဖွဲ့၊ အာရှဖွံ့ဖြိုးရေးဘဏ်နှင့် နိုင်ငံတကာ အဖွဲ့အစည်းများမှ အကူအညီများရရှိလာနိုင်တော့မှာ ဖြစ်ပါတယ်။ ထိုအခြေအနေများနဲ့ တစ်ဆက် တစ်စပ်တည်းပဲ အနာဂတ်ကာလမှာလည်းပဲ ပိတ်ပင်တားဆီးမှုများ ဆက်လက်လျော့ပါးလာနိုင်တဲ့ အလားအလာများရှိနေတဲ့အတွက် ပြည်တွင်း၊ ပြည်ပမှ ရင်းနှီးမြှုပ်နှံမှုများတိုးပွားလာနိုင်ပြီးတော့အလုပ်အကိုင်အခွင့်အလမ်းများည်းပဲ တိုးတက်ဖြစ်ပေါ်လာနိုင်ပါသဖြင့် မြို့ပြနှင့်ကျေးလက် အလုပ်လက်မဲ့ပြဿနာသည်လည်း လျှော့ကျသက်သာလာနိုင်မည်ဖြစ်ကြောင်း ပြန်လည်ဖြေကြား အပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
</Q-A><Q-A>
<title>ပျက်စီးနေသောမီးသတ်ကားများနှင့်စပ်လျဉ်းသည့်မေးခွန်းနှင့် မီးသတ်ကားများလဲလှယ်ပေးရန် နှင့်စပ်လျဉ်းသည့်မေးခွန်း</title>
<speech type="speaker">ဒေါက်တာဒေါ်အေးမြင့်၊ ရွှေတောင်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="276">ဒေါက်တာဒေါ်အေးမြင့်(ရွှေတောင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ဒုတိယဥက္ကဋ္ဌ၊ ဖိတ်ကြားထားသောပြည်ထောင်စုဝန်ကြီးများ၊ ဧည့်သည်တော်များနှင့် ပြည်သူ့လွှတ်တော်ကိုယ်စားလှယ်များအားလုံးကို ကျွန်မကမင်္ဂလာပါလို့ ဂါရဝရှေ့ထားနှုတ်ဆက်စကား ပြောကြားအပ်ပါတယ်ရှင်။ ကျွန်မကတော့ ပဲခူးတိုင်းဒေသကြီး၊ ရွှေတောင်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဒေါက်တာဒေါ်အေးမြင့်ဖြစ်ပါတယ်။ ဥက္ကဋ္ဌကြီးရှင့်။ ကျွန်မ၏မေးခွန်းကို တန်ဖိုးရှိ လှသော အချိန်ကိုပျံ့သောအားဖြင့် ဖတ်ကြားမေးမြန်းခွင့်ပြုပါရှင်။ ထို့ပြင် သဘောထားချင်းတူပြီးဖြစ်တဲ့ ပျက်စီးနေသော မီးသတ်ကားများနှင့်စပ်လျဉ်းသည့်မေးခွန်းနှင့် မီးသတ်ကားများလဲလှယ်ပေးရန်နှင့် စပ်လျဉ်းသည့်မေးခွန်း၊ ထိုမေးခွန်းနှစ်ခုကိုလည်း တစ်ဆက်တစ်စပ်တည်းမေးခွင့်ပြု ပါရှင်။ မေးခွန်း နံပါတ်(၁) ပဲခူးတိုင်းဒေသကြီး၊ ရွှေတောင်မြို့နယ် မယားမာန်အုပ်စု၊ ကျီးသဲအုပ်စု၊ ညောင်စာရေး အုပ်စုနှင့် တရုတ်မှော်အုပ်စုတို့တွင် မီးသတ်ကားတစ်စီးစီရှိရာ လိုင်စင်သက်တမ်းပြတ်တောက်ပြီး မီးသတ်ကား အမည်တပ်ရရုံ ကိုယ်ထည်ကြီးသာရှိကြပါတော့သည်။ ထိုစဉ်က အစိုးရအဖွဲ့သို့ အပ်ထား ခဲ့သော မီးသတ်ကားများဖြစ်သဖြင့် ရောင်း၍အစားထိုးရန်လည်းမဖြစ်ပါ။ ထို့ကြောင့် ထိုမီးသတ်ကားလေးစီးကို အသစ်လဲလှယ်ပေးရန် အစီအစဉ်ရှိ၊ မရှိ။ အစီအစဉ်ရှိပါက မည်သည့်အချိန်တွင် လဲလှယ်ပေးနိုင်မည်ကို သိလိုပါသည်။ မေးခွန်းနံပါတ်(၂) ပဲခူးတိုင်းဒေသကြီး၊ ရွှေတောင်မြို့ သရက် တောရပ်ကွက်ရှိ မီးသတ်ကားမှာလည်းအိုဟောင်းလျက် ပြည်သူတို့လှူဒါန်းငွေဖြင့် အကြိမ်ကြိမ်ပြုပြင် ထားသော်လည်း အရေးကြူ သည့်အခါအသုံးပြုရန် အခက်အခဲများစွာတွေ့နေရပါသဖြင့် ထိုမီးသတ် ကားကိုအသစ် လဲလှယ်ပေးရန်အစီအစဉ်ရှိ၊ မရှိ။ အစီအစဉ်ရှိပါက မည်သည့်အချိန်တွင် လဲလှယ်ပေး နိုင်မည်ကိုသိလိုပါသည်။ ကျွန်မတို့ရွှေတောင်မြို့မှာ ရပ်ကွက်ကြီးသုံးခုရှိပါတယ်။ အဲ့ဒီရပ်ကွက်ကြီး သုံးခုထဲက သရက်တောရပ်ကွက်ဟာ လူနေအိမ်ခြေလည်းပဲ အိမ်ငယ်၊ တဲငယ်တွေ အင်မတန် ပြွတ်သိပ်ပြီးတော့နေပါတယ်။ နောက်ဒီသုံးရပ်ကွက်ထဲမှာ အဆင်းရဲဆုံးရပ်ကွက်လည်းပဲဖြစ်ပါတယ်။ ဒါကြောင့် ဒီမီးသတ်ကားနဲ့ပတ်သက်ပြီးတော့ တစ်နှစ်ကို ခဏခဏအလှူငွေကောက်ဖို့ အလှူခံ ထွက်ပါတယ်။ အခုလည်း ကျွန်မအိမ်မှာရှိနေစဉ်မှာ အလှူငွေလာကောက်တာတွေနဲ့ကြုပါတယ်။ အဲ့တော့ကျွန်မမျက်မြင်ကို သူတို့ကိုမေးမြန်းပြီးတော့သိရတဲ့အတွက် ကျွန်မဒါကိုထည့်ပြီး မေးရတာ ဖြစ်ပါတယ်ရှင်။ နောက်အရေးကြုံတဲ့အခါမှာ အခက်အခဲများစွာတွေ့ရပါသဖြင့်လို့ဆိုရတာ ကျန်တဲ့ ရပ်ကွက်ကြီးနှစ်ခုက ကျွန်မတို့သရက်တောရပ်ကွက်ကို မီးရေးထင်းရေးနဲ့ပတ်သက်လာလို့ရှိရင် မီးသတ်ကားကို အသုံးပြု ရေးနဲ့ပတ်သက်လာရင် သူတို့အင်မတန်လှောင်ပါတယ်။ ဘာကြောင့် လဲဆိုတော့ သရက်တောရပ်ကွက်ကမီးသတ်ကားလာပြီဟေ့ မီးရယ်လို့ သံချောင်းခေါက်သံကြားလို့ ရှိရင် ဒီမီးသတ်ကားကို စက်နှိုးလို့ မရလို့ တွန်းထုတ်ရတာပါ။ ဟိုကမီးကသေနေပြီး ဒီကားကစက်မနိုး သေးပါဘူး။ အဲ့လို အခက်အခဲမျိုးတွေလည်းကြုံရပါတယ်။ ဒါပေမယ့်လို့ ဆင်းရဲသူများတဲ့အတွက်ကြောင့်မို့လို့ မြို့ပေါ်မှာလည်း အဆင်းရဲဆုံးရပ်ကွက်ဖြစ်တဲ့အတွက်ကြောင့်မို့ အလှူငွေကောက်ခံတိုင်း မှာလည်းပဲ အင်မတန်သူတို့ ပြဿနာတွေ့ရပါတယ်။ ဒါကြောင့်မို့လို့ ဒီအခက်အခဲတွေလည်းရှိတဲ့ အတွက်ကြောင့် ကျွန်မက ဒီမေးခွန်းကိုမေးရတာဖြစ်ပါတယ်။ ဥက္ကဋ္ဌကြီးရှင့်။ မီးသတ်ကားဟောင်းများနဲ့ပတ်သက်လို့ ကျွန်မအကြံတစ်ခုကိုဖြည့်စွက်၍ ပြု ပါရစေ ကျွန်မတို့နိုင်ငံမှာမီးဘေးကြောင့်အသက်အိုးအိမ်စည်းစိမ်ဆုံးရှုံးမှုများဟာ တစ်နှစ်တစ်နှစ်မှာ အံ့ဩကြောက်ခမန်းလိလိ များပြားလွန်းလှပါတယ်။ နွေအခါမှာ မီးဘေးအန္တရာယ်ကြီးလှတယ် ဆိုပေမယ့် နွေမိုးဆောင်းရာသီမရွေးမီးသတိပြုဖို့ အထူးလိုအပ်လှတဲ့အချိန်မှာ မြို့ရွာဒေသတိုင်းမှာ မီးသတ်ကားကောင်းကောင်းများလည်း အမှန်လိုအပ်ပါတယ်။ ဒါကြောင့် နိုင်ငံတော်မှကားဟောင်း များကို ကားကောင်းများနှင့်လဲလှယ်ပေးနေသကဲ့သို့ မီးသတ်ကားဟောင်းများကိုလည်း မီးသတ်ကားကောင်းများနှင့်လဲလှယ်ပေးသင့်ကြောင်း လေးစားစွာအကြံပြု အပ်ပါတယ်ရှင့်။ အားလုံးကိုကျေးဇူးတင် ပါတယ်။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="82">ဦးအောင်ကြည်(ပြည်ထောင်စုဝန်ကြီး၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထား ရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စား လှယ်များခင်ဗျား။ ကျွန်တော်ကတော့ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထား ရေးဝန်ကြီးဌာန ပြည်ထောင်စုဝန်ကြီး ဦးအောင်ကြည်ဖြစ်ပါတယ်။ ပဲခူးတိုင်းဒေသကြီး၊ ရွှေတောင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာဒေါ်အေးမြင့်တင်ပြတဲ့ ပဲခူးတိုင်းဒေသကြီး၊ ရွှေတောင်မြို့နယ် မယားမာန်အုပ်စု၊ ကျီးသဲအုပ်စု၊ ညောင်စာရေးအုပ်စုနှင့် တရုတ်မှော်အုပ်စုတို့မှာ မီးသတ်ကားတစ်စီးစီရှိရာ အဆိုပါမီးသတ်ကားလေးစီးကိုအသစ်လဲလှယ်ပေးရန်အစီအစဉ်ရှိ၊ မရှိ။ အစီ အစဉ်ရှိပါက မည်သည့်အချိန်တွင်လဲလှယ်ပေးနိုင်မည်ကိုသိလိုပါကြောင်း မေးမြန်းချက်နှင့်စပ်လျဉ်းပြီး ဦးစွာဖြေကြားသွားမှာဖြစ်ပါတယ်။ အဆိုပါမီးသတ်ကားလေးစီးဟာ နှစ် ၄၀ သက်တမ်းလွန် မီးသတ်ယာဉ်များဖြစ်ပါတယ်။ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန မီးသတ် ဦးစီးဌာနအနေဖြင့် နိုင်ငံတော်တစ်ဝန်းလုံးမှာ နှစ် ၄၀ အထက်သက်တမ်းလွန်မီးသတ်ကား ၄၁၈ စီး ရှိရာလာမည့် ၂၀၁၂-၂၀၁၃ ဘဏ္ဍာရေးနှစ်ကစပြီးတော့ ဦးစားပေးအဆင့်အလိုက် အစားထိုး ဖြည့်တင်းရေးစီမံကိန်းကိုရေးဆွဲတင်ပြထားပြီးဖြစ်ပါတယ်။ ဥက္ကဋ္ဌကြီးခင်ဗျား။ သက်တမ်းလွန်မီးသတ် ယာဉ်များအား အစားထိုးဖြည့်တင်းပေးရန် ဦးစားပေးအဆင့်သတ်မှတ်ရာမှာ မြို့တော်၊ ပြည်နယ် တိုင်းဒေသကြီးမြို့တော်၊ မြို့နယ်၊ မြို့နယ်ခွဲ၊ ကျေးရွာအုပ်စုစသည်ဖြင့် အစီအစဉ်အတိုင်းအပြင် နိုင်ငံတကာတွင် မီးသတ်စခန်းများနှင့် မီးသတ်ယာဉ်များဖြန့်ခွဲနေရာချထားမှုအတွက် ထည့်သွင်း စဉ်းစားရတဲ့အချက်အလက်စံနှုန်းများဖြစ်ကြတဲ့ အိမ်ခြေနှင့် လူဦးရေထူထပ်မှု၊ အရန်မီးသတ်တပ်ဖွဲ့ဝင် အင်အား၊ နိုင်ငံပိုင်၊ ပုဂ္ဂလိကပိုင်အလုပ်ရုံများတည်ရှိနေမှု၊ ၁၀ နှစ်အတွင်းဖြစ်ပွားခဲ့သောမီးလောင်မှု အကြိမ်အရေအတွက်၊ ဆုံးရှုံးမှုတန်ဖိုး၊ မီးသတ်ယာဉ်ဝင်/ထွက်နိုင်တဲ့ လမ်းကြောင်းများအခြေအနေ အစရှိသည့်အချက်များအပေါ်မူတည်ပြီး ဦးစားပေးအဆင့်များသတ်မှတ်၍ အစားထိုးဖြည့်တင်းပေး သွားမှာဖြစ်ပါတယ်။ သို့ဖြစ်ပါ၍ ပဲခူးတိုင်းဒေသကြီး၊ ရွှေတောင်မြို့နယ် မယားမာန်အုပ်စု၊ ကျီးသဲ အုပ်စု၊ ညောင်စာရေးအုပ်စုနှင့် တရုတ်မှော်အုပ်စုများရှိ နှစ် ၄၀ အထက် သက်တမ်းလွန်မီးသတ် ယာဉ်လေးစီးရဲ့အခြေအနေဟာ ဦးစားပေးအဆင့်အနေနဲ့ နောက်ပိုင်းမှာရောက်ရှိနေပါတယ်။ ဒါကြောင့် လတ်တလောအဆင်ပြေစေဖို့အတွက် အဆိုပါကျေးရွာအုပ်စုမီးဘေးလုံခြုံရေးအတွက်လည်း အကျိုး ကျေးဇူးဖြစ်စေရန် အပေါ့စားမီးသတ်စက်လေးလုံးကို ၆-၂-၂၀၁၂ ရက်နေ့မှာထုတ်ပေးထားပြီး ဖြစ်ပါကြောင်း ပြန်ကြားအပ်ပါတယ်။ ဆက်လက်ပြီးတော့ ရွှေတောင်မြို့နယ် သရက်တောရပ်ကွက်မီးသတ်ကားဟာလည်းပဲ အရေးကြုံတဲ့အခါမှာ အသုံးပြုရန်အခက်အခဲရှိနေတဲ့အတွက် အသစ်လဲလှယ်ပေးရန်အစီအစဉ်ရှိ၊ မရှိ ကိုလည်းပဲ ပြန်လည်တင်ပြသွားမှာဖြစ်ပါတယ်။ အဲ့ဒီ မီးသတ်ယာဉ်ဟာ နှစ် ၄၀ အထက်သက်တမ်းလွန် မီးသတ်ယာဉ်ဖြစ်သော်လည်းပဲ လက်ရှိစံနှုန်းများအရအသုံးပြု ရန် သင့် အနေအထားမှာရှိကြောင်းတွေ့ရပါတယ်။ သင့် အခြေအနေသတ်မှတ်ချက်မှာ စက်ပစ္စည်း၏သဘောသဘာဝအရအနည်းငယ် ချို့ယွင်းမှုရှိသော်လည်းပဲ ၂၄ နာရီကြာသည့်အချိန်ထိ မီးငြိမ်းသတ်ရေးတာဝန်များကို အင်ဂျင်ပိုင်း၊ ပန့် ပိုင်းဆိုင်ရာပျက်စီးချို့ယွင်းမှုမရှိဘဲ တာဝန်ထမ်းဆောင်အသုံးပြု နိုင်သော မီးသတ်ယာဉ်ဖြစ်ပြီး မီးသတ် ယာဉ်ရဲဆေးဘော်ဒီပိုင်းနဲ့ အပြင်ပိုင်း၊ ရုပ်ပိုင်းဆိုင်ရာအားနည်းမှုရှိနေခြင်းကိုဆိုလိုခြင်းဖြစ်ပါတယ်။ သို့ဖြစ်ပါ၍ ပဲခူးတိုင်းဒေသကြီး၊ ရွှေတောင်မြို့နယ် သရက်တောရပ်ကွက်ရှိ နှစ် ၄၀ အထက် သက်တမ်းလွန်မီးသတ်ယာဉ်တစ်စီး ဦးစားပေးအဆင့်အရ လတ်တလောအခြေအနေမှာလည်း အစားထိုးလဲလှယ်ပေးနိုင်ခြင်းမရှိတဲ့အတွက် ရပ်ကွက်မီးဘေးကာကွယ်ရေးအထောက်အကူဖြစ်စေရန် အပေါ့စားမီးသတ်စက်တစ်လုံးကို ၆-၂-၂၀၁၂ ရက်နေ့မှာထုတ်ပေးထားပြီးဖြစ်ပါတယ်။ ရွှေတောင် မြို့နယ်မီးသတ်စခန်းဟာ သုံးယူနစ်မီးသတ်စခန်းဖြစ်ပါတယ်။ စီမံကိန်းလုပ်ငန်းများတည်ရှိရာမြို့နယ် လည်းဖြစ်ပါတယ်။ ဒါကြောင့် ၂၀၁၂-၂၀၁၃ ဘဏ္ဍာရေးနှစ်တွင် မီးသတ်ယာဉ်အသစ်တစ်စီးထပ်မံ ဖြည့်ဆည်းပေးသွားဖို့ ဆောင်ရွက်သွားမှာဖြစ်ကြောင်း ပြန်လည်ဖြေကြားအပ်ပါတယ်ခင်ဗျား။ ကျေးဇူး တင်ပါတယ်။ (ဩဘာသံများ)</speech>
</Q-A><Q-A>
<title>ပြည်သူ့အားကစားပြိုင်ဝင်းနှင့်စပ်လျဉ်းသည့်မေးခွန်း</title>
<speech type="speaker">ဦးဝင်းမြင့်၊ မြင်းခြံမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="326">ဦးဝင်းမြင့်(မြင်းခြံမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ဖိတ်ကြား၍တ��်ရောက်လာကြသော ပုဂ္ဂိုလ်များ၊ ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော်ကတော့ မန္တလေးတိုင်းဒေသကြီး၊ မြင်းခြံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းမြင့်ဖြစ်ပါတယ်။ ဥက္ကဋ္ဌကြီးရဲ့ခွင့်ပြုချက်အရ မြင်းခြံခရိုင်ပြည်သူ့အားကစားပြိုင်ဝင်းပြုပြင်ရေး မေးခွန်းအားမေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ အနည်းငယ်ရှင်းလင်းတင်ပြခွင့်ပြုပါ ခင်ဗျား။ မြင်းခြံခရိုင်ပြည်သူ့အားကစားပြိုင်ဝင်းဘောလုံးကွင်းကို ၁၉၆၂ ခုနှစ်မှာအဆင့်မြင့်ဘောလုံး ကွင်းအဖြစ်တည်ဆောက်ခဲ့ပါတယ်။ ဧရိယာအားဖြင့် ၁၀. ၃၂၈ ဧကရှိပြီး မီတာ ၄၀၀ ပြေးလမ်းပါရှိတဲ့ ဘောလုံးကွင်းဖြစ်ပါတယ်။ ပွဲကြည့်စင်များမှာ အထူးတန်းနှစ်ဆောင်၊ မြောက်ဘက်တန်းတစ်ဆောင်၊ အရှေ့ဘက်တန်းနှစ်ဆောင်ရှိပါတယ်။ ပွဲကြည့်စင်များအားလုံးပြုပြင်ရန်လိုအပ်ပြီး တောင်ဘက်တန်းပွဲ ကြည့်စင်မှာ လုံးဝပျက်စီးပြို ကျသွားပြီဖြစ်ပါတယ်။ မီတာ ၄၀၀ ပြေးလမ်းလည်းမကောင်းတော့ပါဘူး။ ပြေးလမ်းနဲ့ ဘောလုံးကွင်းခြားနားထားတဲ့ အုတ်စီလိုင်း၊ အုတ်ရိုးနဲ့ ကွင်းပတ်ပတ်လည်သံဇကာများမှာ လည်းပျက်စီးနေပါတယ်။ ကွင်းပြုပြင်ထိန်းသိမ်းရေးနှင့် စိမ်းလန်းစိုပြေရေးအတွက် စက်ရေတွင်းမှာ လည်းလုံးဝပျက်စီးနေပါတယ်။ ၁၉၅၆ ခုနှစ်မှစပြီးတော့ ၁၉၈၆ ခုနှစ်အထိအကြိမ် ၃၀ တိတိမြန်မာပြည် အလယ်ပိုင်းအထင်ကရမြေလတ်ဖလားဘောလုံးပြိုင်ပွဲကို ပြည်တွင်းမှာရှိတဲ့ပထမတန်းကလပ်အသင်း များ၊ ဌာနဆိုင်ရာအသင်းများ၊ ပြည်နယ်တိုင်းလက်ရွေးစင်များစွာပါဝင်သော အသင်းများပါဝင်ယှဉ်ပြိုင် ခဲ့ကြပါတယ်။ မြေလတ်ဘောလုံးပြိုင်ပွဲဟာ နိုင်ငံတော်မှပြုလုပ်တဲ့ပြည်နယ်တိုင်းအလိုက် ပြည်ထောင်စုဘောလုံးပွဲနှင့်လည်း အဆင့်တူနီးပါးကျင်းပခဲ့တဲ့ပြိုင်ပွဲတစ်ခုဖြစ်ပါတယ်။ အထူးလည်းစည်ကား သိုက်မြိုက်လှပါတယ်။ တစ်ချိန်ကဘောလုံးကွင်းအခြေအနေဟာ ဘောလုံးသမားများလက်ခံနိုင်သော၊ အဆင့်အတန်းရှိသော အခြေအနေမျိုးဖြစ်ခဲ့ပါတယ်။ မြင်းခြံမြို့နယ်အနေနဲ့လည်း ပြေးခုန်ပစ်အားကစား သမား ၅ ဦး၊ စက်ဘီးအားကစားသမား ၃ ဦး၊ ဘောလုံးအားကစားသမား ရ ဦးတို့ဟာ မြန်မာ့လက်ရွေး စင်များအဖြစ် မြို့နယ်ဂုဏ်ဆောင်ပေါ်ထွန်းခဲ့ဖူးပါတယ်။ သို့ဖြစ်ပါ၍ မြင်းခြံခရိုင်ပြည်သူ့အားကစား ပြိုင်ဝင်းဘောလုံးကွင်းကိုအဆင့်မြင့်ပြုပြင်ပေးရန်အစီအစဉ်ရှိ၊ မရှိ ဒေသခံပြည်သူများရုံကိုယ်စား မေးမြန်းရခြင်းဖြစ်ပါကြောင်း တင်ပြအပ်ပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးမှ ဖြေကြားဖို့ ဖြစ်ပါတယ်</speech>
<speech><agency id="70">ဦးတင့်ဆန်း(ပြည်ထောင်စုဝန်ကြီး၊ အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနှင့်ပြည့်စုံပါစေလို့ ဦးစွာဆုမွန်ကောင်းတောင်းအပ်ပါတယ်။ မန္တလေးတိုင်းဒေသကြီး၊ မြင်းခြံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းမြင့်မှ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေးတွင် မြင်းခြံခရိုင်ပြည်သူ့အားကစားပြိုင်ဝင်း ဘောလုံး ကွင်းပြန်လည်ပြုပြင်ပေးရန် ကြယ်ပွင့်ပြမေးခွန်းအားတင်သွင်းလာခြင်းနှင့်ပတ်သက်၍ ရှင်းလင်း ဖြေကြားပေးသွားမှာဖြစ်ပါတယ်။ အားကစားဝန်ကြီးဌာနအနေဖြင့် ၂၀၁၃ ခုနှစ်၊ ဒီဇင်ဘာလ အတွင်း နေပြည်တော်မှာ (၂၇) ကြိမ်မြောက် အရှေ့တောင်အာရှအားကစားပြိုင်ပွဲကိုအိမ်ရှင်အဖြစ် အောင်မြင် စွာလက်ခံကျင်းပနိုင်ရေးအတွက် လိုအပ်သည့်အားကစားကွင်း၊ အားကစားရုံများနှင့် အားကစားရွာ များကိုတည်ဆောက်ခြင်းလုပ်ငန်းများကို ဦးစားပေးဆောင်ရွက်နေရပါသဖြင့် ယခုလက်ရှိဘဏ္ဍာရေး နှစ်တွင် ဆောင်ရွက်ပေးနိုင်ခြင်းမရှိပါ၍ မန္တလေးတိုင်းဒေသကြီး၊ မြင်းခြံခရိုင် ပြည်သူ့အားကစား ပြိုင်ဝင်းဘောလုံးကွင်းကို အဆင့်မြင့်ပြုပြင်ပေးနိုင်ရေးကိစ္စနှင့်ပတ်သက်၍ (၂၇) ကြိမ်မြောက်ရပ်ကွက်၊ ကျေးရွာအုပ်စုတွင်း မြို့နယ်လုံးကျွတ်အရှေ့တောင်အာရှအားကစားပြိုင်ပွဲပြီးစီးသည့်အချိန်မှသာ စိစစ်ဆောင်ရွက်ပေးနိုင်မည်ဖြစ်ပါကြောင်း ပြန်လည်ရှင်းလင်းဖြေကြားအပ်ပါတယ်။ (ဩဘာသံများ)</speech>
</Q-A><Q-A>
<title>အားကစားကွင်းအဆင့်မြှင့်တင်ရေးနှင့်စပ်လျဉ်းသည့်မေးခွန်း</title>
<speech type="speaker">ဦးစိုင်းထွန်းစိန်၊ မိုင်းပြင်းမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="463">ဦးစိုင်းထွန်းစိန်(မိုင်းပြင်းမဲဆန္ဒနယ်)</mp>မင်္ဂလာအပေါင်းနှင့်ပြည့်စုံခညောင်းပါတဲ့အချိန် အခါသမယမှာ ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများ၊ ဖိတ်ကြား ထားတဲ့ဧည့်သည်တော်များအားလုံး ကျန်းမာရွှင်လန်းချမ်းမြေ့ပါစေလို့ ကျွန်တော် ဦးစိုင်းထွန်းစိန်၊ မိုင်းပြင်းမဲဆန္ဒနယ်မှ ဆုတောင်းမေတ္တာပို့သအပ်ပါတယ်။ ပြည်သူ့လွှတ်တော်ဥက္ကဋ္ဌက ခင်ဗျား။ ကျွန်တော့်အနေနဲ့ အားကစားကဏ္ဍတိုးတက်မြင့်မားရေးနှင့်ပတ်သက်ပြီး မေးခွန်းတစ်ခုကို တင်ပြ မေးမြန်းလိုပါတယ်။ ကျွန်တော်တို့မြို့နယ်မှာ အားကစားဝန်ကြီးဌာနရဲ့ လက်အောက်မှာရှိတဲ့ အားကစားကွင်းတစ်ကွင်းရှိပါတယ်။ အကျယ်အားဖြင့် ၃.၀၉၆ ဧကရှိပါတယ်။ အဲ့ဒီအားကစားကွင်းကို အမှီပြုပြီး ရပ်ကွက်၊ ကျေးရွာအုပ်စုအားကစားပွဲများကိုလည်းကောင်း၊ ကျောင်းသူကျောင်းသားများရဲ့ စုပေါင်းအားကစားပွဲများမှာသော်လည်းကောင်း၊ မြို့နယ်လုံးကျွတ်အားကစားပွဲအပြင် တပ်ရင်း/တပ်ဖွဲ့ များ စုပေါင်းပါဝင်တဲ့အားကစားပွဲမှာ အဲ့ဒီအားကစားကွင်းကိုအားကိုးအားထားပြုပြီး ဆောင်ရွက်ရတဲ့ အနေအထားမှာရှိပါတယ်။ မြို့နယ်အားကစားကွင်းက အချိန်ကြာမြင့်စွာတည်ရှိလာပြီး ကွင်းထိန်းရန် အခက်အခဲရှိနေပါတယ်။ နောက်ပွဲကြည့်စင်လည်းမရှိပါဘူး။ ခြံစည်းရိုးလုံခြုံ' ကာရံမှုမရှိတဲ့အတွက် ကျွဲနွားများရွဲစားကျက်လိုဖြစ်တဲ့အခါ ကျွန်တော်တို့ ကစားတဲ့အခါတိုင်းမှာ အဲ့ဒီကွင်းကိုပြုပြင်ရတဲ့ စရိတ်ကအင်မတန်မှကြီးမားများပြားလှပါတယ်။ ကျွန်တော်တို့မြို့နယ်ဟာ ဘောလုံးပြိုင်ပွဲကိုအင်မတန် မှအလေးပေးအားပေးတဲ့မြို့နယ်ဖြစ်ပါတယ်။ ဘောလုံးပွဲကျင်းပတဲ့အခါမှာမြို့နယ်လုံးကျွတ်လူကြီးသူမ ပါမကျန် အုန်းအုန်းကျွက်ကျွက်နဲ့အင်မတန်မှစည်ကားတဲ့ပွဲကြီးပမာ ကျွန်တော်တို့မြို့နယ်ဟာအားကစား ကို အင်မတန်မှစိတ်ပါဝင်စားပြီး အားပေးတဲ့မြို့နယ်လေး ဖြစ်ပါတယ်။ ဒါကြောင့်မို့ ပြည်သူ့အသံကို နာခံပြီး ပြည်သူရုံတင်ပြချက်အရ ကျွန်တော်တို့မြို့နယ်ရုံ အားကစားကွင်းကို အဆင့်မြှင့်တင်ပေးဖို့ အစီအစဉ်ရှိ၊ မရှိ။ အစီအစဉ်ရှိရင်မည်သည့်အချိန်မှာဆောင်ရွက်ပေးနိုင်မယ်။ အစီအစဉ်မရှိဘူးဆိုလို့ ရှိရင်လည်း ကျွန်တော်တို့ ပြည်သူ့လွှတ်တော်ဥက္ကဋ္ဌ၊ ပြည်သူ့လွှတ်တော်ကိုယ်စားလှယ်များရဲ့ စွမ်းဆောင်မှုကို မည်ကဲ့သို့ ကြိုးပမ်းဆောင်ရွက်ပေးရမယ်ဆိုတာကိုသိချင်တဲ့အတွက် မေးမြန်းတင်ပြ ရခြင်းဖြစ်ပါတယ်။ အားလုံးကိုကျေးဇူးတင်ပါတယ်ခင်ဗျား။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="70">ဦးတင့်ဆန်း(ပြည်ထောင်စုဝန်ကြီး၊ အားကစားဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာ၊ ချမ်းသာပြီး မင်္ဂလာအပေါင်းနှင့်ပြည့်စုံပါစေလို့ ဦးစွာဆုမွန်ကောင်းတောင်းအပ်ပါတယ်။ ရှမ်းပြည်နယ် အရှေ့ပိုင်း၊ မိုင်ဆတ်ခရိုင် မိုင်းပြင်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုင်းထွန်းစိန်မှ ပထမအကြိမ်ပြည်သူ့လွှတ်တော် တတိယပုံမှန်အစည်းအဝေးတွင် မိုင်းပြင်းမြို့နယ်အားကစားကွင်း ပတ်လည်၌ အုတ်တံတိုင်းကာရံမှုမရှိခြင်းကြောင့် ကွင်းထိန်းရန်ခက်ခဲပြီး အားကစားမြေများပျက်စီးမှု ရှိခြင်း၊ ပွဲကြည့်စင်မရှိ၍အားကစားပြိုင်ပွဲများကျင်းပသောအခါ တိုးဝှေ့ကြည့်ရှုရသဖြင့် မလိုလား အပ်သောပြဿနာများဖြစ်ပေါ်နိုင်ခြင်း၊ အားကစားကွင်းများခေတ်မမီခြင်းတို့ကြောင့် မိုင်းပြင်းမြို့ အားကစားကွင်းကိုအဆင့်မြှင့်တင်ပေးမည့်အစီအစဉ်ရှိ၊ မရှိကြယ်ပွင့်ပြမေးခွန်းအားတင်သွင်းလာခြင်း နှင့်ပတ်သက်၍ ပြန်လည်ရှင်းလင်းဖြေကြားသွားမှာဖြစ်ပါတယ်။ နေပြည်တော်မှာ (၂၇) ကြိမ်မြောက် အရှေ့တောင်အာရှအားကစားပြိုင်ပွဲကို ၂၀၁၃ ခုနှစ်၊ ဒီဇင်ဘာလအတွင်း အိမ်ရှင်နိုင်ငံအဖြစ်အောင်မြင်စွာလက်ခံကျင်းပနိုင်ရေးအတွက် လိုအပ်တဲ့အားကစားကွင်း၊ အားကစားရုံများနှင့် အားကစားရွာများကိုတည်ဆောက်ခြင်းလုပ်ငန်းများကို အရှိန်အဟုန်နဲ့ အားကစားဝန်ကြီးဌာနအနေနဲ့ ဦးစားပေးဆောင်ရွက်နေရပါတယ်။ ဒါကြောင့်မို့လို့ ရှမ်းပြည်နယ်အရှေ့ပိုင်း၊ မိုင်းဆတ်ခရိုင် မိုင်းပြင်းမြို့ အားကစားကွင်းကို အဆင့်မြှင့်ပြုပြင်ပေးနိုင်ရေးကိစ္စအား ယခုလက်ရှိဘဏ္ဍာရေးနှစ်တွင် ဆောင်ရွက် ပေးနိုင်ခြင်းမရှိဘဲ (၂၇) ကြိမ်မြောက် အရှေ့တောင်အာရှအားကစားပြိုင်ပွဲပြီးစီးသည့်အချိန်မှသာ စိစစ်ဆောင်ရွက်ပေးနိုင်မည်ဖြစ်ပါကြောင်း ပြန်လည်ဖြေကြားရှင်းလင်းအပ်ပါတယ်။ ကျေးဇူးတင်ပါတယ်။(ဩဘာသံများ)</speech>
<title>အားကစားနည်းစနစ်မှူးခန့်ထားရေးနှင့်စပ်လျဉ်းသည့်မေးခွန်း</title>
</Q-A><Q-A>
<speech type="speaker">ဒေါက်တာဒေါ်အေးမြင့် မေးမြန်းဖို့ ဖြစ်ပါတယ်</speech>
<speech><mp id="276">ဒေါက်တာဒေါ်အေးမြင့်(ရွှေတောင်မဲဆန္ဒနယ်)</mp>လေးစားအပ်ပါသောပြည်သူ့လွှတ်တော် ဥက္ကဋ္ဌကြီးနှင့်အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်ရှင်။ဥက္ကဋ္ဌကြီးရှင့်။ ကျွန်မတို့နိုင်ငံရဲ့ လူမှုရေးဦးတည်ချက် လေးရပ်ထဲက တစ်မျိုးသားလုံးကျန်းမာကြံ့ခိုင်ရေးနှင့်ပညာရည်မြင့်မားရေးဆိုတဲ့ ရည်မှန်းချက်ဟာ ကျန်းမာမှလည်း ပညာရည်မြင့်မားနိုင်ပြီး ပညာရည်မြင့်မားမှလည်း ကျန်းမာရေးကို ထန်းလိန်းရဲ့ အခြေခံပညာချမှတ်ပေးရန်ဆိုတဲ့ အဆိုငန်းကို ထိထိရောက်ရောက်အလေးထားရကောင်းမှန်းသိမှာဆိုတဲ့ အပြန်အလှန်အထောက်အကူပြု နေတဲ့ သဘောကို ဖော်ဆောင် ထားတာပါ။ ပထမအကြိမ် ပြည်သူ့လွှတ်တော် ဒုတိယပုံမှန်အစည်းအဝေး ၂၃-၉-၂၀၁၁ ရက်နေ့မှာ ချင်းပြည်နယ်၊ မင်းတပ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးထန်းလိန်းရဲ့ အခြေခံပညာ ကျောင်းများတွင် အားကစားလုပ်ငန်းကို ထိထိရောက်ရောက်လက်တွေ့ဆောင်ရွက်ရေး မူတစ်ရပ် ချမှတ်ပေးရန်ဆိုတဲ့ အဆိုနဲ့ပတ်သက်ပြီး အားကစားဝန်ကြီးဌာန ဒုတိယဝန်ကြီးက အားကစားဝန်ကြီး ဌာနနှင့် ပညာရေးဝန်ကြီးဌာနတို့ ပူးပေါင်းဆောင်ရွက်နေသော အားကစားပူးပေါင်းဆောင်ရွက်ရေး အစီအစဉ်မှာ ပြည်သူ့လွှတ်တော် ကိုယ်စားလှယ်ကြီးများကိုလည်း အားကိုးစွာနဲ့ နယ်မြေအသီးသီးမှာ ဝိုင်းဝန်းပံ့ပိုးဆောင်ရွက်ပေးပါရန်နဲ့ မေတ္တာရပ်ခံအပ်ပါတယ်လို့ မှာကြားသွားပါတယ်။ ဒါကြောင့် ကျွန်မ ဒီမေးခွန်းကို မေးပါတယ်။ ပဲခူးတိုင်းဒေသကြီး၊ ရွှေတောင်မြို့တွင် အားကစားနည်းစနစ်မှူးကို အချိန်ပိုင်းအစမ်းခန့်အဖြစ် ၂၀၀၉ ခုနှစ် အောက်တိုဘာ ၁ ရက်နေ့မှစ၍ ခန့်ထားခဲ့ရာ ယနေ့အထိ ဖြစ်ပါသည်။ အမြဲတမ်းဝန်ထမ်းမဟုတ်သေးသဖြင့် လုပ်သက်အရေအတွက် အသိအမှတ်ပြုခြင်းလည်း မခံရပါ။ သို့ဖြစ်ပါ၍ အားကစားဆိုင်ရာလုပ်ငန်းတာဝန်များကို ကျေပွန်အောင်မြင်စွာ ထမ်းဆောင်ဆဲ ဖြစ်သော ထိုအချိန်ပိုင်းအစမ်းခန့်အားကစားနည်းစနစ်မှူးအား အမြဲတမ်းအားကစားနည်းစနစ်မှူး အဖြစ် တိုးမြှင့်ခန့်ထားပေးရန် အစီအစဉ် ရှိ၊ မရှိနှင့် တိုးမြှင့်ပေးရန်အစီအစဉ်ရှိပါက မည်သည့် အချိန်တွင် တိုးမြှင့်ပေးမည်ကို သိလိုပါကြောင်း မေးမြန်းအပ်ပါသည်။ ဥက္ကဋ္ဌကြီးရှင့်။ ထိုအားကစား နည်းစနစ်မှူး၍ အားကစားဆိုင်ရာလုပ်ငန်းတာဝန်များကို ကျေပွန်အောင်မြင်စွာ ထမ်းဆောင်ဆဲ ဆောင်ရွက်မှုများထဲမှ အချို့ကိုတင်ပြခွင့်ပြုပါရှင်။ ရန်ကုန်အားကစားသိပ္ပံကျောင်းကို ရွှေတောင်က သူ့လက်ထွက်သွေးသစ်လူငယ်လေးများကို ကူညီပို့ဆောင်ပေးခဲ့တဲ့အထဲက ကျား၊ မ ဘောလုံး ထူးချွန်သူများ၊ (၂၆) ကြိမ်မြောက်အရှေ့တောင်အာရှအားကစားပြိုင်ပွဲမှာ ပိုက်ကျော်ခြင်း ရွှေတံဆိပ် ရခဲ့တဲ့ မိန်းကလေး၊ စင်ကာပူ၊ တရုတ်၊ ဘန်ကောက်တို့မှာ လူငယ်တတိယ သုံးကြိမ်ရခဲ့တဲ့ ယောက်ျားလေး၊ ၁၉ နှစ်အောက် မြန်မာ့လက်ရွေးစင်ဂိုးသမားစသည်များ ပေါ်ထွက်ခဲ့ပါတယ်။ နိုင်ငံတော်၏လမ်းညွှန်မှုဖြင့် ရွှေလက်အိတ်လက်ဝှေ့ကလပ်လည်း ဖွဲ့စည်းဆောင်ရွက်လျက်ရှိပါတယ်။ ဥက္ကဋ္ဌကြီးရှင့်။ ကျွန်မတို့ ရွှေတောင်မြို့နယ်မှ ရွက်ပုန်းသီးအားကစားသမားများ၊ ပါရမီရှင် အားကစားသမားများ ပေါ်ထွက်လာရေးတွင် ထိုအားကစားနည်းစနစ်မှူးသည် ဥယျာဉ်မှူးကောင်း သဖွယ်ဖြစ်ပါသောကြောင့် ထိုအားကစားနည်းစနစ်မှူးကို အမြဲတမ်းအားကစားနည်းစနစ်မှူးအဖြစ် တိုးမြှင့် ခန့်ထားပေးရန် အစီအစဉ် ရှိ၊ မရှိနှင့် တိုးမြှင့်ပေးရန်အစီအစဉ်ရှိပါက မည်သည့်အချိန်တွင်တိုးမြှင့်ပေးမည်ကို သိလိုကြောင်းမေးမြန်းရခြင်း ဖြစ်ပါတယ်ရှင်။ အားလုံးကို ကျေးဇူးတင်ပါတယ်။(ဩဘာသံများ)</speech>
</Q-A><Q-A>
<title>GSM/CDMA တာဝါတိုင်းလွှင့်စက်တပ်ဆင်ထားမှုနှင့်စပ်လျဉ်းသည့်မေးခွန်း</title>
<speech type="speaker">ဦးစိုင်းဗောင်းဆိုင်ဟိန်း၊ မောက်မယ်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="438">ဦးစိုင်းငေါင်းဆိုင်ဟိန်း(မောက်မယ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီး၊ ဒုတိယဥက္ကဋ္ဌ၊ လွှတ်တော်ကော်မတီများ၊ ပြည်ထောင်စုဝန်ကြီးများ၊ ဧည့်သည်တော်များနဲ့ လွှတ်တော်ကိုယ်စားလှယ်တော်များခင်ဗျား။ ကျန်းမာရွှင်လန်းကြပါစေကြောင်း ဆုတောင်းမေတ္တာ ပို့သ၍ ဂါရဝပြု အပ်ပါတယ်ခင်ဗျား။ ကျွန်တော်ကတော့ ရှမ်းပြည်နယ်အလယ်ပိုင်း၊ မောက်မယ် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းငေါင်းဆိုင်ဟိန်း ဖြစ်ပါတယ်ခင်ဗျား။ ကျွန်တော့် အနေနဲ့ မဲဆန္ဒရှင်လုပ်သားပြည်သူများကိုယ်စား GSM သို့မဟုတ် CDMA တာဝါတိုင်လွှင့်စက် တပ်ဆင်မှုနှင့် ပတ်သက်သောမေးခွန်းကို မေးမြန်းမှာဖြစ်ပါတယ်ခင်ဗျား။ ဥက္ကဋ္ဌကြီးခင်ဗျား။ ကျွန်တော် ၏မေးမြန်းချက်များကို ဖတ်ကြားတင်သွင်းခွင့် တောင်းခံအပ်ပါတယ်ခင်ဗျား။ ရှမ်းပြည်နယ် အလယ်ပိုင်း၊ လင်းခေးခရိုင်အတွင်းရှိ မောက်မယ်၊ မိုးနဲ၊ လင်းခေး၊ မိုင်းပန်နှင့် ဟိုမိန်းမြို့နယ်ခွဲတို့တွင် IP Star ဂြိုလ်တုဖုန်းများဖြင့် အချိန်ပိုင်းအလိုက်ဆက်သွယ်နိုင်ကြပြီး မောက်မယ်မြို့နယ်တွင် ကြိုးဖုန်းများ ခွဲဝေချထားပေးပါသော်လည်း သတ်မှတ်သော ဖုန်းအလုံးရေမပြည့်မီနိုင်သဖြင့် တပ်ဆင် နိုင်ခြင်းမရှိသေးပါဘူး။ ယခုအခါ မြို့နယ်အထွေထွေအုပ်ချုပ်ရေးဦးစီးဌာနမှ သုံးသိန်းတန်ဖုန်းများ ချပေးမည်ဟု ကြေညာထားပြီးဖြစ်သော်လည်း မည်သည့်အမျိုးအစားဖြစ်ကြောင်းနှင့် မည်သည့်အချိန် တွင်ဆက်သွယ်အသုံးပြု နိုင်မည်ကို လုပ်သားပြည်သူများမှ သေချာစွာ မသိရှိရသေးပါခင်ဗျား။ သို့ဖြစ်ပါ၍ လင်းခေးခရိုင်အတွင်းရှိ ပြည်သူလူထုများ လွယ်ကူစွာကိုင်တွယ်သုံးစွဲနိုင်မည့် GSM သို့မဟုတ် CDMA တာဝါတိုင်လွှင့်စက် တပ်ဆင်ဆောင်ရွက်ပေးခြင်းနှင့်ပတ်သက်၍ လုပ်ငန်းဆောင်ရွက်ထားရှိမှုနှင့် ဆောင်ရွက်ပြီးစီးနိုင်မည့် အချိန်ကာလများကို သိရှိလိုပါသဖြင့် ပြည်သူလူထု ကိုယ်စား ရိုသေစွာ တင်ပြမေးမြန်းအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">ဒေါက်တာဒေါ်အေးမြင့်၊ ရွှေတောင်မဲဆန္ဒနယ်မှ မေးမြန်းတဲ့မေးခွန်းကို သက်ဆိုင်ရာဝန်ကြီးဌာနက ဦးစွာဖြေပြီးမှ ဦးစိုင်းငေါင်းဆိုင်ဟိန်းမေးတဲ့မေးခွန်းကို သက်ဆိုင်ရာ ဝန်ကြီးဌာနက ဆက်လက်ကြားဖို့ ဖြစ်ပါတယ်</speech>
<speech><agency id="70">ဦးတင့်ဆန်း(ပြည်ထောင်စုဝန်ကြီး၊ အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာ၊ ချမ်းသာပြီး မင်္ဂလာအပေါင်းနှင့် ပြည့်စုံပါစေလို့ ဦးစွာဆုမွန်ကောင်းတောင်းအပ်ပါတယ်။ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေးတွင် ပဲခူးတိုင်းဒေသကြီး၊ ရွှေတောင် မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာဒေါ်အေးမြင့် တင်သွင်းမေးမြန်းသော ရွှေတောင်မြို့နယ် အားကစားနှင့်ကာယပညာဦးစီးဌာနမှ နည်းစနစ်မှူး(ပုတ်ပြတ်) ဦးမြင့်နိုင်အား အမြဲတမ်းဝန်ထမ်းအဖြစ် ခန့်အပ်တာဝန်ပေးနိုင်ခြင်း ရှိ၊ မရှိနှင့် မည်သည့်အချိန်တွင် အမြဲတမ်း ဝန်ထမ်းခန့်ထားပေးနိုင်မည်ကို ဖြေကြားပေးပါရန် ကြယ်ပွင့်ပြမေးခွန်းအား တင်သွင်းလာခြင်းနဲ့ ပတ်သက်၍ ရှင်းလင်းဖြေကြားသွားမှာဖြစ်ပါတယ်ခင်ဗျား။ ရွှေတောင်မြို့နယ် အားကစားနှင့်ကာယ ပညာဦးစီးဌာနမှနည်းစနစ်မှူး ဦးမြင့်နိုင်အား ၂၁-၉-၂၀၀၉ ရက်နေ့မှစ၍ နည်းပြနည်းစနစ်(ပုတ်ပြတ်) ရာထူးဖြင့် ခန့်အပ်တာဝန်ပေးအပ်ခဲ့ပါတယ်။ ပုတ်ပြတ်ရာထူးဆိုသော်လည်း ဦးမြင့်နိုင် တာဝန် ထမ်းဆောင်ချိန်တွင် အောက်ပါအခွင့်အရေးများကို အခြားနည်းစနစ်မှူးများနှင့်နည်းတူ ရရှိခံစားစေခဲ့ ပါတယ်- (က) လစာ၊ (ခ) သက်သာအပိုထောက်ပံ့ကြေး၊ (ဂ) သာရေးနာရေးထောက်ပံ့ကြေး၊ နည်းစနစ်မှူး ဦးမြင့်နိုင်အနေဖြင့် လက်ဝှေ့အားကစားနည်းတွင် ဝန်ကြီးဌာနတံခွန်စိုက်အဆင့် ယှဉ်ပြိုင် ခဲ့သူဖြစ်သဖြင့် ဒေသတွင်းအားကစားလူတော်သွေးသစ်များ ရှာဖွေလေ့ကျင့်ပေးနိုင်ရေးအတွက် ရည်ရွယ်၍ တာဝန်ပေးဆောင်ရွက်ခဲ့ခြင်းဖြစ်ပါတယ်ခင်ဗျား။ ဦးမြင့်နိုင်၏ တာဝန်ထမ်းဆောင်မှု ၂ နှစ် တာအတွင်း ၎င်းကျွမ်းကျင်သော လက်ဝှေ့အားကစားနည်းအပါအဝင် ရွှေတောင်မြို့နယ်၏ အခြား အားကစားကဏ္ဍဖွံ့ဖြိုးတိုးတက်မှုကို ပေါ်လွင်ထင်ရှားစွာ တာဝန်ယူဆောင်ရွက်နိုင်ခြင်း ထင်ထင် ရှားရှားမတွေ့ရခြင်းကြောင့် အမြဲတမ်းမဖြစ်ဘဲ ကျန်နေခြင်းဖြစ်ပါတယ်။ ဦးမြင့်နိုင်လိုပင် အခြား ပုတ်ပြတ်နည်းစနစ်မှူးများလည်း ကျန်ရှိနေကြပါသေးသည်။ အားကစားဝန်ကြီးဌာန ဖွဲ့စည်းပုံအသစ် တွင် မြို့တိုင်း၌ နည်းစနစ်မှူးတာဝန်ပေးခန့်အပ်သွားမည်ဖြစ်ရာ ဦးမြင့်နိုင်၏ Performance အပေါ်မူတည်၍ အမြဲတမ်းဝန်ထမ်းအဖြစ် စိစစ်ခန့်ထားပေးသွားမည်ဖြစ်ပါကြောင်း ရှင်းလင်း ဖြေကြားအပ်ပါတယ်ခင်ဗျာ။ ကျေးဇူးတင်ပါတယ်။(ဩဘာသံများ)</speech>
<speech><agency id="87">ဦးသိန်းထွန်း(ပြည်ထောင်စုဝန်ကြီး၊ ဆက်သွယ်ရေး၊ စာတိုက်နှင့် ကြေးနန်းဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများ ကြီးမားလှတဲ့ နိုင်ငံတော်ရုံတာဝန်ကို ကိုယ်စိတ်နှစ်ပါးကျန်းမာ၊ ချမ်းသာစွာဖြင့် ထမ်းဆောင်နိုင်ကြပြီး မင်္ဂလာအပေါင်းနှင့် ပြည့်စုံကြပါစေလို့ လေးစားစွာ ဆန္ဒပြုအပ်ပါတယ်ခင်ဗျား။ ကျွန်တော်ကတော့ ဆက်သွယ်ရေး၊ စာတိုက်နှင့် ကြေးနန်းဝန်ကြီးဌာနက ပြည်ထောင်စုဝန်ကြီး ဦးသိန်းထွန်းဖြစ်ပါတယ်။ ကိုယ်စားလှယ်တော်ကြီး ဦးစိုင်းငေါင်းဆိုင်ဟိန်း မေးသွားတဲ့မေးခွန်းကို ကျွန်တော် ပထမဖြေကြားသွား မှာဖြစ်ပါတယ်ခင်ဗျား။ ရှမ်းပြည်နယ်တောင်ပိုင်း၊ လင်းခေးမြို့မှာ CDMA-450 တယ်လီဖုန်း လိုင်း အင်ား ၇၅၀ တပ်ဆင်ခြင်းလုပ်ငန်းအတွက် စက်မှုအဆောက်အဦ Tower Foundation လုပ်ငန်း များ ပြီးစီးပြီးဖြစ်ပါတယ်။ Tower တပ်ဆင်ခြင်း၊ Transmission တပ်ဆင်ခြင်း၊ Radio တပ်ဆင်ခြင်း လုပ်ငန်းများကို ဆောင်ရွက်ဆဲဖြစ်တဲ့အတွက် ၂၀၁၂ ခုနှစ်၊ ယခု ဖေဖော်ဝါရီလကုန်ခန့်မှာ လင်းခေးမြို့ မှာ CDMA-450 Mobile တယ်လီဖုန်းများကို စတင်အသုံးပြု နိုင်မှာဖြစ်ကြောင်း ဖြေကြားအပ်ပါတယ်။ ထို့အတူ ရှမ်းပြည်နယ်တောင်ပိုင်း၊ လင်းခေးမြို့မှာ GSM Mobile တိုးချဲ့တပ်ဆင်ရေးစီမံကိန်းရဲ့ ပထမနှစ် ၂၀၁၂ ခုနှစ်၊ သြဂုတ်လကုန်မှာ GSM လိုင်းအင်အား ၃၀၀၀ ဖြင့် ဆက်လက်ပြီးတော့ဆောင်ရွက်သွားမှာဖြစ်ကြောင်း ဖြေကြားအပ်ပါတယ်။ ရှမ်းပြည်နယ်တောင်ပိုင်း၊ မောက်မယ်မြို့မှာ CDMA-450 လိုင်းအင်အား ၄၀၀ တပ်ဆင်ခြင်းလုပ်ငန်းအတွက် စက်ပစ္စည်းများမှာယူပို့ဆောင်ထားဆဲ ဖြစ်ပါတယ်။ စက်မှုအဆောက်အဦ၊ တာဝါစတဲ့လုပ်ငန်းတွေကို ဆောင်ရွက်နေပြီးတော့ ယခုနှစ်ဧပြီလ ကုန်မှာ မောက်မယ်မြို့မှာ CDMA-450 တယ်လီဖုန်းကို စတင်အသုံးပြု နိုင်မှာဖြစ်ကြောင်း တင်ပြအပ် ပါတယ်။ ဆက်လက်၍ ရှမ်းပြည်နယ်တောင်ပိုင်း၊ မောက်မယ်မြို့မှာ GSM Mobile တိုးချဲ့တပ်ဆင်ရေး စီမံကိန်းကို လာမည့်နှစ်မှာ လိုင်းအင်အား ၁၅၀၀ ဖြင့် ဆောင်ရွက်ပေးသွားမှာဖြစ်ကြောင်း တင်ပြအပ် ပါတယ်။ ဆက်လက်၍ ရှမ်းပြည်နယ်တောင်ပိုင်း၊ မိုးနဲမြို့မှာ CDMA-450 လိုင်းအင်အား ၃၀၀ တပ်ဆင်ခြင်းအတွက် စက်ပစ္စည်းများ ပို့ဆောင်နေဆဲဖြစ်ပါတယ်။ စက်မှုအဆောက်အဦ၊ တာဝါ လုပ်ငန်းများ ဆောင်ရွက်နေဆဲဖြစ်ပြီးတော့ ၂၀၁၂ ခုနှစ်၊ ဧပြီလကုန်ခန့် ယုနှစ် ဧပြီလကုန်ခန့်မှာ မိုးနဲမြို့မှာ CDMA-450 တယ်လီဖုန်းတွေကို စတင်အသုံးပြု နိုင်မှာဖြစ်ကြောင်း တင်ပြအပ်ပါတယ်။ ဆက်လက်၍ ရှမ်းပြည်နယ်တောင်ပိုင်း၊ မိုးနဲမြို့မှာ GSM Mobile တိုးချဲ့တပ်ဆင်ရေးစီမံကိန်းနဲ့ လာမည့်နှစ်မှာ GSM လိုင်းအင်အား ၁၅၀၀ ဖြင့် ဆက်လက်ဆောင်ရွက်သွားမည်ဖြစ်ကြောင်း တင်ပြ အပ်ပါတယ်။ ဆက်လက်၍ ရှမ်းပြည်နယ်တောင်ပိုင်း၊ မိုင်းပန်မြို့မှာ CDMA-450 လိုင်းအင်အား ၁၂၅၀ တပ်ဆင်ခြင်းလုပ်ငန်းအတွက် စက်ပစ္စည်းများပို့ဆောင်နေဆဲဖြစ်ပါတယ်။ စက်မှုအဆောက် အဦ၊ တာဝါစတဲ့လုပ်ငန်းတွေကို ဆောင်ရွက်နေဆဲဖြစ်ပြီးတော့ ယခုနှစ် ဧပြီလကုန်ခန့်မှာ မိုင်းပန်မြို့မှာ CDMA-450 Mobile တယ်လီဖုန်းများ စတင်အသုံးပြု နိုင်မှာဖြစ်ကြောင်း တင်ပြအပ်ပါတယ်။ ဆက်လက်၍ ရှမ်းပြည်နယ်တောင်ပိုင်း၊ မိုင်းပန်မြို့မှာ GSM Mobile တိုးချဲ့တပ်ဆင်ရေးစီမံကိန်းနဲ့ လာမည့်နှစ်မှာ GSM လိုင်းအင်အား ၁၅၀၀ ဖြင့် ဆောင်ရွက်ပေးသွားမည်ဖြစ်ပါတယ်။ ဆက်လက်ပြီး တော့ ရှမ်းပြည်နယ်တောင်ပိုင်း၊ ဟိုမိန်းမြို့မှာလည်း GSM Mobile တိုးချဲ့တပ်ဆင်ရေးစီမံကိန်းနဲ့ လာမည့်နှစ်မှာ GSM လိုင်းအင်အား ၁၅၀၀ ဖြင့်ပဲ ဆက်လက်ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်။ (ဩဘာသံများ)</speech>
</Q-A><Q-A>
<title>Phone Bill ဆောင်နိုင်သော ရုံးတစ်ရုံးဖွင့်လှစ်ပေးရန်နှင့်စပ်လျဉ်းသည့်မေးခွန်း</title>
<speech type="speaker">ဦးတင်မောင်ဝင်း၊ မင်္ဂလာဒုံမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="374">ဦးတင်မောင်ဝင်း(မင်္ဂလာဒုံမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည် တော်များ ကိုယ်၏ကျန်းမာခြင်း၊ စိတ်၏ချမ်းသာခြင်းနှင့် ပြည်စုံပါစေကြောင်း ဆုမွန်ကောင်း တောင်းရင်းနှုတ်ခွန်းဆက်သဂါရဝပြု အပ်ပါတယ်ခင်ဗျား။ ကျွန်တော်ကတော့ ရန်ကုန်တိုင်းဒေသကြီး၊ မင်္ဂလာဒုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတင်မောင်ဝင်းဖြစ်ပါတယ်။ ကျွန်တော့် အနေနဲ့ ကြယ်ပွင့်ပြမေးခွန်းအား ဖတ်ကြားတင်ပြခွင့်ပြု ပါရန် လေးစားစွာပန်ကြားအပ်ပါတယ်ခင်ဗျား။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး၊ မင်္ဂလာဒုံ မြို့နယ်တွင် နေထိုင်ကြသော လုပ်သားပြည်သူများသည် ဆက်သွယ်ရေး၊ စာတိုက်နှင့် ကြေးနန်းဝန်ကြီး ဌာန အော်တိုတယ်လီဖုန်း အလုံး ၆၀၀ ကျော်နှင့် GSM ၊ CDMA များ ငှားရမ်းအသုံးပြုလျက်ရှိပါ တယ်။ ငှားရမ်းသုံးစွဲခများအား လစဉ် အင်းစိန်မြို့နယ်၊ မရမ်းကုန်းမြို့နယ်နှင့် ပန်းဘဲတန်းမြို့နယ်များရှိ ဆက်သွယ်ရေး၊ စာတိုက်နှင့် ကြေးနန်းဝန်ကြီးဌာနများသို့ သွားရောက်ပေးဆောင်ရပါတယ်။ မင်္ဂလာဒုံ မြို့နယ်တွင် Phone Bill ပေးဆောင်နိုင်သော ရုံးတစ်ရုံးဖွင့်လှစ်ပေးပါက မင်္ဂလာဒုံမြို့နယ်အတွင်းရှိ ဖုန်း ငှားရမ်းသုံးစွဲသူပြည်သူများ အချိန်တိုအတွင်း သက်သာစွာ Phone Bill များ ပေးဆောင်နိုင်မည် ဖြစ်ပါတယ်။ သို့ဖြစ်ပါ၍ မင်္ဂလာဒုံမြို့နယ်တွင် Phone Bill ပေးဆောင်နိုင်သော ဆက်သွယ်ရေး၊ စာတိုက်နှင့် ကြေးနန်းဝန်ကြီးဌာန၏ ရုံးတစ်ရုံးဖွင့်လှစ်ပေးပါရန် အောက်ပါကြယ်ပွင့်ပြ မေးခွန်းများ အား မေးမြန်းအပ်ပါတယ် - (၁) ရန်ကုန်တိုင်းဒေသကြီး၊ မင်္ဂလာဒုံမြို့နယ်တွင် Phone Bill ဆောင်နိုင်သော ဆက်သွယ်ရေး၊ စာတိုက်နှင့် ကြေးနန်းဝန်ကြီးဌာန၏ ရုံးတစ်ရုံးဖွင့်လှစ်ပေးရန် အစီအစဉ် ရှိ၊ မရှိ။ (၂) အစီအစဉ်ရှိပါက မည်သည့်အချိန်၊ မည်သည့်ကာလတွင် ဖွင့်လှစ်ပေးမည်ကို သိရှိလိုပါသည်နှင့် မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="87">ဦးသိန်းထွန်း(ပြည်ထောင်စုဝန်ကြီး၊ ဆက်သွယ်ရေး၊ စာတိုက်နှင့် ကြေးနန်းဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ အားလုံးမင်္ဂလာအပေါင်းနဲ့ ပြည်စုံကြပါစေ။ ကျွန်တော့်အနေနဲ့ ဦးတင်မောင်ဝင်းမေးသွားတဲ့မေးခွန်းနဲ့ ပတ်သက်ပြီးတော့ ဆက်လက်ဖြေကြားသွားမှာဖြစ်ပါတယ်။ ရန်ကုန်တိုင်းဒေသကြီး၊ ရန်ကုန်မြို့မှာ တပ်ဆင်ထားတဲ့ အော်တိုတယ်လီဖုန်း ၁၈၀၀၀၀ ကျော်၊ မိုဘိုင်းတယ်လီဖုန်း ၂၈၀၀၀၀ ကျော်တို့ အတွက် လစဉ်ထွက်ရှိတဲ့အခွန်ငွေတွေကို ခုနဦးတင်မောင်ဝင်း တင်ပြသွားတဲ့အတိုင်းပဲ ပန်းဘဲတန်း စာတိုက်ကြီး၊ တာမွေ၊ သင်္ဃန်းကျွန်း၊ အလုံ၊ လှိုင်၊ မရမ်းကုန်း၊ အင်းစိန်၊ ကြည့်မြင်တိုင်၊ ပုဇွန်တောင်စတဲ့ ဒေသတွေမှာ ငွေလဲလက်ခံစခန်းများထားပြီးတော့ သုံးစွဲသူတွေရဲ့ ငွေပေးသွင်းခြင်းကို လက်ခံဆောင်ရွက်ပေးပါတယ်။ အဲဒီလို ဆောင်ရွက်နေရာကနေပြီးတော့ ကန့်သတ်ချက်တွေရှိတဲ့အတွက် အခက်အခဲများရှိတဲ့အတွက် တယ်လီဖုန်းအခွန်ငွေတွေကို ပြည်သူတွေ လွယ်ကူဖို့ အဆင်ပြေချောမွေ့ စွာ ပေးချေနိုင်ဖို့ အတွက် ကျွန်တော်တို့ ပုဂ္ဂလိက အော်တိုတယ်လီဖုန်းလိုင်းတွေနဲ့ မိုဘိုင်းဖုန်းတွေရဲ့ sozleceozo 209$po Web portal mondo Online Billing Payment System အသုံးပြုပြီးတော့ မြန်မာ့စီးပွားရေးဘဏ်နှင့် အာရှစိမ်းလန်းဖွံ့ဖြိုးမှုဘဏ်မှတစ်ဆင့် ငွေလက်ခံတဲ့ စနစ်နဲ့ Online Biling Payment System ကိုလည်း ဆောင်ရွက်လျက်ရှိပါတယ်။ ဒါနဲ့ ပတ်သက်ပြီးတော့ User အသုံးပြု သူ ၉၀၀၀၊ ၁၀၀၀၀ ခန့် ရောက်ရှိနေပြီဖြစ်ပါတယ်။ ဆက်လက်ပြီး တော့လည်း မြန်မာ့ဆက်သွယ်ရေးလုပ်ငန်းအနေဖြင့် အော်တိုတယ်လီဖုန်းတွေရော၊ မိုဘိုင်းဖုန်းတွေ spol onēEÇ60:0$8 Postpaid System meşlö:conşu Prepaid System o cgpwဆောင်ရွက်ဖို့ ကျွန်တော်တို့ Try လုပ်နေတာဖြစ်ပါတယ်။ ငွေကြေးကိစ္စဖြစ်တဲ့အတွက် ကျွန်တော်တို့ ဟာ ပိုပြီးတော့ လုံခြုံမှုဆိုင်ရာစီမံခန့်ခွဲမှုကို သေချာစေရန် ဆောင်ရွက်နေတာဖြစ်ပါတယ်။ စမ်းသပ်ပြီးတော့ ဆောင်ရွက်လျက်ရှိပါတယ်။ အကြမ်းဖျင်းအားဖြင့် ကျွန်တော်တို့ဟာ မတ်လဆန်းမှာ ကျွန်တော်တို့ Postpaid တွေကို Prepaid အဖြစ်ပြောင်းလဲပြီးတော့ ဆောင်ရွက်နိုင်မယ်လို့ ကျွန်တော်တို့ မျှော်မှန်းထားပါတယ်။ ဒါကြောင့် တယ်လီဖုန်းသုံးစွဲသူများအနေဖြင့် နောင်မှာဆိုလို့ ရှိရင် အဲဒီလို ကျွန်တော်တို့ သွားရောက်ပြီးတော့ ငွေလက်ခံတဲ့ဌာနတွေမှာ သွားပေးစရာမလိုဘဲနဲ့ တယ်လီဖုန်းသုံးစွဲသူတွေအနေနဲ့ မိမိနေထိုင်ရာ မြို့နယ်နဲ့အနီးစပ်ဆုံးနေရာကနေပြီးတော့ ငွေဖြည့်ကတ် များ ရောင်းချရာနေရာများမှာ လွယ်ကူစွာဝယ်ယူပြီးတော့ ကျွန်တော်တို့ Postpaid တွေကို Prepaid အဖြစ် ပြောင်းလဲသုံးစွဲသွားနိုင် မည်ဖြစ်ကြောင်း ဖြေကြားအပ်ပါတယ်ခင်ဗျား။ (ဩဘာသံများ)</speech>
</Q-A><Q-A>
<title>GSM သို့ မဟုတ် CDMA တာဝါတိုင်ထုတ်လွှင့်ပေးရန်နှင့်စပ်လျဉ်းသည့်မေးခွန်း</title>
<speech type="speaker">ဦးအိုက်ယွန်းမွန်း၊ မက်မန်းမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="461">ဦးအိုက်ယွန်းမွန်း(မက်မန်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများခင်ဗျား။ ကျွန်တော်ကတော့ ရှမ်းပြည်နယ်မြောက်ပိုင်း “ဝ” ကိုယ်ပိုင်အုပ်ချုပ်ခွင့်ရတိုင်း မက်မန်းမဲဆန္ဒနယ်မှ ပြည်သူ့ လွှတ်တော် ကိုယ်စားလှယ် ဦးအိုက်ယွန်းမွန်း ဖြစ်ပါတယ်။ ပြည်သူ့လွှတ်တော်ဥက္ကဋ္ဌကခင်ဗျား။ မက်မန်းမြို့နယ် သည် ဖွံ့ဖြိုးတိုးတက်မှုနောက်ကျသော မြို့နယ်တစ်ခုဖြစ်ပါတယ်။ နိုင်ငံတော်အစိုးရက IP Star ပြုလုပ် ထားသော်လည်း တစ်အုပ်စုနှင့်တစ်အုပ်စုသော်လည်းကောင်း၊ တစ်ရွာနှင့်တစ်ရွာသော်လည်းကောင်း ဆက်သွယ်ရန် မရရှိခဲ့ပါ။ ထိုဒေသ၌ တာဝန်ထမ်းဆောင်လျက်ရှိသော အစိုးရဝန်ထမ်းများကလည်း မိမိ မိသားစုထံ ဆက်သွယ်ရန် လွန်စွာခက်ခဲမှုရှိကြောင်း ကျွန်တော့်အား တင်ပြတောင်းခံစေခဲ့ပါတယ်။ ပြည်သူ့လွှတ်တော် ဥက္ကဋ္ဌကြီးခင်ဗျား။ ပြည်သူလူထုနှင့် အစိုးရဝန်ထမ်းများက ဒီဒေသ၌ လျင်မြန်စွာ ဆက်သွယ်နိုင်ရန်အတွက် GSM သို့မဟုတ် CDMA တာဝါတိုင်ထုတ်လွှင့်ခြင်းကို သက်ဆိုင်ရာဝန်ကြီးဌာနမှ ဆောင်ရွက်ပေးရန် အစီအစဉ် ရှိ၊ မရှိနှင့် အစီအစဉ်ရှိပါက မည်သည့်အချိန် တွင် ပြု လုပ်ဆောင်ရွက်ပေးမည်ကို သိလိုကြောင်း မေးမြန်းတင်ပြအပ်ပါတယ်ခင်ဗျား။ ကျေးဇူးတင်ပါ တယ်ခင်ဗျား။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="87">ဦးသိန်းထွန်း(ပြည်ထောင်စုဝန်ကြီး၊ ဆက်သွယ်ရေး၊ စာတိုက်နှင့် ကြေးနန်းဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော်ဆက်လက်ပြီးတော့ ဦးအိုက်ယွန်းမွန်းရဲ့ မေးမြန်းချက်ကို ပြန်လည်ဖြေကြားတင်ပြသွားမှာ ဖြစ်ပါတယ်။ ရှမ်းပြည်နယ်မြောက်ပိုင်း၊ “ဝ” ကိုယ်ပိုင်အုပ်ချုပ်ခွင့်ရတိုင်း မက်မန်းမြို့နယ်မှာ GSM Mobile တိုးချဲ့တပ်ဆင်ရေးစီမံကိန်းရုံ လာမည့်နှစ်မှာ GSM လိုင်းအင်အား ၁၅၀၀ ဖြင့် ဆက်လက် ဆောင်ရွက်သွားမှာဖြစ်ကြောင်း ဖြေကြားတင်ပြအပ်ပါတယ်ခင်ဗျား။ (ဩဘာသံများ)</speech>
</Q-A><Q-A>
<title>GSM / CDMA ဖုန်းတပ်ဆင်ပေးရန်နှင့် စပ်လျဉ်းသည့်မေးခွန်း</title>
<speech type="speaker">ဦးစီခန်ရမ်၊ ခေါင်လန်ဖူးမဲဆန္ဒနယ်မှ မေးမြန်းဖို့ဖြစ်ပါတယ်ခင်ဗျား</speech>
<speech><mp id="185">ဦးစီခန်ရမ်(ခေါင်လန်ဖူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားသောဧည့်သည်တော်များခင်ဗျား။ မင်္ဂလာပါလို့ နှုတ်ခွန်းဆက်သရင်း ဂါရဝပြု အပ်ပါတယ်။ ကျွန်တော်ကတော့ ကချင်ပြည်နယ်၊ ခေါင်လန်ဖူးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစီခန်ရမ်ဖြစ်ပါတယ်ခင်ဗျား။ ကျွန်တော့် အနေနဲ့ ခေါင်လန်ဖူးမြို့နယ်တွင် CDMA/GSM ဖုန်းတပ်ဆင်ရန် အစီအစဉ် ရှိ၊ မရှိ မေးမြန်းတင်ပြ လိုပါတယ်။ ပြည်သူ့လွှတ်တော်ဥက္ကဋ္ဌကြီးခင်ဗျား။ ပြည်ထောင်စုအစိုးရအနေနဲ့ မျက်မှောက်ကာလမှာ နိုင်ငံတော်ကြီး ဘက်စုံ၊ ထောင့်စုံ၊ ကဏ္ဍစုံဖွံ့ဖြိုးတိုးတက်ရေးအတွက် နေ့မအား၊ ညမနားဆောင်ရွက် လျက်ရှိတာကို တွေ့မြင်ရပါတယ်။ နိုင်ငံတော်ကြီးခေတ်မီဖွံ့ဖြိုးရေးအတွက် ကမ္ဘာ့အဆင့်အတန်��မီရေး အတွက် နိုင်ငံတော်သမ္မတနှင့် ပြည်ထောင်စုအစိုးရအဖွဲ့က စဉ်ဆက်မပြတ် ကြိုးပမ်းဆောင်ရွက်နိုင်မှု အောင်မြင်မှုများကို တွေ့မြင်ရပါသဖြင့် ဂုဏ်ယူဝမ်းမြောက်ကြပါတယ်။ အချိန်နှင့်တစ်ပြေးညီ ဖွံ့ဖြိုး တိုးတက်ရေးအတွက် ဆောင်ရွက်ရာမှာ ဆက်သွယ်ရေးကဏ္ဍ လွန်စွာအရေးကြီးတယ်ဆိုတာ အားလုံး အသိဖြစ်ပါတယ်။ ကျွန်တော်တို့ အိမ်နီးချင်းနိုင်ငံများမှာ နိုင်ငံသားတိုင်း လက်ကိုင်ဖုန်းကိုယ်စီ ကိုင်ဆောင် အသုံးပြုခြင်းကိုလည်း သိမြင်ရပါတယ်။ ပူတာအိုခရိုင်တွင် မြို့နယ်များ ဖုန်းတပ်ဆင်ပေး ပြီးဖြစ်သော်လည်း လမ်းပန်းဆက်သွယ်ရေးခက်ခဲ၍ အလှမ်းဝေးသော ခေါင်လန်ဖူးမြို့နယ်တွင် ယနေ့တိုင်တပ်ဆင်ပေးခြင်းမရှိသေးပါ။ အမျိုးသားစီမံကိန်းလုပ်ငန်းစဉ်တွင်လည်း ထည့်သွင်းပေးခြင်း မရှိသေးသည်ကို လေ့လာတွေ့ရှိရပါသဖြင့် လွန်စွာဝမ်းနည်းမိပါတယ်။ ခေါင်လန်ဖူးမြို့နယ်သည်တရုတ်ပြည်သူ့သမ္မတနိုင်ငံနှင့် နယ်နိမိတ်ချင်းဆက်စပ်လျက်ရှိသောမြို့နယ်ဖြစ်ပါတယ်။ ဒါကြောင့် နယ်မြေဒေသလုံခြုံရေးအတွက် အရေးကြီးသောမြို့နယ်လည်းဖြစ်ပါတယ်။ အရေးပေါ်ကိစ္စဆက်သွယ်ဆောင်ရွက်ရန် ဆက်သွယ်ရေးမှအပအခြားနည်းလမ်းမရှိပါ။ ဆက်သွယ်ရေးကြေးနန်းရုံး ရှိသော်လည်း ရာသီဥတုအခြေအနေနှင့် အကြောင်းအမျိုးမျိုးကြောင့် ဆက်သွယ်၍မရသော အဖြစ်အပျက်များ ကြုံခဲ့ရပါတယ်။ ပြီးခဲ့သောရွေးကောက်ပွဲမတိုင်မီ ပြည်ထောင်စုရွေးကောက်ပွဲကော်မရှင်ဥက္ကဋ္ဌရုံ ခေါင်လန်ဖူးခရီးစဉ်တွင် ကြေးနန်းအဆက်အသွယ်မရ၍ ခရီးစဉ်ပျက်ခဲ့ပါတယ်။ အလားတူအရေးပေါ် ကိစ္စများအဆက်အသွယ်မရ၍ ဆောင်ရွက်ရန်လုပ်ငန်း နှေးကွေးခြင်း၊ ပျက်ကွက်ခြင်းများမကြာခဏ ကြုံတွေ့ရပါတယ်။ ဥက္ကဋ္ဌကြီးခင်ဗျား။ ခေါင်လန်ဖူးမြို့နယ်တွင် နိုင်ငံတော်အကြီးအကဲများ၏ မေတ္တာစေတနာဖြင့် ပြည်ခိုင်ဖြိုးအသင်းကာလတွင် ICON စကားပြောစက်များတပ်ဆင်ပေးခဲ့မှုကြောင့် ယနေ့မြို့နယ်ပြည်ခိုင်ဖြိုးပါတီနှင့် ကျေးလက်အုပ်ချုပ်ရေးမှူးများ ကိုင်ဆောင်အသုံးပြုခဲ့ကြသဖြင့် မြို့နယ်အတွင်း အုပ်ချုပ်ရေးစီမံခန့်ခွဲရေးနှင့် လူမှုရေးကိစ္စများတွင် ပြည်သူ့အကျိုးပြု လုပ်ငန်းများ ထိရောက်အောင်မြင်စွာလုပ်ဆောင်နိုင်ခဲ့တာကိုတွေ့ရပါတယ်။ သို့ရာတွင် ခေတ်ကာလအချိန်အခါနှင့် နယ်မြေဒေသလုံခြုံရေးတာဝန်ရှိသူများက ကိုင်ဆောင်ခွင့်မပြု နိုင်ကြောင်း အမိန့်စာများထုတ်ပြန်ထား သဖြင့်ကိုင်ဆောင်သူများစိတ်အနှောင့်အယှက်နှင့် စည်းရုံးရေးအနည်းနှင့် အများကျဆင်းစေခဲ့ပါတယ်။ ဒါကြောင့် နိုင်ငံသားတိုင်း ဥပဒေဘောင်အတွင်း စည်းမျဉ်းစည်းကမ်းများနှင့်အညီ ကိုင်ဆောင်နိုင်ရေး အတွက် ခေါင်လန်ဖူးမြို့နယ်တွင် မရှိမဖြစ်လိုအပ်သော CDMA/GSMဖုန်းတပ်ဆင်ပေးရန် အစီအစဉ် ရှိ၊ မရှိနှင့် အကယ်၍တပ်ဆင်ပေးမည်ဆိုပါက မည်သည့်အချိန်တွင် တပ်ဆင်ပေးနိုင်မည်ကို သိရှိလိုပါကြောင်း လေးစားစွာမေးမြန်းတင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးက ပြန်လည်ဖြေကြားဖို့ ဖြစ်ပါတယ်</speech>
<speech><agency id="87">ဦးသိန်းထွန်း(ပြည်ထောင်စုဝန်ကြီး၊ ဆက်သွယ်ရေး၊ စာတိုက်နှင့် ကြေးနန်းဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများ ခင်ဗျား။ ကချင်ပြည်နယ်၊ ခေါင်လန်ဖူးမြို့မှာ CDMA-450 တပ်ဆင်ခြင်းလုပ်ငန်းကို စတင်ဆောင်ရွက်လျက်ရှိပါတယ်။ ရေဒီယို၊ တာဝါ၊ အင်ဂျင်စတဲ့ပစ္စည်းများ မြစ်ကြီးနားမြို့ကို ရောက်ရှိပြီး ဖြစ်ပါတယ်။ မြစ်ကြီးနား-ပူတာအိုမှတစ်ဆင့် ကျွန်တော်တို့ ခေါင်လန်ဖူးကို ဆက်လက်ပို့ဆောင်ဖို့ စီစဉ်ဆောင်ရွက်လျက်ရှိပါတယ်။ မြေနေရာရရှိရေး၊ စက်မှုအဆောက်အဦ ဆောက်လုပ်ခြင်းနှင့် တာဝါဖောင်ဒေးရှင်းလုပ်ငန်းများလည်း စီစဉ်ဆောင်ရွက်လျက်ရှိပါတယ်။ ဒါကြောင့် ခေါင်လန်ဖူးမြို့ မှာ ၂၀၁၂ ခုနှစ်၊ ဧပြီလကုန်ခန့်မှာ CDMA-450 မိုဘိုင်းတယ်လီဖုန်းများ စတင်အသုံးပြု နိုင်မှာ ဖြစ်ကြောင်း တင်ပြအပ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်တော်ကြီးများခင်ဗျား။ ဆက်သွယ်ရေး၊ စာတိုက်နှင့်ကြေးနန်းဝန်ကြီးဌာနဟာ ဆက်သွယ်မှု လုပ်ငန်းများကို ပြည်သူများဈေးနှုန်းသက်သာပြီးတော့ အစဉ်ပြေချောမွေ့စွာ ပြောဆိုဆက်သွယ်နိုင် အောင် ဆောင်ရွက်ပေးရတဲ့ဌာနဖြစ်ပါတယ်။ ဒီလိုဖြစ်စေရန်လည်းပဲ အဆက်ဆက်သောတာဝန်ရှိသူ အားလုံးဟာ ကြိုးစားဆောင်ရွက်ခဲ့ကြသလို ယခုလည်းပဲ ကျွန်တော်တို့ အထူးကြိုးစားဆောင်ရွက် နေကြပါတယ်။ ယခုကဲ့သို့ ပြည်သူ့လွှတ်တော်ကိုယ်စားလှယ်တော်ကြီးများမှ မေးမြန်းဆွေးနွေးကြတဲ့ အတွက် ကျွန်တော်တို့အနေဖြင့် နယ်မြေဒေသရဲ့လိုအပ်ချက်ကို ချက်ချင်းသိရှိနိုင်ပြီးတော့ လျင်မြန်စွာဆောင်ရွက်နိုင်တဲ့အတွက် နယ်မြေဒေသမှာ နေထိုင်ကြတဲ့ပြည်သူများ လွန်စွာအကျိုးရှိပါတယ်။ ဆက်လက်ပြီးတော့လည်းပဲ ဆက်သွယ်မှုကဏ္ဍနှင့်ပတ်သက်၍ ကျွန်တော်တို့ ဆောင်ရွက်ပေးရမယ့် ဒေသ၊ ရပ်ရွာများရှိခဲ့ပါက လွှတ်တော်ကိုယ်စားလှယ်တော်ကြီးများမှ ကျွန်တော်တို့ဝန်ကြီးဌာနသို့ အသိပေးအကြောင်းကြားပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။(ဩဘာသံများ)</speech>
</Q-A><Q-A>
<title>သိမ်းဆည်းထားသောယာဉ်များကို လေလံတင်ရောင်းချရန်နှင့်စပ်လျဉ်းသည့်မေးခွန်း</title>
<speech type="speaker">ဦးတင်ဝင်း၊ ကောလင်းမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="233">ဦးတင်ဝင်း (ကောလင်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ မင်္ဂလာအပေါင်းနဲ့ ပြည့်စုံကြပါစေလို့ ဆုတောင်းဂါရဝပြု ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ ကောလင်းမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးတင်ဝင်း ဖြစ်ပါတယ်။ ကျွန်တော့်အနေနဲ့ တရားရုံးတွေမှာ ဥပဒေအရ နိုင်ငံတော် ဘဏ္ဍာအဖြစ် သိမ်းဆည်းထားတဲ့မော်တော်ယာဉ်များနဲ့ ပတ်သက်ပြီး မေးမြန်းတင်ပြလိုပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ တရားရုံးတွေမှာ ဥပဒေအရ နိုင်ငံတော်ဘဏ္ဍာအဖြစ် သိမ်းဆည်းထားတဲ့ မော်တော်ဆိုင်ကယ်များ၊ မော်တော်ယာဉ်များကို ယခင် အစိုးရလက်ထက်က အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီးဌာနကဦးစီးပြီး လေလံ တင်ခဲ့တယ်လို့ သိရှိရပါတယ်။ အဲဒီလိုဆောင်ရွက်တဲ့နေရာမှာ တစ်နိုင်ငံလုံးမှာ ဥပဒေအရ သိမ်းဆည်း ထားတဲ့ယာဉ်တွေကို စုစည်းရတဲ့အတွက် အချိန်ကြန့်ကြာမှုရှိခြင်း၊ မြို့နယ်များမှဥပဒေအရ သိမ်းဆည်းထားတဲ့ယာဉ်တွေကို သယ်ပို့ရတဲ့အတွက် ကုန်ကျစရိတ်များပြားပြီး နိုင်ငံတော်ဘဏ္ဍာက ကျခံသုံးစွဲရခြင်း၊ သိုလှောင်ရုံအခက်အခဲရှိပြီး လေလံတင်ရန်အချိန်ကြန့်ကြာမှုကြောင့် ပျက်စီးမှုတွေ ရှိပြီးတော့ အကျိုးမဲ့တန်ဖိုးကျဆင်းတဲ့အတွက် နိုင်ငံတော်ဘဏ္ဍာငွေလျော့နည်းရခြင်း အဲဒီအချက်တွေကြောင့် လုပ်ငန်းပိုလာပြီးတော့မှ မလိုအပ်တဲ့ ကုန်ကျစရိတ်တွေရှိတယ်လို့ ထင်မြင်မိပါတယ်။ လေးစားအပ်ပါသောဥက္ကဋ္ဌကြီးခင်ဗျား။ ဥပဒေအရ တရားရုံးတွေမှာ သိမ်းဆည်းထားတဲ့ မော်တော် ဆိုင်ကယ်အပါအဝင် ယာဉ်များကို လျင်မြန်စွာ လေလံတင်ရောင်းချခြင်းအားဖြင့် သိုလှောင်ရုံ အခက်အခဲနှင့် လေလံတင်ရန်အချိန်ကြာမြင့်မှုတို့ကြောင့် အကျိုးမဲ့ပျက်စီးမှုတွေကို ရှောင်လွဲနိုင်တဲ့ အပြင် နိုင်ငံတော်မှာလည်း သင့်လျော်တဲ့အခွန်ဘဏ္ဍာငွေများ တိုးမြှင့်ရရှိမှာ ဖြစ်ပါတယ်။ လေးစား အပ်ပါသော ဥက္ကဋ္ဌကြီးခင်ဗျား။ ဖွဲ့စည်းပုံအခြေခံဥပဒေပုဒ်မ ၂၅၄ မှာ တိုင်းဒေသကြီးနှင့် ပြည်နယ် အစိုးရများက ကောက်ခံရမယ့် အခွန်အခများနဲ့ပတ်သက်ပြီး ပြဋ္ဌာန်းထားပါတယ်။ ပုဒ်မ ၂၅၄ အပိုဒ် ၉ မှာ တိုင်းဒေသကြီး သို့မဟုတ် ပြည်နယ်တရားလွှတ်တော်အပါအဝင် တိုင်းဒေသကြီး သို့မဟုတ် ပြည်နယ်အတွင်းရှိ တရားရုံးများကချမှတ်တဲ့ဒဏ်ငွေများ ဝန်ဆောင်မှုအတွက် ကောက်ခံရမယ့် အခွန်အခများနှင့် အခြားရငွေများလို့ ပြဋ္ဌာန်းထားပါတယ်။ ဒီအတွက် တရားရုံးတွေမှာ ဥပဒေအရ သိမ်းဆည်းထားတဲ့ယာဉ်တွေကို တိုင်းဒေသကြီး သို့မဟုတ် ပြည်နယ်အစိုးရများက ဖွဲ့စည်းပေးတဲ့ လေလံတင်ရောင်းချရေးအဖွဲ့များက သက်ဆိုင်ရာမြို့နယ်တရားရုံးတွေမှာ လေလံတင်ရောင်းချဖို့ အစီအစဉ် ရှိ၊ မရှိ သိရှိလို၍ မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနက ပြန်လည်ဖြေကြားဖို့ ဖြစ်ပါတယ်</speech>
<speech>ဒေါက်တာကံဇော်(ဒုတိယဝန်ကြီး၊ အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီး ဌာန)။ ။လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ အားလုံး ကိုယ်စိတ်နှစ်ဖြာကျန်းမာ၊ ချမ်းသာကြပါစေလို့ ဆုတောင်းမေတ္တာပို့သရင်း ဂါရဝပြု အပ်ပါတယ်။ ကောလင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတင်ဝင်းရဲတရားရုံးများတွင် ဥပဒေအရ သိမ်းဆည်းထားသောမော်တော်ယာဉ်များ၊ မော်တော်ဆိုင်ကယ်များကို လေလံတင်ရောင်းချရေးနှင့်စပ်လျဉ်း၍ ကြယ်ပွင့်ပြမေးခွန်းကို အမျိုးသားစီမံကိန်းနှင့် စီးပွားရေး ဖွံ့ဖြိုးတိုးတက်မှု ဝန်ကြီးဌာန၊ ပြည်ထောင်စုဝန်ကြီးကိုယ်စား ကျွန်တော် ဒုတိယဝန်ကြီးမှ ဖြေကြားမှာဖြစ်ပါတယ်။ ဦးတင်ဝင်းရဲမေးခွန်းမှာ ဥပဒေအရ တရားရုံးတွင်သိမ်းဆည်းထားသော မော်တော်ယာဉ်များ၊ မော်တော်ဆိုင်ကယ်များကို လျင်မြန်စွာလေလံတင်ခြင်းဖြင့် သိုလှောင်ရုံအခက်အခဲနှင့် လေလံတင်ရန် အချိန်ကြာမြင့်မှုကြောင့် အကျိုးမဲ့ပျက်စီးမှုများကို ရှောင်လွှဲနိုင်သည့်အပြင် နိုင်ငံတော်အတွက် သင့်လျော်သော အခွန်ဘဏ္ဍာငွေများ တိုးမြှင့်ရရှိမှာဖြစ်ကြောင်း ဖော်ပြထားပါတယ်။ ယခင် နိုင်ငံတော်အေးချမ်း သာယာရေးနှင့်ဖွံ့ဖြိုးရေးကောင်စီလက်ထက်တွင် ဥပဒေအရ ပြည်သူ့ဘဏ္ဍာအဖြစ် သိမ်းဆည်းထားသော မော်တော်ယာဉ်များ၊ မော်တော်ဆိုင်ကယ်များမှာ ဥပဒေလုပ်ထုံးလုပ်နည်းများအရ အမှုပြီးပြတ်ရန်အတွက် အနည်းဆုံး ၆ လမှ အများဆုံး ၃ နှစ်အထိ အမှုအမျိုးအစားပေါ်မူတည်၍ အချိန်ကြာမြင့်နိုင်ပါတယ်။ ဖော်ပြပါမော်တော်ယာဉ်များ၊ မော်တော်ဆိုင်ကယ်များ တရားရုံးသို့ သွားရောက် လက်ခံရယူရာတွင် ယာဉ်စုစုပေါင်း၏ ၅ ရာခိုင်နှုန်းမှ ၁၀ ရာခိုင်နှုန်းအထိသာ ပြုပြင်သုံးစွဲနိုင်သည့်အတွက် ဗဟိုစက်ပစ္စည်းစာရင်းအင်းနှင့် စစ်ဆေးရေးဦးစီးဌာနသို့ သယ်ယူနိုင် ခဲ့ပြီး ကျန်ယာဉ်များမှာ အဓိကကျသည့် စက်ပစ္စည်းအစိတ်အပိုင်းများ မစုံလင်ခြင်း၊ နှစ်လွန်ယာဉ်များ ဖြစ်ခြင်း၊ ကိုယ်ထည် ဆွေးမြေဟောင်းနွမ်းနေခြင်းများကြောင့် သယ်ယူ၍မရသဖြင့် သက်ဆိုင်ရာ တရားရုံးများတွင် ပစ္စည်းအပ်နှံပြေစာဖြင့် ယာယီပြန်လည်အပ်နှံခဲ့ရပါတယ်။ ပြည်သူ့ဘဏ္ဍာအဖြစ် သိမ်းဆည်းထားသော မော်တော်ယာဉ်၊ မော်တော်ဆိုင်ကယ်များကို ယခင်အစိုးရကာလက အစိုးရ အဖွဲ့အစည်းအဝေးသို့ တင်ပြပြီး ခွင့်ပြုချက်အရ နိုင်ငံပိုင်စာရင်းရေးသွင်း၍ ပြုပြင်သုံးစွဲ အဆင့်ရှိသည့် မော်တော်ယာဉ်၊ မော်တော်ဆိုင်ကယ်များကို အစိုးရဌာနအဖွဲ့အစည်းအသီးသီးတွင် အသုံးပြု ရန် အတွက် ခွဲဝေထုတ်ပေးခြင်း၊ ပြုပြင်သုံးစွဲရန်မသင့်သည့် လေလံအဆင့်မော်တော်ယာဉ်၊ မော်တော် ဆိုင်ကယ်များကို လေလံတင်ရောင်းချခြင်းများ ပြုလုပ်ခဲ့ပါတယ်။ ထိုသို့ လေလံတင်ရောင်းချခဲ့သည့်အတွက် နိုင်ငံတော်အနေဖြင့် ဝင်ငွေများစွာရရှိခဲ့ သော်လည်း လေလံအောင်မြင်သည့် တချို့သောပုဂ္ဂလိကများက လေလံအောင်မြင်သည့်ယာဉ်ကို ပြုပြင်မွမ်းမံသုံးစွဲရမည့်အစား မော်တော်ယာဉ်များကို နိုင်ငံပြင်ပမှ တရားမဝင်နည်းလမ်းမျိုးစုံဖြင့် တင်သွင်း၍ လေလံအောင်မြင်သည့် ယာဉ်သဏ္ဌာန်ဖန်တီးခဲ့သည့်အတွက် မလိုလားအပ်သည့် တရားမဝင်လိုင်စင်မဲ့ယာဉ်များ ပြန့်ပွားလာခဲ့ပါတယ်။ ပြည်ထောင်စုသမ္မတမြန်မာနိုင်ငံတော်အစိုးရ လက်ထက်တွင် ယခုအထိ လေလံတင်ရောင်းချခြင်းမပြုဘဲ ဥပဒေအရ ပြည်သူ့ဘဏ္ဍာအဖြစ် သိမ်းဆည်းထားသည့် ယာဉ်များအနက် သုံးစွဲနိုင်သည့်အဆင့်ရှိသောယာဉ်များကို ဌာနများနှင့် အဖွဲ့အစည်းများသို့ ခွဲဝေထုတ်ပေးပြီး ကျန်ပြုပြင်မရသည့် ယာဉ်များကို သံရည်ကျို အဆင့်အဖြစ် သတ်မှတ်ကာ သံရည်ကျို ဆောင်ရွက်လျက်ရှိပါတယ်။ သို့ဖြစ်ပါ၍ ဦးတင်ဝင်း၏မေးခွန်းဖြစ်သည့်တရားရုံးများတွင် ဥပဒေအရ သိမ်းဆည်းထားသော မော်တော်ယာဉ်၊ မော်တော်ဆိုင်ကယ်များကို တိုင်းဒေသကြီး သို့မဟုတ် ပြည်နယ်အစိုးရများက ဖွဲ့စည်းပေးသည့် လေလံတင်ရောင်းချရေးအဖွဲ့က သက်ဆိုင်ရာ မြို့နယ်များတွင် လေလံတင်ရောင်းချရန် အစီအစဉ် ရှိ၊ မရှိနှင့်ပတ်သက်၍ အစီအစဉ် မရှိသေးပါကြောင်း လေးစားစွာ ဖြေကြားအပ်ပါတယ်ခင်ဗျား။(ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်း အစီအစဉ်ပြီးပါပြီ။ နေ့လယ်စာသုံးဆောင်ရန်အတွက် အစည်းအဝေးကို တစ်နာရီခန့် ရပ်နားပါ့မယ်</speech>
</Q-A></section>
<speech type="mc">ပြည်သူ့လွှတ်တော်ဥက္ကဋ္ဌကြီး ပြန်လည်ထွက်ခွာပါပြီခင်ဗျား။</speech>
<speech type="mc">အစည်းအဝေးကို နေ့လယ် ၁၂း၄၅ နာရီတွင် ပြန်လည်စတင်မှာ ဖြစ်ပါတယ်။ ကိုယ်စားလှယ်ကြီးများ ပြန်လည်ထွက်ခွာနိုင်ပါပြီခင်ဗျား</speech>
<p>အစည်းအဝေးကို ၁ နာရီခန့် ရပ်နားပါသည်။</p>
<speech type="mc">ပြည်သူ့လွှတ်တော်ကိုယ်စားလှယ်များခင်ဗျား။ မကြာခင် အစည်း အဝေး ပြန်လည်စတင်တော့မှာဖြစ်ပါတယ်</speech>
<speech type="mc">ပြည်သူလွှတ်တော်ဥက္ကဋ္ဌကြီး ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<section value="committee">
<title>ကော်မတီအဖွဲ့ဝင်ပြောင်းလဲတာဝန်ပေးအပ်ခြင်း၊ ကော်မရှင်အဖွဲ့ဝင်ထပ်မံဖြည့်စွက်တာဝန် ပေးအပ်ခြင်း၊ ကော်မရှင်၏ရပိုင်ခွင့်၊ အခွင့်အရေးများနှင့်စပ်လျဉ်း၍ ဖြည့်စွက်ချက် တင်ပြခြင်းနှင့် လွှတ်တော်၏အတည်ပြုချက်ရယူခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်ဆိုင်ရာဥပဒေပုဒ်မ ၂၁ အရ ၃-၃-၂၀၁၁ ရက်တွင် ဥက္ကဋ္ဌ ဦးသူရိန်ဇော်ဖြင့် လွှတ်တော်က အတည်ပြု ဖွဲ့စည်းခဲ့သော ပြည်သူ့ငွေစာရင်းကော်မတီတွင်အဖွဲ့ဝင် ကြို့ပင်ကောက်မဲဆန္ဒနယ်မှ ဦသန့်ဇင် အစား တပ်မတော်သားပြည်သူ့လွှတ်တော်ကိုယ်စားလှယ် ဗိုလ်မှူးကြီး မြင့်ကိုကို အား လွှဲပြောင်းတာဝန်ပေးအပ်သွားမှာဖြစ်ပါတယ်။ ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်ကို ၂၀၁၁ ခုနှစ်၊ နိုဝင်ဘာလ ၁၆ ရက်နေ့ကကျင်းပပြုလုပ်ခဲ့တဲ့ ပထမအကြိမ် ပြည်သူ့လွှတ်တော်ဒုတိယပုံမှန်အစည်းအဝေး (၄၈) ရက်မြောက်နေ့မှာအတည်ပြု ဖွဲ့စည်းခဲ့ပြီး ပြည်သူ့ လွှတ်တော်ဆိုင်ရာနည်းဥပဒေ ၈၂ အရ ကော်မရှင်တာဝန်၊ လုပ်ပိုင်ခွင့်၊ ရပိုင်ခွင့်နှင့် အခွင့်အရေးများ ကိုလည်း အမိန့်ကြော်ငြာစာအမှတ် ၃၄/၂၀၁၁ ဖြင့်ထုတ်ပြန်သတ်မှတ်ပေးခဲ့ပါတယ်။ အဲ့ဒီလိုသတ်မှတ် ပေးခဲ့ရာမှာ ကော်မတီ၊ ကော်မရှင်တာဝန်၊ လုပ်ပိုင်ခွင့်များတွင်ပါရှိသော ကော်မတီ၊ ကော်မရှင်သည် လုပ်ငန်းနှင့်ပတ်သက်၍ ဆက်စပ်သက်ဆိုင်သည့်အဖွဲ့အစည်းများမှ တာဝန်ရှိပုဂ္ဂိုလ်များအားဖိတ်ကြား၍ မေးမြန်းဆွေးနွေးနိုင်သည်ဟု သတ်မှတ်အတည်ပြုချက်အစား ကော်မတီ၊ ကော်မရှင်သည်လုပ်ငန်းနှင့် ပတ်သက်၍ ဆက်စပ်သက်ဆိုင်သည့်အဖွဲ့အစည်းများမှ တာဝန်ရှိသူများအားလည်းကောင်း၊ လုပ်ငန်းနှင့် ဆက်စပ်သော အကြောင်းအရာများကို နားလည်သည်ဟုယူဆသူများအားလည်းကောင်း ဖိတ်ကြား၍ မေးမြန်းဆွေးနွေးနိုင်သည်ဟု ဖြည့်စွက်သတ်မှတ်သွားမှာဖြစ်ပါတယ်။ ကော်မရှင်၏ရပိုင်ခွင့်အခွင့် အရေးနှင့်စပ်လျဉ်း၍ ကော်မရှင်အဖွဲ့ဝင်များသည် ကော်မရှင်လုပ်ငန်းတာဝန်ကိုထမ်းဆောင်ရာမှာ ဖြစ်စေ၊ ကော်မရှင်အစည်းအဝေးတက်ရောက်ရန်ဖြစ်စေ ကော်မရှင်ရုံးစိုက်ရာဒေသတွင်ရောက်ရှိ နေစဉ့်၌လည်းကောင်း၊ ကော်မရှင်တာဝန်အရခရီးသွားရာ၌လည်းကောင်း၊ လွှတ်တော်ကိုယ်စားလှယ် များရရှိသည့် စရိတ်များအတိုင်းခံစားခွင့်ရှိသည့်အပြင် လွှတ်တော်ကသတ်မှတ်သည့်ရပိုင်ခွင့်များကို လည်း ခံစားခွင့်ရှိသည်လို့ ပါရှိခဲ့ပါတယ်။ ဒီနေရာမှာကော်မရှင်အဖွဲ့ဝင်များရဲအတည်ပြု သတ်မှတ်ပြီး ရပိုင်ခွင့်နှင့် အခွင့်အရေးများအပြင် လစဉ်ချီးမြှင့်ငွေကိုလွှတ်တော်ကိုယ်စားလှယ်များရဲ့ ခံစားခွင့် အတိုင်းသတ်မှတ်ပေးဖို့ ဖြစ်ပါတယ်။ ဒါကြောင့် ဒီတင်ပြချက်နှင့်စပ်လျဉ်းပြီး လွှတ်တော်ရုံအတည်ပြု ချက်ကိုရယူလိုပါတယ်။ ကော်မတီအဖွဲ့ဝင်ပြောင်းလဲတာဝန်ပေးအပ်ခြင်း၊ ကော်မတီ၊ ကော်မရှင်တို့၏ တာဝန်နှင့် လုပ်ပိုင်ခွင့်ထပ်မံဖြည့်စွက်ခြင်း၊ ကော်မရှင်အဖွဲ့ဝင်များ၏ရပိုင်ခွင့် အခွင့်အရေးများနှင့် စပ်လျဉ်း၍ လစဉ်ချီးမြှင့်ငွေကိုတာဝန်ပေးအပ်သည့်နေ့မှစ၍ လွှတ်တော်ကိုယ်စားလှယ်များရဲ့ ခံစားခွင့်အတိုင်းသတ်မှတ်ပေးခြင်းတို့ကို လွှတ်တော်ကသဘောတူပါလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် ကော်မတီအဖွဲ့ဝင်ပြောင်းလဲ တာဝန် ပေးအပ်ခြင်း၊ ကော်မတီ၊ ကော်မရှင်တို့၏ တာဝန်နှင့် လုပ်ပိုင်ခွင့်ထပ်မံဖြည့်စွက်ခြင်း၊ ကော်မရှင် အဖွဲ့ဝင်များ၏ရပိုင်ခွင့်အခွင့်အရေးများနှင့်စပ်လျဉ်း၍ လစဉ်ချီးမြှင့်ငွေကို တာဝန်ပေးအပ်သည့်နေ့မှ စ၍ လွှတ်တော်ကိုယ်စားလှယ်များရဲခံစားခွင့်အတိုင်း သတ်မှတ်ပေးခြင်းတို့ကို အတည်ပြုကြောင်း ကြေညာပါတယ်။ (ဩဘာသံများ)</speech>
</section>
<section value="motion">
<motion>
<title>ဒေါ်တင်နွယ်ဦး၊ ဒဂုံမြို့သစ်မြောက်ပိုင်းမဲဆန္ဒနယ်က ပြည်ထောင်စုသမ္မတမြန်မာနိုင်ငံတော် အဆင့်မြင့်ပညာရေးကဏ္ဍ၏တက္ကသိုလ်များအား သီးခြားလွတ်လပ်သည့်ကိုယ်ပိုင်စီမံခန့်ခွဲမှု (Autonomony)ရှိသော အစိုးရတစ်ပိုင်းအဖွဲ့အစည်း(Agency)များအဖြစ် ပြောင်းလဲဖွဲ့စည်း နိုင်မည့် ဥပဒေ(Statute Law) ပြဋ္ဌာန်းပေးရန် ဤလွှတ်တော်ကတိုက်တွန်းကြောင်းအဆိုတင်သွင်းခြင်းနှင့် လက်ခံဆွေးနွေးရန်သင့်၊ မသင့် လွှတ်တော်၏အဆုံးအဖြတ်ရယူခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဆက်လက်ပြီး ဒဂုံမြို့သစ်မြောက်ပိုင်း မဲဆန္ဒနယ်မှ လွှတ်တော်ကိုယ်စားလှယ် ဒေါ်တင်နွယ်ဦးအား ပြည်ထောင်စုသမ္မတမြန်မာနိုင်ငံတော် အဆင့်မြင့်ပညာရေးကဏ္ဍ၏ တက္ကသိုလ်များအား သီးခြားလွတ်လပ်သည့် ကိုယ်ပိုင်စီမံခန့်ခွဲမှု (Autonomony)ရှိသော အစိုးရတစ်ပိုင်းအဖွဲ့အစည်း(Agency) များအဖြစ်ပြောင်းလဲဖွဲ့စည်းနိုင်မည့် ဥပဒေ (Statute Law) ပြဋ္ဌာန်းပေးရန် ဤလွှတ်တော်က တိုက်တွန်းကြောင်း အဆိုကိုတင်သွင်းဖို့ ဖိတ်ခေါ်ပါတယ်</speech>
<speech><mp id="391">ဒေါ်တင်နွယ်ဦး(ဒဂုံမြို့သစ်မြောက်ပိုင်းမဲဆန္ဒနယ်)</mp>လေးစားအပ်ပါတဲ့ ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ကြွရောက်လာတဲ့ဧည့်သည်များ အားလုံး ကျက်သရေမင်္ဂလာအပေါင်းနှင့်ပြည့်စုံကြပါစေ။ ကျွန်မကတော့ ဒဂုံမြို့သစ်မြောက်ပိုင်းမှ ဒေါ်တင်နွယ်ဦး ဖြစ်ပါတယ်။ ကြုံကြိုက်လို့ပြောရမယ်ဆိုလို့ရှိရင် ကွန်မဒီမေးခွန်းကို တင်ခဲ့တာက ၂၇-၉-၂၀၁၁ ပြီးခဲ့တဲ့ ပထမအကြိမ် ပြည်သူ့ လွှတ်တော် ဒုတိယပုံမှန်အစည်းအဝေးမှာကတည်းက တင်ခဲ့ပါတယ်။ နောက်တစ်ခုက ကျွန်မ Issue အဆိုအနေနဲ့တင်တာပါ။ ပထမအကြိမ်မှာတုန်းက ကျွန်မပညာရေးနှင့် ပတ်သက်ပြီးတော့တင်ခဲ့ပါတယ်။ ပညာရေးဌာနက ဘာတွေလုပ်နေလဲဆိုတာကို ကျွန်မသိချင်တဲ့အတွက် ဘာတွေမေးခဲ့လဲဆိုလို့ရှိရင် ပညာရေးဌာနမှာလွန်ခဲ့တဲ့ ၅ နှစ်က ဘတ်ဂျက် အသုံးစရိတ်ဘယ်လောက်ရှိသလဲ Totd ဘတ်ဂျက်ရဲ့ Percentage ဘယ်လောက်ရှိခဲ့သလဲ။ နောက် ဘတ်ဂျက်ခွဲဝေမှုနဲ့ပတ်သက်ပြီးတော့ ရှေ့လျှောက်ဘယ်လိုစီမံခဲ့မှာလဲဆိုတာ မေးခွန်းမေးခဲ့ဖူး ပါ တယ်။ အဲ့ဒီတုန်းက ပညာရေးဝန်ကြီးဌာနက အဲ့ဒီ ၅ နှစ်စာအသုံးစရိတ်ကိုမဖြေခဲ့ပါဘူး။ ဒါပေမယ့် အခု ၂၀၁၂-၂၀၁၃ ဘတ်ဂျက်ပေါ်ထွက်လာတဲ့အခါမှာကျတော့ ပညာရေးဘတ်ဂျက်တိုးလာတာ တွေ့လို့ကျွန်မအများကြီးဝမ်းသာရပါတယ်။ နောက်တစ်ခုကမေးခွန်းပြီးတော့ ဒီအဆိုနဲ့ပတ်သက်လို့ ကျွန်မပြောစရာတွေကအရမ်းများတဲ့အတွက်ကြောင့်မို့လို့ ၊ တတ်နိုင်သမျှအတိုချုံပြီးတော့ပဲပြောပါ့မယ်။ မြန်မာနိုင်ငံမှာ အခု Ph.D တွေလည်း အများကြီးပေါ်နေတာဖြစ်ပါတယ်။ Ph.D တစ်ယောက်ကို ဘယ်က Ph.D လဲ၊ ဘာ Specialize လဲမေးရင် မြန်မာပြည်က ဘယ်က Ph.D လို့ပြောရမှာ အင်မတန်ရှက်စရာကောင်းတဲ့အခြေအနေဖြစ်တဲ့အတွက်ကြောင့် ဒီ issue ကိုတင်ရခြင်းပဲဖြစ်ပါတယ်။ ဒီ Issue နဲ့ပတ်သက်လို့ ဆရာဦးစိုးရင်က ၂၇-၁၀-၂၀၁၁ ရက်နေ့တုန်းကတစ်ခါ တက္ကသိုလ်တွေ Privdtization လုပ်ဖို့ဆိုပြီးတော့တင်တော့ ကျွန်မကလည်းထောက်ခံခဲ့ပါတယ်။ အဲ့ဒီတုန်းက ပညာရေးဒုတိယဝန်ကြီးက ဘယ်လိုမှတ်ချက်ပြုခဲ့သလဲဆိုရင် ဒီကိစ္စသည်သင့်တော်သည့်အချိန်ရယူ၍ဆောင်ရွက်သင့်ပါကြောင်း ယေဘုယျအားဖြင့်ခွင့်ပြုခဲ့ပြီး လွှတ်တော်ကလည်း သဘောတူကြောင်း အဲ့ဒီတုန်းက အတည်ပြု ဆုံးဖြတ်ခဲ့ပါတယ်။ အဲ့ဒီတုန်းက ဆရာဦးစိုးရင်ကို ကျွန်မဘယ်လိုထောက်ခံ ခဲ့သလဲဆိုရင် မြန်မာပြည်က LDC Country ဖြစ်ရတဲ့အကြောင်းရင်းသည် အဆင့်မြင့်ပညာတတ်တွေ နည်းပါးလို့ဆိုပြီးတော့ ကျွန်မထောက်ခံခဲ့ပါတယ်။ အခုဆက်လက်ပြီး ကျွန်မအဆိုကိုပြောရမယ်ဆိုရင် မြန်မာနိုင်ငံမှာတက္ကသိုလ် ပညာရေးဟာဆိုရင် ၁၉၄၈ ခုနှစ် လွတ်လပ်ရေးရတဲ့အခါမှာ သက်တမ်း အားဖြင့် နှစ် ၃၀ နီးပါးရှိနေခဲ့တယ်။ 1920 Act နဲ့ နိုင်ငံတကာတက္ကသိုလ်တွေလိုပဲ လွတ်လပ်တဲ့ ပညာရေးစနစ် (Liberd Education) ကို ကျင့်သုံးခဲ့တာပါ။ တစ်ခါလွတ်လပ်ရေးရပြီး ၁၆ နှစ်လောက် ကာလကြာတဲ့အခါမှာကျတော့ တက္ကသိုလ်တွေရဲ့ ပညာရေးအဆင့်အတန်းနှင့်အညီဆိုပြီးတော့ အမီ လိုက်နိုင်ရေးအတွက် မြန်မာနိုင်ငံတက္ကသိုလ်ပညာရေးဟာဆိုရင် မျက်နှာပွင့်ခဲ့တဲ့အချိန်ဖြစ်ပါတယ်။ အထူးသဖြင့် ရန်ကုန်တက္ကသိုလ်ဟာဆိုရင် အာရှရဲအဆင့်မြင့်သော တက္ကသိုလ်များမှာတစ်ခု soulsso@salgo as2005scodecooulosofi DoMesooĉoscò Rangoon University ဆိုပြီးတော့ Well Known ပဲ လူတိုင်းအကုန်သိတယ်။ အခုတော့ ချောင်ကြို ချောင်ကြား တက္ကသိုလ်လို့ပြောရမလိုဖြစ်နေပါတယ်။ ထိုစဉ်ကဆိုလို့ရှိရင် မြန်မာနိုင်ငံတက္ကသိုလ်ပညာရေးဟာဆိုရင် ရွေးချယ် စရာအများကြီးရှိတဲ့ ဘာသာရပ်ပေါင်းများစွာရှိတဲ့ ဆည်းပူးလိုတဲ့ပညာရပ်တွေကို အတားအဆီး အပိတ်အပင်မရှိ လွတ်လပ်စွာရွေးချယ်သင်ယူနိုင်ခွင့်ရှိတဲ့အခြေအနေဖြစ်ပါတယ်။ တကယ်လို့ မိမိက ဒီ Subject တစ်ခုကိုရွေးလိုက်တယ်ဆိုရင် စာသင်ယူရင်းကနေပြီးတော့ ဒီ Subject ကို စိတ်မဝင်စားတော့ဘူးဆိုရင် ကိုယ့်ရဲ့စရိုက်လက္ခဏာနဲ့ညီတဲ့ ဒီပြင်ဘာသာရပ်ကိုပြန်ကူးလို့ ရပါတယ်။ ကျွန်မတို့ခေတ်ကလည်း Commerce, Stat, Eco သုံးမျိုးကို ကြိုက်တာရွေးဆိုတော့ ကျွန်မတို့ Commerce, Eco နှစ်မျိုးရွေးတယ်။ အဲ့ဒီထဲကမှ အတန်းကြီးလာတဲ့အခါ Commerce ကိုပြန်ရွေးတယ်။ ရွေးချယ်ခွင့်ရှိခဲ့တာပါ။ အဲ့ဒီတော့ လေ့လာဆည်းပူးတဲ့ပညာရပ်ထက်ကို အကိုး အကားနဲ့ ပြဋ္ဌာန်းစာအုပ်တွေရှိတယ်။ လက်တွေ့လေ့ကျင့်ဖို့အတွက် သင်ထောက်ကူပစ္စည်းတွေလည်း လုံလုံလောက်လောက်ရှိတယ်။ သင်ပြနည်းကလည်း မိမိရှဲကိုယ်ရည်ကိုယ်သွေးတိုးတက်စေတယ်။ ဆင်ခြင်ဉာဏ်ရင့်သန်အောင်လည်း သင်ပေးတယ်။ စူးစမ်းလေ့လာလိုစိတ်ပြင်းပြမှုတွေကို ဖြစ်ထွန်း စေတယ်။ အဆင့်မြင့်ပညာရေးရဲ့ လက္ခဏာတွေနဲ့ စီစဉ်ဆောင်ရွက်ထားတာဖြစ်ပါတယ်။ ထိုစဉ်ကဆိုရင် နောက်တစ်ခါ ဘာသာရပ်တိုင်းရဲသင်ရိုးမှာလည်း ခေတ်နဲ့အညီ ကမ္ဘာ့တက္ကသိုလ်ရဲ သင်ရိုးတွေနဲ့ လိုက်လျောညီထွေရှိခြင်း၊ ကမ္ဘာ့တက္ကသိုလ်ကြီးများနဲ့ချိတ်ဆက်ထားပြီးတော့ ပညာရပ် အလဲအလှယ်အစီအစဉ်တွေကိုလည်းထားရှိပါတယ်။ ထိုအချိန်ကပညာရေးစနစ်က Liberdi Education တစ်နည်းအားဖြင့် Democratic Education ဖြစ်ခဲ့ပါတယ်။ အဲ့ဒီတော့ လွတ်လပ်တဲ့ ပညာရေးစနစ် အောင်မြင်စွာအကောင်အထည်ဖော်ဖို့အတွက်ဆိုရင် တက္ကသိုလ်အုပ်ချုပ်ရေးအဖွဲ့ (University Council) ကို အစိုးရအဖွဲ့က ကိုယ်စားလှယ်တွေလည်းပါတယ်။ တက္ကသိုလ်ပညာရပ် ဆိုင်ရာကိုယ်စားလှယ်တွေပါတယ်။ ထင်ရှားပြီးတော့ သိက္ခာသမာဓိရှိတဲ့ ရပ်မိရပ်ဖတွေပါတယ်။ အဲ့ဒီတုန်းက ဆာမြဘူးတို့၊ ဆာမောင်ကြီးတို့ ပါခဲ့ပါတယ်။ ကျောင်းသားများရဲ့ကိုယ်စားလှယ်တွေလည်း ပါတယ်။ ပညာရပ်အဖွဲ့ Senate ကိုလည်း တက္ကသိုလ်ရဲ့ပညာရေးအဆင့်အတန်းမြင့်မားမှုအတွက် အထူးတာဝန်ယူနိုင်တဲ့ပညာရှင်ကြီးတွေ၊ ပါမောက္ခကြီးတွေ၊ မဟာဌာနမှူးတွေနဲ့ ဖွဲ့စည်းအုပ်ချုပ်ခဲ့တာ ဖြစ်ပါတယ်။ နောက်တစ်ခါ စည်းကမ်းပိုင်းနဲ့ပတ်သက်ပြီးပြောမယ်ဆိုလို့ရှိရင် တစ်ဖက်ကလွတ်လပ်စွာ သင်ယူခွင့်ကိုဖွင့်ပေးထားသည့်တိုင် ပညာရပ်နဲ့ပတ်သက်ပြီးတော့ သင်ကြားရေးပိုင်းမှာဆိုလို့ရှိရင် အရေးတယူရှိဖို့အတွက် စာမေးပွဲစနစ်နဲ့ အမှတ်ပေးစနစ် Credit System တွေနဲ့ ထိန်းချုပ်ထားတာ ဖြစ်ပါတယ်။ အဲတော့ လွတ်လပ်တဲ့ပညာရေးစနစ်ရဲ့ အကျိုးရလဒ်အနေနဲ့ အဲ့ဒီအချိန်က ရန်ကုန် တက္ကသိုလ်ရဲ့ ကောင်းတဲ့ဂုဏ်သတင်းပျံ့နှံ့မှုရှိတယ်။ တက္ကသိုလ်ဘွဲ့ရတွေ၊ အထူးသဖြင့် ဝိဇ္ဇာ/သိပ္ပံ ပညာရှင်တွေ၊ အင်ဂျင်နီယာတွေ၊ ဆရာဝန်တွေ ကမ္ဘာ့အလယ်မှာ တခြားနိုင်ငံတွေကတက္ကသိုလ်က ဘွဲ့ရတွေနဲ့ တန်းတူညီတူအသိအမှတ်ပြုခြင်းခံရပါတယ်။ ကြုံကြိုက်လို့ ဥပမာပြောရမယ်ဆိုရင် မြန်မာ ပြည်မှာ RIT ဟာ ကမ္ဘာ့အဆင့်အတန်းမီခဲ့ပါတယ်။ အဲ့လိုပဲ အိန္ဒိယမှာလည်း India Instititute Of Technology ဆိုတာရှိတယ်။ အခုကမ္ဘာပေါ်မှာ ထိပ်တန်းဖြစ်သွားပါပြီ။ မြန်မာပြည်က RIT က GTC ဘဝနဲ့ Secondary School အဆင့်ဖြစ်သွားတာ တွေ့ရပါလိမ့်မယ်။ နောက်တစ်ခါ တိုင်းပြည်မှာရှိတဲ့ အစိုးရအပြောင်းအလဲကြောင့် ၁၉၆၄ ခုနှစ်မှာ စီးပွားရေးအဖွဲ့အစည်းတွေလိုပဲ တက္ကသိုလ်ကိုလည်း အစိုးရအဖွဲ့ရဲအုပ်ချုပ်မှုအောက်ကိုသွတ်သွင်းခဲ့တယ်။ အဲ့ဒီအခါကဆိုလို့ရှိရင်ကျင့်သုံးနေတဲ့ Central Economic Plan အရ စီးပွားရေးစနစ်ကို လွှဲပြောင်းကျင့်သုံးခဲ့တော့ တက္ကသိုလ်ပညာရေးကိုလည်း နိုင်ငံတော်ရဲ့စီးပွားရေးစီမံကိန်းအတွက် လူအင်အားဖြည့်တင်းပေးရတဲ့ အရင်းအမြစ်အဖြစ်နဲ့ သဘော ထားတယ်။ HR တန်ဖိုးလျော့သွားတယ်။ အထူးသဖြင့် အထူးပြု တဲ့ Mgjor ဘာသာတွေ Botany တို့ Zoology တို့စသဖြင့် လိုအပ်တဲ့ပညာရှင်တွေ လိုအပ်သလောက်မွေးထုတ်ရေးအစီအမံဆိုပြီးတော့ စီစဉ်ပြီးတော့ အဲ့ဒီအစီအစဉ်ကြီး တစ်ခုလုံးရဲ့ Central Economic Plan အစိတ်အပိုင်း အဖြစ်နဲ့လူတွေကို အသုံးချခဲ့တာဖြစ်ပါတယ်။ အဲ့ဒီတော့ မိမိသင်ယူလိုတဲ့ပညာရပ်ကို သင်ခွင့်မရှိဘူး။ အမှတ်ရတဲ့အပေါ်မှာအခြေခံပြီးတော့ သတ်မှတ်ပေးတယ်။ ဒီအမှတ်နဲ့ဆို ဆေးကျောင်း၊ ဒီအမှတ်နဲ့ဆို RIT တက်၊ ဒီအမှတ်နဲ့ဆိုဘာမေဂျာယူဆိုပြီးတော့ လူတွေကိုကန့်သတ်ခဲ့တာပါ။ အဲ့ဒီတော့ လွတ်လပ်တဲ့ ပညာရေးစနစ် (Liberd Education) သဘောတရားတွေ ရုပ်သိမ်းသွားခဲ့ပါတယ်။ နောက်တစ်ခါ ၁၉၇၅ ခုနှစ်မှာ ပညာရေးစီမံကိန်းမှာ အသက်မွေးဝမ်းကျောင်း ပညာတွေကိုတွဲမယ်ဆိုပြီးတော့ တက္ကသိုလ်မဝင်မီအကြို ၂ နှစ်ကို တက္ကသိုလ်လုပ်ငန်းခွင် On The Job Trginning သဘောဒေသ ကောလိပ်တွေကို ဖွင့်လှစ်သင်ကြားခဲ့ပါတယ်။ အဲဒီတော့ ဒေသကောလိပ်တွေ ဖွင့်လှစ်ခဲ့တဲ့အတွက်ကြောင့်မို့လို့ လစ်ဟာသွားခဲ့တဲ့ ၂ နှစ် တက္ကသိုလ်ပညာသင်ရိုးမှာ ၂ နှစ်က အစားထိုးဖြည့်စွက်မှု မပြု ခဲ့တဲ့အတွက်မို့လို့ နဂိုရှိခဲ့တဲ့ဘွဲ့အသီးသီးရဲ့ ပညာရပ်သင်ရိုးမှာ တစ်ခါထပ်ပြီးတော့ ၂ နှစ်စာလျော့ပါး နိမ့်ပါးသွားခဲ့တာဖြစ်ပါတယ်။ အဲဒီတော့ ဆိုင်ရာဒီဂရီဘွဲ့တွေရဲ့ သင်ရိုးဟာလည်း အလို အလျောက်အဲဒီအချိန်ကစပြီး နိမ့်ကျသွားခဲ့တာဖြစ်ပါတယ်။ ဥပမာ ၁၉၈၀ မှာဆိုလို့ရှိရင် လုပ်ငန်းခွင် သင်တန်းတွေ ရပ်ဆိုင်းသွားတယ်။ ဒါပေမယ့် တက္ကသိုလ်တွေရဲ့ ပညာရပ်သင်ရိုးကျတော့ ရှေးယခင် ကရှိခဲ့တဲ့ အဆင့်အတန်းကို ပြန်ပြီးတော့ မရောက်ခဲ့တော့ပါဘူး။ အဲဒီအချိန်ကစပြီးတော့ တက္ကသိုလ်ရဲ ပညာရေးကတဖြည်းဖြည်း နိမ့်ကျလာခဲ့တာ အခုဆိုရင် ကမ္ဘာပေါ်မှာ မြန်မာနိုင်ငံတက္ကသိုလ်ဘွဲ့ရ ဆိုတာက လူအထင်ကြီးစရာ မကောင်းတော့တဲ့ အမည်ခံဘွဲ့ရအဖြစ် ဝမ်းနည်းဖွယ်ရာ တွေ့ရှိနေကြ ရပါတယ်။ အဲဒီတော့ အခုဆိုရင် ပြည်ထောင်စုသမ္မတမြန်မာနိုင်ငံက နိုင်ငံရေးအသွင်ပြောင်း ပါတီစုံ ဒီမိုကရေစီစနစ်ကို ဦးတည်ပြီးတော့ အခြေခံဥပဒေနဲ့ တရားဥပဒေစိုးမိုးရေးကို ကြိုးပမ်းနေတဲ့အခါမှာ ပြည်သူ့ရဲ့အသံ၊ ပြည်သူ့ရဲ့ဆန္ဒကို ထင်ဟပ်မယ့် လွှတ်တော်ကရှိနေတဲ့အတွက် ကျွန်မမှာ ဒီကိစ္စကို ပြောခွင့်ရှိတာ ကျေးဇူးတင်ပါတယ်။ အဲဒီတော့ အစိုးရအနေနဲ့ သန့်ရှင်းသော အစိုးရဖြစ်ပေါ်ရေး ကြိုးပမ်းနေတဲ့အစိုးရဖြစ်တဲ့အချိန်မှာ အသိပညာ၊ အတတ်ပညာနဲ့ တိုးတက်ရေး လမ်းကြောင်းပေါ်မှာ ရပ်တည်လှုပ်ရှားနိုင်မယ့်။ ပညာခေတ်ကာလမှာ မြန်မာနိုင်ငံရဲ့ နိုင်ငံရေး၊ စီးပွားရေးပြုပြင်ပြောင်းလဲမှု အတွက် ထက်မြက်တဲ့ အသိပညာရှင်တွေ၊ အစွမ်းအစရှိတဲ့ အတတ်ပညာရှင်တွေပေါ်ထွန်းစေမယ်။ တက္ကသိုလ်ပညာရေးအခိုင်အမာရှိဖို့ အရေးကြီးလှပါတယ်။ တကယ့် တကယ်ကျတော့ အမှန်တကယ် တတ်ကျွမ်းတဲ့ အသိအမြင်ကြွယ်ဝတဲ့၊ အတွေးအခေါ်မြင့်မားတဲ့ ပညာတတ်တွေ ထွက်ပေါ်လာစေနိုင် တဲ့ တက္ကသိုလ်ပညာရေးဆိုတာ မိမိစိတ်ကြိုက် လွတ်လပ်စွာရွေးချယ်ဆည်းပူးနိုင်ခွင့်ရှိတဲ့ ပညာရေး (Liberal Education) Solosafn Toscos saawuosa o 2969:0șor Geropsopscades မယ်ဆိုပြီးတော့ စဉ်းစားကြတဲ့အခါကျတော့ ပညာရေးဟာ အတော်ကြီးကိုပြောင်းလဲပျက်စီးနေပါပြီ။ saqopšim mjßio697:0$6:9$a Goosys 620:empersozmo03:30 04 Academic $. Training ကို နားမလည်ဘဲနဲ့ ဒီသိပ္ပံနှင့်နည်းပညာအောက်ကို RIT တွေကို သွတ်သွင်း၊ တစ်ခါ သမဝါယမအောက်မှာ သွားပြီးတော့ Training ကို Academic ဒီဂရီကောလိပ်တွေကို သွားလုပ် ဆိုပြီးတော့ အဆင့်အတန်းတွေ အတော်ကိုနိမ့်ကျပြီး အတော်ကိုပျက်စီးဖရိုဖရဲ ဖြစ်သွားပါပြီ။ အဲဒီတော့ လက်ရှိ ရှိနေတဲ့ပညာရေးကို ပြန်တည်ဆောက်မယ်ဆိုလို့ရှိရင် တက္ကသိုလ်တွေကို အစိုးရဦးစီးဌာနကို စီမံခန့်ခွဲပြီးတော့ ဘတ်ဂျက်အသုံးစရိတ်နဲ့ ကျခံ သုံးစွဲစေခြင်းအစား သီးခြားရန်ပုံငွေနဲ့ လွတ်လပ်စွာ စီမံခန့်ခွဲစေတဲ့ အစိုးရတစ်ပိုင်း (Semi-government Agency) အဖွဲ့အစည်းအဖြစ် ပြုပြင် ပြောင်းလဲဖို့ လိုအပ်လာပါတယ်။ အဲဒီတော့ ပြန်ပြောရမယ်ဆိုရင် ဒီပြုပြင်ပြောင်းလဲဖို့ အတွက် အဓိက သုံးချက်ပါတယ်။ Administrative Autonomy လို့ခေါ်တဲ့ စီမံခန့်ခွဲမှုဆိုင်ရာ လုပ်ပိုင်ခွင့်၊ Academic Autonomy လို့ခေါ်တဲ့ သင်ကြားရေးဆိုင်ရာ လုပ်ပိုင်ခွင့်၊ နောက်တစ်ခါ Disciplinary Autonomy လို့ခေါ်တဲ့ စည်းကမ်းထိန်းသိမ်းမှုဆိုင်ရာ လုပ်ပိုင်ခွင့်တွေပေးဖို့ ဖြစ်ပါတယ်။ အဲဒီတော့ ဒီလုပ်ပိုင်ခွင့်တွေကို လွှဲပြောင်းပေးမယ်ဆိုရင် ရမယ့်အကျိုးရလဒ်က(၁) အရည်အချင်းပြည့်ဝပြီး အမှန်တကယ် တတ်မြောက်ကျွမ်းကျင်သည့်ပညာရှင်တွေ ပေါ်ထွက်လာနိုင်မှာ ဖြစ်ပါတယ်။ (၂) တက္ကသိုလ်များ၏ ဂုဏ်သိက္ခာတိုးတက်မြင့်မားလာနိုင်မှာဖြစ်ပါတယ်။ (၃) တိုင်းပြည်တိုးတက်ဖွံ့ဖြိုးရေးအတွက် အသိပညာ၊ အတတ်ပညာဆိုင်ရာ တီထွင်ဖန်တီးနိုင်စွမ်းအား နောက်တစ်ခုက (Research) သုတေသနဆန်တဲ့ ရလဒ်ကောင်းတွေလည်း ပေါ်ထွက်လာနိုင်ပါတယ်။ (၄) သိမ်မွေ့နက်နဲတဲ့ အတွေးအခေါ်ပိုင်းဆိုင်ရာ အသိပညာရပ်များ ထူးခြားဆန်းပြားတဲ့ အတတ်ပညာများ ထွန်းကားလာတာနဲ့အမျှ ပြည်သူတစ်ရပ်လုံးရဲ့ ပညာရပ်အပေါ်မှာ အလေးထား ဂရုပြုမှုကြီးမားလာမယ်။ လူ့အသိုင်းအဝိုင်းတစ်ခုလုံးရဲ့ ယဉ်ကျေးမှု အဆင့် အတန်းတွေ မြင့်မားလာနိုင်ပါတယ်။ တစ်နည်းအားဖြင့် တိုတိုလေးပြောရမယ်ဆိုရင် (Talent and Active) ondalosa: clouges géolosofi (၅) အုပ်ချုပ်ရေးပိုင်းမှာဆိုရင် နိုင်ငံတော်ရဲ့ တိုက်ရိုက်ကျခံသုံးစွဲနေရတဲ့ ကုန်ကျစရိတ်တွေလျော့သွားစေနိုင်ပါတယ်။ (၆) တိုင်းဒေသကြီးနှင့် ပြည်နယ်အစိုးရတွေ အခုပေါ်ပေါက်လာပြီဆိုတဲ့ အခါကျတော့ မိမိတို့ ဒေသထဲမှာရှိတဲ့ တက္ကသိုလ်တွေ ဖွံ့ဖြိုးတိုးတက်ဖို့ ပါဝင်လာနိုင်ကြတယ်။ အဲဒီတော့ သူတို့က ကိုယ့်ဒေသနဲ့ကိုယ် ပိုပြီးတော့ စွမ်းဆောင်လာနိုင်ကြမယ်လို့ ထင်ပါတယ်။ အဲဒီတော့ ဒီ ရေတိုရေရှည်အကျိုးကျေးဇူးတွေကို ရနိုင်မယ်ဆိုရင် ၁၉၂၀ တက္ကသိုလ် Act က ဘာကိုအခြေခံပြီး ဆွဲခဲ့တာလဲဆိုတော့ ဗြိတိန်က Oxford တို့၊ Cambridge တို့ကို သင်ယူမှုတွေကို အခြေခံပြီးဆွဲခဲ့တဲ့ တက္ကသိုလ်ကြီးသည် လာမယ့် ၂၀၂၀ ခုနှစ် ၊ နောက်ထပ် ၈ နှစ် နေမယ်ဆိုလို့ရှိရင် ကျွန်မတို့လည်းရှိချင်မှရှိတော့မယ်။ အဲဒီတော့ ၂၀၂၀ မှာဆိုရင် ကမ္ဘာ့အလယ်မှာ အဆင့်မြင့်တဲ့ တက္ကသိုလ်ကြီးဖြစ်အောင်လို့ အခုအချိန်ကတည်းက ကျွန်မတို့ စပြီးတော့ လုပ်ကိုင်ရမှာ ဖြစ်ပါတယ်။ အဲဒါကြောင့် နိဂုံးချုပ်အားဖြင့်ဆိုရင် လက်ရှိကျင့်သုံးနေတဲ့ တက္ကသိုလ်များဗဟိုကောင်စီဥပဒေအစား တက္ကသိုလ်တစ်ခုချင်းစီအလိုက် ကိုယ်ပိုင်လွတ်လပ်စွာ လုပ်ပိုင်ခွင့်ရ တက္ကသိုလ်များအဖြစ် ပြောင်းလဲ ဖွဲ့စည်းရန် သင့်လျော်သည့် Statute Law ဥပဒေများ ပြဋ္ဌာန်းပါရန် လေးစားစွာ အဆိုပြု နိဂုံးချုပ် အပ်ပါတယ်။ (ဩဘာသံများ)</speech>
<speech type="speaker">အဆိုကိုထောက်ခံမည့် ကိုယ်စားလှယ်တစ်ဦးအား ဖိတ်ခေါ်ပါတယ်</speech>
<speech><mp id="224">ဦးစောလှထွန်း(ချောင်းဦးမဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော်ကြီးများခင်ဗျား။ အဆိုရှင် ဒေါ်တင်နွယ်ဦး၊ ဒဂုံမြို့သစ်မြောက်ပိုင်းနဲ့ အဆိုမှာ ပညာရေးဆိုင်ရာမူဝါဒနှင့် ရန်ကုန်တက္ကသိုလ်ရဲ့သမိုင်းကိုသိရှိခဲ့ရပါတယ်။ လွတ်လပ်သော ပညာရေးစနစ်ဆိုတဲ့ဝေါဟာရကိုလည်း ကြားသိခဲ့ရပြီး စာမေးပွဲစနစ်၊ အမှတ်ပေးစနစ်များနှင့် ထိန်းချုပ်ခဲ့ကြောင်းသိရပါတယ်။ ၁၉၆၄ ခုနှစ်မှစတင်ပြီး အစိုးရ၏ အုပ်ချုပ်မှုအောက်ကို သွတ်သွင်းခဲ့ ခြင်း၊ ၁၉၇၅ ခုနှစ်မှစတင်ပြီး ပညာရေးစီမံကိန်းများ ချမှတ်ခဲ့ခြင်းကြောင့် လွတ်လပ်သော ပညာရေး စနစ်ဆိုင်ရာ သဘောတရားများတိမ်မြုပ်ခဲ့ရကြောင်း ကြားသိခဲ့ရပါတယ်။ စီမံခန့်ခွဲခွင့်ဆိုင်ရာ လုပ်ပိုင်ခွင့်၊ သင်ကြားရေးဆိုင်ရာ လုပ်ပိုင်ခွင့်၊ စည်းကမ်းထိန်းသိမ်းခွင့်ဆိုင်ရာ လုပ်ပိုင်ခွင့်များပေးပြီး အစိုးရတစ်ပိုင်းအဖွဲ့အစည်းအဖြစ် ပြောင်းလဲရန်လိုအပ်ကြောင်း အဆိုမှာ တင်ပြထားပါတယ်။ လက်ရှိ ကျင့်သုံးလျက်ရှိသော တက္ကသိုလ်များဗဟိုကောင်စီဥပဒေအစား တက္ကသိုလ်တစ်ခုချင်းစီအလိုက် ကိုယ်ပိုင်လွတ်လပ်စွာ လုပ်ပိုင်ခွင့်ရတက္ကသိုလ်များအဖြစ် ပြောင်းလဲဖွဲ့စည်းရန် သင့်လျော်သည့် ဥပဒေများပြဋ္ဌာန်းနိုင်ရေးကို ပြောင်းလဲလာသောခေတ်စနစ်နဲ့ နိုင်ငံတော်၏အခြေအနေအရ သင့်တော် သည့်ကာလတစ်ခုမှာ စဉ်းစားသင့်တယ်လို့ ကျွန်တော် တွေးမိပါတယ်။ သို့ရာတွင်လည်း သက်ဆိုင်ရာ ပြည်ထောင်စုဝန်ကြီးဌာနမှာ ဆောင်ရွက်လျက်ရှိနေပြီဖြစ်ကြောင်းကိုလည်း စုံစမ်းသိရှိရပါတယ်။ သို့ဖြစ်ပါ၍ အဆိုကိုလွှတ်တော်မှ လက်ခံဆွေးနွေးရန် ထောက်ခံသော်လည်း သက်ဆိုင်ရာ ပြည်ထောင်စုဝန်ကြီးသည် အစည်းအဝေးတက်ရောက်နေချိန် ဖြစ်ပါသဖြင့် အချိန်ကာလလု၍ဆောင်ရွက်နေရသော လွှတ်တော်အချိန်ကာလနည်းပါးနေသည့် အချိန်ဖြစ်ပါသဖြင့် နည်းဥပဒေ ၁၄၁ နည်းဥပဒေခွဲ(က)အရ အဆိုရှင်နှင့် ပြည်ထောင်စု ပညာရေးဝန်ကြီးတို့၏ သဘောထားရယူ ဆောင်ရွက်သင့်ပါကြောင်း ထောက်ခံတင်ပြအပ်ပါတယ်ခင်ဗျား။ (သြဘာသံများ)</speech>
<speech type="speaker">ဒါကြောင့် ပြည်ထောင်စုပညာရေးဝန်ကြီးက ဒေါ်တင်နွယ်ဦး အဆိုပေါ် မူတည်ပြီး ဝန်ကြီးဌာနရဲသဘောထားဆောင်ရွက်နေမှုများရှိက တင်ပြပေးဖို့ ဖိတ်ခေါ်ပါတယ်</speech>
<speech><agency id="91">ဒေါက်တာမြအေး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်သော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျား။ ကျွန်တော် ပြည်ထောင်စုဝန်ကြီး အနေနဲ့ ဒီအဆိုကို အနည်းငယ်ရှင်းပြခွင့်ပြုပါ။ ကျွန်တော်ကတော့ ဒီပညာရေး လောကမှာ နှစ်ပေါင်း ၃ရ နှစ် ကျင်လည်ခဲ့တော့ ဒီသဘောတရားတွေကို သိပါတယ်။ ဥပမာ လောလောဆယ် ပညာရေးဝန်ကြီးဟောင်း ဒေါက်တာချမ်းငြိမ်း ရှိပါတယ်။ ကျွန်တော်တို့မှာ Autonomy gulosusin poos Controlling Officer o pomopsigolosušini 500$. ပတ်သက်ပြီးတော့ ကျွန်တော်တို့ ဦးစီးဌာနက တိမ်းစောင်းသွားမှသာ နည်းနည်းပါးပါးညှိတာ။ ဝင်မပါ ပါဘူး။ ကျွန်တော် ပါမောက္ခချုပ် ၄ နှစ်လုပ်ခဲ့ပါတယ်။ ကျွန်တော်ဟာ အဲဒီပါမောက္ခတွေရဲ့လုပ်ပိုင်ခွင့်ကို ဘယ်တုန်းကမှ Inform မဖြစ်ပါဘူး။ သူတို့ ပြဿနာတက်လာမှသာ အနည်းငယ်လေး ကျွန်တော်တို့ကို ခေါ်ပြီးတော့ တွေ့တာမျိုး Senate ကနေခေါ်ပြီးတော့ ညှိနှိုင်းတာမျိုး ဖြစ်ပါတယ်။ ကျွန်တော်ဆိုလို တာကတော့ဗျာ တက္ကသိုလ်တစ်ခုချင်းအလိုက် သီးခြားစီဆိုရင် ကျွန်တော်တို့မှာ တက္ကသိုလ်ပေါင်းဟာ ၆၁ ခု ရှိပါတယ်။ ပညာရေးဝန်ကြီးလက်အောက်မှာ တစ်ပြည်လုံးမှာ ၁၆၄ ခု ဆိုတော့ သူတစ်လူကိုယ်တစ်မင်း အင်မတန်အန္တရာယ်များပါတယ်။ ကျွန်တော်တို့ မူဝါဒအနေနဲ့သာ တစ်ပြေးညီဆိုပေမယ့်လည်း ဒေသအခြေအနေ၊ တက္ကသိုလ်ရဲ့ အခြေအနေ၊ ကျောင်းသားရဲစရိုက် အခြေအနေအရ အပြောင်းအလဲလေးတွေရှိပါတယ်။ အဲဒါကို ကျွန်တော်တို့က ထိန်းညှိပြီးတော့ ပြဿနာမဖြစ်အောင် စည်းကမ်းထိန်းသိမ်းရေးကော်မတီက သတ်သတ်ရှိပါတယ်။ ဥပမာ-မြစ်ကြီးနား တက္ကသိုလ်မှာရှိတဲ့ ကျောင်းသားနဲ့မန္တလေးမှာရှိတဲ့ ကျောင်းသားတူချင်မှလည်းတူမယ်။ သို့သော် စည်းကမ်းထိန်းသိမ်းရေးက သူဟာသူ Principle လည်းဖြစ်ပါတယ်။ အဲဒါကြောင့်မို့လို့ ဒါတွေကို Statute Law အနေနဲ့ လောလောဆယ်ပြဋ္ဌာန်းတာ စောလွန်းတယ်လို့ ယူဆပါတယ်ခင်ဗျာ။ ဘာဖြစ်လို့လဲဆိုတော့ Administration ဟာ အဲလောက်လည်းမညံ့ပါဘူး။ နောက်တစ်ခါ အခုပြောသလိုပဲ တက္ကသိုလ်တွေလည်း အခုလည်းစတင်ပြီးတော့ နိုင်ငံတကာတွေနဲ့ချိတ်ဆက်ပြီးတော့ ကျွန်တော်တို့ ဒီ Focd University ထောင်မယ်။ နောက် Private University တဖြည်းဖြည်း ဆင်းသက်လာမယ့်အဆင့်ကို မကြာခင် ကျွန်တော်လုပ်တော့မှာပါ။ ကျွန်တော်တို့ Plan လည်း ဆွဲနေပါတယ်။ ဒါကြောင့်မို့လို့ ဒါကြီးကို ကျွန်တော်တို့က အဲသလောက်ကြီး စုတ်ပြတ်သွားတဲ့ အဆင့်လည်း ကျွန်တော်တို့မှာမဖြစ်သေးပါဘူး။ ကျွန်တော်တို့ မြန်မာပြည်မှာ လူတော်တွေအများကြီး ရှိပါတယ်။ ရန်ကုန်တက္ကသိုလ်ဆိုရင် အဆိုရှင်ပြောသလိုပဲ အင်မတန်ကိုညံ့ဖျင်းသွားတာမဟုတ်ပါဘူး။ ကျွန်တော်တို့ကိုလေးစားတဲ့ တက္ကသိုလ်တွေလည်းအများကြီးရှိပါတယ်။ ကျွန်တော် ဝန်ကြီးမဖြစ်ခင် ကတည်းကသိပါတယ်။ မန္တလေးတက္ကသိုလ်ထဲမှာလည်း ထက်မြက်တဲ့ပုဂ္ဂိုလ်တွေရှိပါတယ်။ နိုင်ငံတကာနဲ့ချိတ်ဆက်ပြီးတော့ ကျွန်တော်တို့က Joint Research တွေရှိတယ်။ ဥပမာ ကျွန်တော်တို့ Colone University pośmeşő:cov? Professor soposcuoDUSI miscosso moos: por los sagood: Cooperation 818:60s? Joint Research Program cops.golosus.nl ဂျပန်နဲ့ လည်းရှိပါတယ်။ ဂျာမနီလည်းရှိတယ်။ ကျွန်တော်တို့ ပညာရှင်တွေဟာ မညံ့လည်းမညံ့ပါဘူး။ အဲဒီအထဲမှာလည်း ဟုတ်ပါတယ်။ တချို့ဟာတွေတော့ အားနည်းချက်ရှိခဲ့ပါတယ်။ သို့သော် တက္ကသိုလ်သုတေသနလုပ်ငန်းနဲ့ပတ်သက်ပြီးတော့ ကျွန်တော်တို့မှာလည်း indicator တွေရှိပါတယ်။ ဝါကြီးသွားရင်တော့ရပါတယ်။ အခု တော်တော်ရှုပ်သွားနိုင်ပါရပါတယ်။ ရန်ကုန် ရှိပါတယ်။ က ကောင်းကွက်လေးတွေ အများကြီးရှိပါတယ်။ အခုပဲ ကျွန်တော်တို့က Industry နဲ့ တိုက်ရိုက် ချိတ်ဆက်လို့ လောလောဆယ် ကျွန်တော်တို့က ပွင့်လင်းမြင်သာမှုမရှိသေးတာကလွဲလို့ ကျွန်တော်တို့မှာ NANO နဲ့ပတ်သက်ရင်လည်း အများကြီးအထောက်အကူပြု တာတွေဖြစ်နေပါပြီ။ ကျွန်တော်တို့ ဒီ Drone နဲ့ပတ်သက်လို့လည်း ဒီ Research မှာ ရန်ကုန်တက္ကသိုလ်မှာ လုပ်နေပါတယ်။ Drone နဲ့ပတ်သက်တဲ့ပညာရှင် လေတပ်နဲ့ပေါင်းပြီးတော့ အတော်ကိုထိရောက် နေပါပြီ။ ပွင့်ပွင့်လင်းလင်းပြောတာပါ။ ဒါကြီးကို မလုပ်နဲ့ပြောတာမဟုတ်ပါဘူး။ သို့သော် ဒီအချိန်မှာ ဒါကြီးသွားဆွဲနေရင် Administration ဟာ တော်တော်ရှုပ်သွားနိုင်ပါတယ်။ အချိန်တစ်ခုယူပြီးမှ နောက်ပိုင်းလုပ်ရင်တော့ရပါတယ်။ ရန်ကုန်တက္ကသိုလ်ဆိုရင်လည်း အင်မတန်ထူးချွန်တဲ့ပုဂ္ဂိုလ်တွေ ရှိပါတယ်။ ကနေ့လည်းရှိပါတယ်။ အခုလောလောဆယ် Younger Generation ထဲက တော်တဲ့ကလေးတွေလည်း နိုင်ငံခြားကပြန်ပြီးတော့ ကျွန်တော်တို့နိုင်ငံကိုပြန်လာနေပါတယ်။ ဥပမာတချို့ဆိုရင် အမေရိကကပြန်လာတာရှိတယ်။ ဟော်လန်ကပြန်လာတာရှိတယ်။ ဂျာမနီကပြန်လာတာ ရှိတယ်။ ဂျပန်ကဆိုရင် တိုကျို၊ ကျိုတို၊ တိုဟုန်း University အဲလိုတက္ကသိုလ်ကပြန်လာပြီးတော့ QCS607 Team goo2ö:60s? University Research Center og 53098 လုပ်နေကြတာရှိပါတယ်။ ကျွန်တော်ဆိုရင် ဒါ လေးခေါက်လောက်ရောက်ပြီးသွားပါပြီ။ အဲဒီဟာကို အားပေးချင်လို့။ အဲဒီတော့ ကျွန်တော်တို့က အဲလောက်ကြီးတော့ မညံ့သေးပါဘူး။ သို့သော် ကျွန်တော်တို့က ဘယ်လိုခေါ်မလဲ ဒီသုတေသနနယ်ပယ်မှာ အဲဒီလုပ်ငန်းရှင်တွေနဲ့ Industry တွေနဲ့ ကျွန်တော်တို့ဟာ ပွင့်လင်းမြင်သာမှုမရှိဘဲနဲ့ ပြတ်တောက်နေတာလေးကလွဲရင် ကျွန်တော်တို့ တက္ကသိုလ်တွေ အခုဆိုရင် ကျွန်တော်တို့က ဒီ University ကြီးတွေနဲ့ချိတ်ဆက်ပြီးတော့ သူတို့က ကျွန်တော်တို့ဆီလာပြီးတော့ Training လာလုပ်ပေးမယ်။ Research Facility လာပေးမယ်။ နောက်တစ်ခါ သူတို့ ပညာရှင်တွေလာမယ်။ ကျွန်တော်တို့က Resource ရှာထားမယ်။ နောက်တစ်ခါ ကျွန်တော်တို့က အဆောက်အဦတွေကိုပြုပြင်ပြီးတော့ စက်ကိရိယာတွေနဲ့ Joint Research သဘောမျိုးနဲ့ သူတို့ကလာမှာပါ။ ကျွန်တော်တို့က Scholorship လုပ်လို့ရှိရင် လူနည်းနည်းလွှတ်လို့ ရပါတယ်။ သူတို့ကလာလို့ရှိရင် လူအများကြီးထဲမှ တော်တဲ့ကလေးတွေကိုတော့ ကျွန်တော်တို့ တာဝန်ယူရွေးချယ်ပြီးတော့လုပ်ပါ့မယ်။ ဒါကြောင့်မို့လို့ Statute Law ဟာ အခုအချိန်မှာ စောလွန်းတယ်လို့ ကျွန်တော့်အနေနဲ့မြင်ပါတယ်ခင်ဗျား။ လေးစားပါတယ်။ (ဩဘာသံများ)</speech>
<speech type="speaker">ဒေါ်တင်နွယ်ဦးရဲ့ သဘောထားသိလိုပါတယ်</speech>
<speech><mp id="391">ဒေါ်တင်နွယ်ဦး(ဒဂုံမြို့သစ်မြောက်ပိုင်းမဲဆန္ဒနယ်)</mp>ပြည်သူ့လွှတ်တော်ကိုယ်စားလှယ် များအားလုံးရဲ့ အဆုံးအဖြတ်ရယူပါ့မယ်<speech type="speaker">ပြည်သူ့လွှတ်တော်ကိုယ်စားလှယ်များရဲ့အဆုံးအဖြတ်ရယူပါ့မယ်ဆိုတဲ့အတွက် စက်ခလုတ်မဲပေးဆုံးဖြတ်သွားမှာဖြစ်ပါတယ်။ ဒဂုံမြို့သစ်မြောက်ပိုင်းမဲဆန္ဒနယ်မှ ဒေါ်တင်နွယ်ဦး တင်သွင်းတဲ့ ပြည်ထောင်စုသမ္မတမြန်မာနိုင်ငံတော် အဆင့်မြင့်ပညာရေးကဏ္ဍ၏ တက္ကသိုလ်များအား သီးခြားလွတ်လပ်သည့်ကိုယ်ပိုင် စီမံခန့်ခွဲမှု (Autonomy) ရှိသော အစိုးရတစ်ပိုင်း အဖွဲ့အစည်း အေဂျင်စီများအဖြစ်ပြောင်းလဲဖွဲ့စည်းနိုင်မည့်ဥပဒေ (Statute Law) ပြဋ္ဌာန်းပေးရန် ဤလွှတ်တော်က တိုက်တွန်းကြောင်း အဆိုဖြစ်ပါတယ်။ ဒီအဆိုကို ထောက်ခံရင်ထောက်ခံကြောင်း စက်ခလုတ်ကို မဲပေး ပါ့မယ်။ မမှားအောင် ကျွန်တော်ပြန်ပြီးတော့ကြေညာပါ့မယ်။ အဆိုကိုထောက်ခံရင်ထောက်ခံကြောင်း၊ ကန့်ကွက်ရင်ကန့်ကွက်ကြောင်း၊ ကြားနေဆိုရင်ကြားနေကြောင်း မိမိသက်ဆိုင်ရာ ခလုတ်များမှာနှိပ်၍ မဲပေးဖို့ ဖြစ်ပါတယ်</speech></speech>
<speech type="speaker">မဲပေးရန် အသင့်ရှိစေလိုပါတယ်။ မဲပေးနိုင်ပါပြီ။ မဲဆန္ဒပေးခွင့်ရှိသူပေါင်း ၃၆၂ ဦး၊ ထောက်ခံဆန္ဒမဲ ၄၅ ဦး၊ ကန့်ကွက်ဆန္ဒမဲ ၂၅ရ ဦး၊ ကြားနေဆန္ဒမဲ ၅၃ ဦး၊ ဆန္ဒမဲအရေအတွက် စုစုပေါင်း ၃၅၅ ဦး၊ မဲမပေးတဲ့ ရ ဦးဖြစ်တယ်။ ပိုသွားရင်တာ ကျွန်တော်တို့ ပျက်ပြယ်တာ။ ဒါကြောင့် ရှင်းအောင်ပဲ ကျွန်တော်ကြေညာပါ့မယ်။ ဒေါ်တင်နွယ်ဦး တင်သွင်းတဲ့အဆို အတည်မဖြစ်ကြောင်း ကြေညာပါတယ်။ (ဩဘာသံများ)</speech>
<speech><mp id="391">ဒေါ်တင်နွယ်ဦး(ဒဂုံမြို့သစ်မြောက်ပိုင်းမဲဆန္ဒနယ်)</mp>ကမ္ဘာမှာ မြန်မာဟေ့၊ မြန်မာဟေ့ဆို အော်နေပြီးတော့ မြန်မာ့ဂုဏ်ဆောင်တဲ့ တက္ကသိုလ်တစ်ခုမှမရှိဘဲဖြစ်မယ့် မြန်မာပြည်အစား ကျွန်မက တော့ ဒီလိုဖြစ်မယ့် ကျွန်မ မသေခင်ပေါ့။ ကျွန်မက ဒီအဆိုကို ဆိုခဲ့တယ်ဆိုတာ တင်ပြခဲ့တယ်ဆိုတာကို Record တော့လုပ်ထားပေးပါ။ မှတ်တမ်းတင်ထားပေးပါလို့။ အဆင့်မီတဲ့လူတွေ အကုန်လုံးက ထောက်ခံမှာလို့ ယူဆပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">ဒေါ်တင်နွယ်ဦး ယခုတင်ပြတဲ့အဆိုတင်သွင်းကြောင်း လွှတ်တော်မှာ မှတ်တမ်း ထားရှိသွားမှာဖြစ်ပါတယ်</speech>
<title>TO:SIDEoi mộuodwodas susci saobxonga cs (National University) ဥပဒေပြဋ္ဌာန်းတည်ထောင်ဖွင့်လှစ်ရန် အဆိုတင်သွင်းခြင်းနှင့်လက်ခံဆွေးနွေးရန် သင့်၊ မသင့်လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် ၁၀ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆက်လက်ပြီး ကန်ပက်လက်မဲဆန္ဒနယ်မှ လွှတ်တော်ကိုယ်စားလှယ် သူရဦးအောင်ကိုအား အမျိုးသား တက္ကသိုလ်(National University) ဥပဒေပြဋ္ဌာန်း တည်ထောင်ဖွင့်လှစ်ရန် အဆိုတင်သွင်းဖို့ ဖိတ်ခေါ် ပါတယ်</speech>
<speech><mp id="208">သူရဦးအောင်ကို (ကန်ပက်လက်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့်ကိုယ်စားလှယ်တော်ကြီးများကျန်းမာချမ်းသာကြပါစေကြောင်းဆုမွန်ကောင်းတောင်းရင်း ဂါရဝပြု အပ်ပါတယ်။ ကျွန်တော်ကတော့ ချင်းပြည်နယ်၊ ကန်ပက်လက်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် သူရဦးအောင်ကို ဖြစ်ပါတယ်။ ကျွန်တော်တင်ပြမယ့် အကြောင်းအရာကတော့ အမျိုးသားတက္ကသိုလ်(National University) ဥပဒေပြဋ္ဌာန်းတည်ထောင်ဖွင့်လှစ်ရန် အဆိုဖြစ်ပါတယ်။ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီအစိုးရလက်ထက်မှာ လူ့အရင်းအမြစ် ပြုစုပျိုးထောင်နိုင်ဖို့ အတွက် တိုင်းဒေသကြီးနှင့် ပြည်နယ်များမှာ နည်းပညာတက္ကသိုလ်များ၊ ကွန်ပျူတာတက္ကသိုလ်များ၊ လေကြောင်းနှင့် ရေကြောင်းတက္ကသိုလ်များ၊ စီးပွားရေးနှင့် ဝိဇ္ဇာ/သိပ္ပံ တက္ကသိုလ်များ၊ အခြားအသက်မွေးဝမ်းကျောင်းတက္ကသိုလ်များကို အမြောက်အမြားဖွင့်လှစ်ပေးခဲ့ပါ တယ်။ တပ်မတော်အစိုးရအနေနဲ့ ပြည်တွင်း/ပြည်ပဆန့်ကျင်ပိတ်ဆို့မှုကြားကနေပြီးတော့မှ ခဲရာခဲဆစ် ရုန်းကန်ကြိုးပမ်းဖွင့်လှစ်ပေးခဲ့ရတာကို အားလုံးသိမြင်ကြမှာဖြစ်ပါတယ်။ အဲဒီ စေတနာနဲ့လုပ်ရပ်ကို ကြည့်ခြင်းအားဖြင့် ခေတ်မီဖွံ့ဖြိုးတိုးတက်သော ဒီမိုကရေစီနိုင်ငံတစ်ခုတည်ဆောက်ရာမှာ အတတ် ပညာရှင်၊ အသိပညာရှင် လူ့အရင်းအမြစ်လိုအပ်ချက် အရေးကြီးမှုကိုတွေ့ရမှာဖြစ်ပါတယ်။ တပ်မတော်အစိုးရရဲ့ ဖော်ပြပါကြိုးပမ်းချက်များဟာ ပညာရေးဆိုင်ရာအခြေခံအဆောက်အအုံ (Infrastructure) များသာဖြစ်ပါတယ်။ အပေါ်ထပ်အဆောက်အအုံ (Super Structure)များဖြစ်တဲ့ နိုင်ငံတကာအဆင့်အတန်းမီသော ပညာရေးစနစ်နှင့် ပညာရှင်များပေါ်ထွန်းလာစေရန် ယခု ဒီမိုကရေစီအစိုးရသစ်အနေဖြင့် ဆက်လက်ကြိုးပမ်းရမှာဖြစ်ပါတယ်။ နိုင်ငံတော်အစိုးရက လက်ရှိတက္ကသိုလ်များကို ဘက်ပေါင်းစုံအဆင့်အတန်းမြှင့်တင်နိုင်ရန် စီမံဆောင်ရွက်နေတာကို လည်းပဲတွေ့မြင်ရပါတယ်။ သို့သော်လည်း ပညာရေးပြုပြင်ပြောင်းလဲမှုဟာ အချိန်ယူရပါတယ်။ အဟောင်းကိုပြုပြင်ခြင်းက ကာလကြာမြင့်တတ်ပါတယ်။ စနစ်ဟောင်းကို ချက်ချင်းစွန့်ပစ်ရန် ဝန်လေးတတ်သော လူ့သဘာဝကြောင့်လည်းဖြစ်ပါတယ်။ ဖော်ပြပါအခြေအနေတွေအရ နိုင်ငံ့ ဂုဏ်ဆောင် ကမ္ဘာ့အဆင့်မီအမျိုးသားတက္ကသိုလ်(National University)များတည်ထောင်ရန် လိုအပ် လာပြီလို့ ယူဆပါတယ်။ နိုင်ငံက ဂုဏ်ယူတန်ဖိုးထားရတဲ့ စံပြုဖွယ်တက္ကသိုလ် (Flagship or Showcase University) သည် ဖွံ့ဖြိုးတိုးတက်သောနိုင်ငံတစ်ခုရဲ့ သင်္ကေတလည်းဖြစ်ပါတယ်။ နိုင်ငံကိုဖွံ့ဖြိုးတိုးတက်စေတဲ့ တွန်းအားရဲ့အရင်းအမြစ်လည်းဖြစ်ပါတယ်။ ဥပမာအားဖြင့် Australian National University (ANU) çę National University of Singapore (NUS) sage တက္ကသိုလ်နာမည်မှာ National မပါဝင်သော်လည်းပဲ Nationd University အဖြစ်သတ်မှတ်ထားတဲ့ တက္ကသိုလ်များစွာရှိပါတယ်။ အဲဒီတက္ကသိုလ်များကတော့ တိုကျို တက္ကသိုလ်၊ ပီကင်းတက္ကသိုလ်၊ ဇင်တတက္ကသိုလ်၊ မော်စကိုတက္ကသိုလ်၊ ဟားဗတ်တက္ကသိုလ်၊ ယေးတက္ကသိုလ်၊ အောက်စဖို့ တက္ကသိုလ် တို့ ဟာ သက်ဆိုင်ရာနိုင်ငံအသီးသီးရဲ့ အမြတ်တနိုးတန်ဖိုးထားတဲ့ အမျိုးသားတက္ကသိုလ်များ ဖြစ်ကြပါတယ်။ ပီကင်းတက္ကသိုလ်ဆိုလို့ရှိရင် မြို့တော်ရဲအမည်ကို ဘေဂျင်းလို့ပြောင်းပြီးသော်လည်း ၎င်းရဲ့မူလဂုဏ်ဒြပ်ကို မြတ်နိုးစွာထိန်းသိမ်းသောအားဖြင့် Peking University ဆိုပြီးတော့ပဲဆက်ပြီးမှ ခေါ်ဝေါ်ဆဲဖြစ်ပါတယ်။ ဥက္ကဋ္ဌကြီးခင်ဗျား။ ကမ္ဘာ့နိုင်ငံများမှာ အမျိုးသားတက္ကသိုလ်၊ အစိုးရကဖွင့်လှစ်တဲ့ တက္ကသိုလ်၊ ပုဂ္ဂလိကပိုင်တက္ကသိုလ်စသည်ဖြင့် တက္ကသိုလ်အမျိုးမျိုးရှိကြရာမှာ သာမန်အားဖြင့် ပညာရည်အဆင့် အတန်းတူညီတယ်လို့ ယေဘုယျပြောဆိုကြပါတယ်။ သို့သော်လည်းပဲ တကယ်တမ်းတန်ဖိုးထားမှုနှင့် ဂုဏ်ဒြပ်တို့မှာ အမျိုးသားတက္ကသိုလ်များက သာလွန်နေတာကို တွေ့ရမှာဖြစ်ပါတယ်။ ဥပမာအားဖြင့် တိုကျို တက္ကသိုလ်ဟာ အခြားသော ဂျပန်တက္ကသိုလ်များထက်လည်းကောင်း၊ မော်စကိုလိုမိုနီဆိုတဲ့ တက္ကသိုလ်ဟာ အခြားသော ရုရှားတက္ကသိုလ်များထက်လည်းကောင်း၊ ဟားဗတ်တက္ကသိုလ်မှာ အခြားသော အမေရိကန်တက္ကသိုလ်များထက်လည်းကောင်း ပိုမိုတန်ဖိုးထားခြင်းခံရပါတယ်။ အမျိုးသား တက္ကသိုလ်ဟာ နိုင်ငံတိုင်းနိုင်ငံတိုင်းက သိဒ္ဓိတင်ထားတဲ့ တက္ကသိုလ်ဖြစ်ပါတယ်။ ထူးခြားတဲ့ အခွင့် အာဏာနှင့်လုပ်ထုံးလုပ်နည်းများဖြင့် ရပ်တည်ရပါတယ်။ အဲဒီလို လုပ်ဆောင်နိုင်ဖို့အတွက်ကို လည်းပဲ အခွင့်အာဏာပေးအပ်တဲ့ဥပဒေ (University Act) ကို ပြဋ္ဌာန်းပေးထားပါတယ်။ ဒီလိုပါပဲ ရန်ကုန် တက္ကသိုလ်ဥပဒေ ၁၉၂၀ ပြည့်နှစ်နှင့် မန္တလေးတက္ကသိုလ်ဥပဒေ ၁၉၅၈ ခုနှစ်မှာ ပြဋ္ဌာန်းခဲ့ပါတယ်။ သို့သော်လည်းပဲ ၁၉၆၅ ခု နောက်ပိုင်းမှစပြီးတော့ တက္ကသိုလ်များမှာ ကိုယ်ပိုင်ဥပဒေမရှိဘဲနဲ့ တစ်ခုတည်းသော ဥပဒေညွှန်ကြားချက်အရ ရပ်တည်ခဲ့ကြတာကိုတွေ့ရပါတယ်။ ဒါကြောင့် လက်ရှိ ကျွန်တော်တို့နိုင်ငံမှာ မည်သည့်တက္ကသိုလ်မှ ထူးခြားတဲ့ဝိသေသလက္ခဏာမရှိ၊ ဂုဏ်ဒြပ်မပေါ်လွင် နိုင်တဲ့ အခြေအနေဖြစ်တာကိုလည်းတွေ့ရပါတယ်။ ဒါကြောင့် အမျိုးသားတက္ကသိုလ်ကို ဥပဒေအရ တည်ထောင်သင့်ကြောင်း အဆိုတင်သွင်းခြင်းဖြစ်ပါတယ်။ အမျိုးသားတက္ကသိုလ်နှစ်ခုကို ပထမ အဆင့်အဖြစ် ရန်ကုန်တိုင်းဒေသကြီးနှင့် မန္တလေးတိုင်းဒေသကြီးတို့မှာ တည်ထောင်သင့်တယ်လို့ ယူဆပါတယ်။ နောင် တိုင်းပြည်ဖွံ့ဖြိုးတိုးတက်လာချိန်မှာ ရှမ်းပြည်နယ်အရှေ့ပိုင်းမှာ တက္ကသိုလ်တစ်ခု ဆက်လက်တိုးချဲ့ဖွင့်လှစ်သင့်ပါတယ်။ ရှမ်းပြည်နယ်အရှေ့ပိုင်း၊ ထိုင်းနိုင်ငံရဲ့အနောက်မြောက်ပိုင်း၊ လာအိုနိုင်ငံနှင့် တရုတ်ပြည်သူ့သမ္မတနိုင်ငံ အနောက်တောင်ပိုင်းဒေသတို့ ပါဝင်တဲ့ မဟာမဲခေါင်ဒေသ ရှဲအဓိကနယ်မြေဟာ ကမ္ဘာ့ရဲစံနှုန်းနှင့်ကြည့်လို့ရှရင် ပညာလစ်ဟာသောနယ်မြေ (Intellectud Vacuum) ဖြစ်နေပါတယ်။ အဲဒီဒေသမှာ မြန်မာနိုင်ငံကနေပြီးမှ ထိပ်တန်းတက္ကသိုလ်တစ်ခု တည်ထောင်ကာ အိမ်နီးချင်းနိုင်ငံများမှ ကျောင်းသားများ တက်ရောက်စေခြင်းအားဖြင့် နောင်မဟာမဲခေါင် ဒေသဖွံ့ဖြိုးရေးနှင့် ပူးပေါင်းဆောင်ရွက်လုပ်ငန်းများ ပိုမိုထိရောက်အောင်မြင်လာနိုင်မယ်လို့ လည်း ယုံကြည်မျှော်လင့်ပါတယ်။ အမျိုးသားတက္ကသိုလ် (National University) များ တည်ထောင်ရာမှာ ကနဦးကုန်ကျစရိတ်များပြားနိုင်ပါတယ်။ ဒါကြောင့် လက်ရှိတည်ဆောက်ပြီး တက္ကသိုလ်ပင်မဆောင် ကြီးများကိုအသုံးပြု နိုင်ပါတယ်။ ထပ်မံလိုအပ်မည့် ကဏ္ဍစုံအတွက် အဆောက်အဦများ ဆောက်လုပ် ပေးရမှာဖြစ်ပါတယ်။ ဥပဒေတွင်ထည့်သွင်းပြဋ္ဌာန်းမှုအတွက် လိုအပ်တဲ့အမျိုးသားတက္ကသိုလ်ရဲ့ ဂုဏ် အင်္ဂါရပ်များကတော့ (၁) တက္ကသိုလ်ရဲ့ ရည်မှန်းချက်ပန်းတိုင် သတ်မှတ်ထားရှိရန် (၂) လွတ်လပ်စွာ ကိုယ်ပိုင်အုပ်ချုပ်ခွင့်ရ (Autonomous University) အဖြစ်သတ်မှတ်ရန်နှင့် ကြီးကြပ်ရေးအဖွဲ့ သို့မဟုတ် တက္ကသိုလ်အုပ်ချုပ်ရေးကောင်စီဖြင့် စီမံအုပ်ချုပ်နိုင်အောင် အခွင့်အာဏာပေးအပ်ရန် (၃) နိုင်ငံတော်အစိုးရ၊ နိုင်ငံတော်အဖွဲ့အစည်းများနှင့် လွတ်လပ်စွာဆက်သွယ်ခွင့် အထောက်အပံ့ရယူ ခွင့်ပြု ရန် (၄) အခြားနည်းလမ်းများဖြင့် လွတ်လပ်စွာရန်ပုံငွေ ရှာယူခွင့်၊ သုံးစွဲခွင့်ပြုရန် (၅) နိုင်ငံခြား သားပညာရှင်များ၊ သင်ကြားရေးဆရာများ ငှားရမ်းခွင့်ပြုရန် (၆) နိုင်ငံခြားသားကျောင်းသားများပါ လက်ခံသင်ကြားခွင့်ပြု န် (၇) ကျောင်းသားကျောင်းသူရဲအဆောင် (Hostel) များပါဝင်သော Residential University ပုံစံတည်ထောင်ခွင့်ပြုရန်၊ ဝိဇ္ဇာ/သိပ္ပံ၊ ဆေးပညာ၊ ကွန်ပျူတာနှင့် နည်းပညာဘာသာစုံသင်ကြားတဲ့ တက္ကသိုလ် (Muti Faculty or Comprehensive University) အဖြစ်တည်ထောင်ရန်၊ သီးခြားရပ်တည်နိုင်တဲ့တက္ကသိုလ်ကြီးဖြစ်စေဖို့အတွက် နိုင်ငံတကာတက္ကသိုလ်များနှင့် Internet ချိတ်ဆက်နိုင်တဲ့ စာကြည့်တိုက်များပါရှိရန်၊ သုတေသနလုပ်ငန်းအတွက် ခေတ်မီတဲ့ ဓာတ်ခွဲခန်းများနှင့် အလုပ်ရုံ (Work Shop) များပါရှိရန်၊ အုပ်ချုပ်ရေးပိုင်းဆိုင်ရာ အဆောက်အအုံများ ပါဝင်ရန်၊ သင်ကြားရေးနှင့် ဝန်ထမ်းနေအိမ်များ၊ ကျောင်းသားကျောင်းသူအဆောင်များ၊ အားကစား ရွာ၊ အနုပညာရွာ၊ ဆေးရုံ၊ ဈေး၊ Mini Market စသည်များပါဝင်ရန်၊ နောက်တစ်ချက်ကတော့ နည်းဥပဒေလုပ်ထုံးလုပ်နည်းတို့ကို တက္ကသိုလ်ကောင်စီက ရေးဆွဲပြဋ္ဌာန်းခွင့်ပြုရန်တို့ ဖြစ်ပါတယ်။ အမျိုးသားတက္ကသိုလ်ကို လွတ်လပ်စွာအခွင့်အာဏာကျင့်သုံးမည့် အုပ်ချုပ်ရေးကောင်စီဖြင့် အုပ်ချုပ်စေရန်အလွန်အရေးကြီးပါတယ်။ ကောင်စီမှာ အစိုးရကိုယ်စားလှယ်များအပြင် သီလ၊ သမာဓိ၊ ပညာကြီးမြင့်ကြတဲ့ ပြင်ပပုဂ္ဂိုလ်အများစု ပညာရှင်ကြီးများပါဝင်ရပါမယ်။ ဒီမိုကရေစီခေတ်မှာ အာဏာရပါတီအပြောင်းအလဲများ မကြာခဏရှိနေမှာဖြစ်ပါတယ်။ ဒါကြောင့်မို့လို့ အာဏာရပါတီ တစ်ခုရဲဩဇာဟာ တက္ကသိုလ်များအပေါ်မှာ မလွှမ်းမိုးရန်အရေးကြီးပါတယ်။ ဒါကြောင့် လွတ်လပ်တဲ့ ကိုယ်ပိုင်အုပ်ချုပ်ခွင့်ရတက္ကသိုလ်ဖြစ်ဖို့ လိုအပ်လှပါတယ်။ ဥက္ကဋ္ဌကြီးနှင့် ကိုယ်စားလှယ်တော်များခင်ဗျား။ သမိုင်းသင်ခန်းစာများရှိခဲ့ပါတယ်။ အဲဒါများ ကတော့ ရန်ကုန်တက္ကသိုလ် ၁၉၂၀ ပြည့်နှစ် ဥပဒေက လွတ်လပ်စွာစီမံအုပ်ချုပ်ခွင့်ကို အောက်စဖို့၊ ကိန်းဘရစ်၊ လန်ဒန်တက္ကသိုလ်တွေလို ပေးခဲ့ပါတယ်။ သို့သော်လည်း အဲဒီတုန်းက ဘုရင်ခံကို အဓိပတိ အဖြစ်ခန့်ခဲ့သောကြောင့် အဲဒီ Autonomous ပုံစံပျက်ခဲ့ရပါတယ်။ အကျိုးဆက်အနေဖြင့် ၁၉၂၀၊ ၁၉၃၆၊ ၁၉၃၈ ခုနှစ်တွေမှာ နိုင်ငံရေးပြဿနာများနှင့် တက္ကသိုလ်များက ကြုံတွေ့ခဲ့ရပါတယ်။ လွတ်လပ်ရေးခေတ်ဦးမှာလည်းပဲ နိုင်ငံတော်ဝန်ကြီးချုပ်ကို အဓိပတိအဖြစ် ဆက်လက်ခန့်အပ်ခဲ့မှု ကြောင့် အာဏာရပါတီနှင့်အတိုက်အခံပါတီများနဲ့ နိုင်ငံရေးအားပြိုင်မှုတွေ တက္ကသိုလ်ပရဝဏ် အတွင်းထပ်မံရောက်ရှိလာကာ ပြဿနာမျိုးစုံဆက်လက်ကြုံတွေ့ရပြန်ပါတယ်။ ဥပမာအားဖြင့် ၁၉၄၉၊ ၁၉၅၃ ခုနှစ်မှာ မတည်ငြိမ်မှုများကြုံတွေ့ခဲ့ရပါတယ်။ တစ်ခါ လမ်းစဉ်ပါတီခေတ်မှာလည်းပဲ ဆိုရှယ်လစ်ပညာရေးမူဝါဒကို တက္ကသိုလ်အတွင်း သွတ်သွင်းခဲ့ပြန်သောကြောင့် ၁၉၆၂ ခု၊ ၁၉၇၄ ခု၊ ၁၉၈၈ ခု မတည်ငြိမ်မှုများထပ်မံကြုံတွေ့ရပြန်ပါတယ်။ ပညာရေးနယ်ပယ်မှာ နိုင်ငံရေးဝင်စွက်မှု များကြောင့် ခေတ်အဆက်ဆက် နိုင်ငံရေးမတည်ငြိမ်မှုများက တက္ကသိုလ်များကိုရိုက်ခတ်ကာ တက္ကသိုလ်တွေရဲ့ ဂုဏ်သိက္ခာနှင့် အဆင့်အတန်းကျဆင်းခဲ့ရပါတယ်။ တစ်ချိန်က တောင်အာရှ ဒေသမှာ အဆင့်အတန်းမြင့်မားခဲ့တဲ့ မြန်မာနိုင်ငံရဲပညာရေးစနစ်ဟာ ၁၉၆၃ ခုနှစ် နောက်ပိုင်း ကနေပြီး ယနေ့အထိ အရှေ့တောင်အာရှရဲ့ အသိအမှတ်ပြုခြင်းပင်မရရှိတော့ပါဘူး။ ဒါကြောင့် ပါတီနိုင်ငံရေးကင်းရှင်းတဲ့ တက္ကသိုလ်ပညာရေးစနစ်တည်ထောင်ရန် အထူးလိုအပ်နေပြီဖြစ်ကြောင်းထပ်မံ တင်ပြလိုပါတယ်။ ဥက္ကဋ္ဌကြီးခင်ဗျား။ ကမ္ဘာ့ထိပ်တန်းနည်းပညာတက္ကသိုလ်ကြီးတစ်ခုဖြစ်တဲ့ မက်ဆာချူးဆက် တက္ကသိုလ် (MIT)မှာ သိပ္ပံနည်းပညာအပြင် ရူပဗေဒ၊ ဓာတုဗေဒ၊ ဇီဝဗေဒ၊ သင်္ချာ၊ စီးပွားရေးနှင့် လူမှုရေးသိပ္ပံမဟာဌာနကြီးများရှိပါတယ်။ ထူးခြားတာက အဲဒီတက္ကသိုလ်က နည်းပညာတက္ကသိုလ် ဖြစ်သော်လည်းပဲ နိုဗယ်ဆုရတဲ့ စီးပွားရေးပညာရှင်အများစုဟာ အဲဒီတက္ကသိုလ်က ပေါ်ထွန်းခဲ့တာ ဟာ မှတ်သားဖွယ်ရာ ဖြစ်ပါတယ်။ တက္ကသိုလ်ကို ပညာနယ်စုံစေခြင်းအားဖြင့် ဘွဲ့ရများအမြင်ပို၍ ကျယ်စေသော အကျိုးရရှိနိုင်ပါတယ်။ လူမှုဆက်ဆံရေးအသိုင်းအဝန်းလည်း ပိုမိုကျယ်ပြန့်စေနိုင်ပါ တယ်။ မိမိတို့ ပြည်ထောင်စုအတွင်းက နယ်မြေဒေသမရွေးတိုင်းရင်းသားအားလုံး Entrance Exam မှာ Qualify ဖြစ်လို့ရှိရင် တက်ရောက်ခွင့်ပြုခြင်းအားဖြင့် အခြေခံတိုင်းရင်းသားစည်းလုံးညီညွတ်မှု ကိုလည်း တည်ဆောက်ပြီးသား ဖြစ်နိုင်ပါတယ်။ နောက်တက္ကသိုလ်ဆိုတဲ့ ဝေါဟာရကိုက ပညာဗိမာန် သဘောဆောင်နေတာကို လေ့လာသိရှိရပါတယ်။ ဒါကြောင့်မို့လို့ ပညာနယ်ကန့်သတ်မထားခြင်း ဖြစ်ကြောင်း သိရှိနိုင်ပါတယ်။ တရုတ်ပြည်တောင်ပိုင်းမှာ အဆင့်မြင့်တက္ကသိုလ်မရှိသေးသောကြောင့် aus:97 South University of Science and Technology (SUST) Scoobežulosofi ၂၀၁၁ ခုနှစ်၊ မတ်လမှာ ဖွင့်လှစ်ခဲ့ကြောင်း သတင်းများအရ သိရှိရပါတယ်။ ငွေကြေးအမြောက်အမြား သုံးပြီးမှ လွတ်လပ်စွာစီမံအုပ်ချုပ်မှု (Autonomy) ပေးထားပြီးတော့မှ တရုတ်နိုင်ငံမှာရှိတဲ့ အခြား တက္ကသိုလ်များထက် ထူးခြားအောင်ပုံဖော်ခဲ့ကြောင်း လေ့လာသိရှိရပါတယ်။ မက်ဆာချူးဆက် တက္ကသိုလ်ကဲ့သို့ ပညာနယ်စုံအောင် သင်ကြားနိုင်ဖို့ စီမံထားကြောင်းလည်း လေ့လာသိရှိရပါတယ်။ အလားတူ University of Science and Technology Hanoi ကို ဗီယက်နမ်အစိုးရက ဖွင့်လှစ်ရန် စီမံနေပါတယ်။ အာရှဖွံ့ဖြိုးရေးဘဏ်မှ ချေးငွေဒေါ်လာသန်း ၁၀၀ ရရှိဖို့ ဗီယက်နမ်ဝန်ကြီးချုပ် ကိုယ်တိုင်ညှိနှိုင်းပေးသည်ဟုလည်း သတင်းဂျာနယ်မှာ ဖတ်ကြားရပါတယ်။ အလားတူ ပြင်သစ်အစိုးရ ထံမှလည်း ဒေါ်လာသန်း ၁၃၀ ဖိုး နည်းပညာအကူအညီများ ရရှိကြောင်း ဖော်ပြထားပါတယ်။ ဥက္ကဋ္ဌကြီးခင်ဗျား။ ခေတ်မီဖွံ့ဖြိုးတိုးတက်တဲ့ ဒီမိုကရေစီနိုင်ငံသစ်ကို အရှိန်အဟုန်ဖြင့် တည်ထောင်တဲ့နေရာ နိုင်ငံတကာအဆင့်မီတဲ့ မျိုးဆက်သစ်ပညာရှင်တွေ အများကြီးလိုအပ်ပါတယ်။ ဒီနေရာမှာ အခွင့်သင့်လို့ တင်ပြလိုတာကတော့ အလွတ်ကျက်ပြီးတော့မှဖြေတဲ့ စာမေးပွဲစနစ် တစ်နည်းအားဖြင့်တော့ ဆရာကို ဗဟိုပြု သင်ကြားတဲ့စနစ်၊ ဒီနေ့ ကမ္ဘာမှာမရှိသလောက် ပျောက်ကွယ်နေပါပြီ။ စဉ်းစားတွေးခေါ်တတ်အောင်၊ ဝေဖန်ပိုင်းခြားတတ်အောင်၊ ပြဿနာကို ဖြေရှင်းတတ်အောင်၊ အဓိက သင်ကြားပေးသောစနစ် တစ်နည်းအားဖြင့် ကျောင်းသားကို ဗဟိုပြု သင်ကြားတဲ့စနစ်က ဒီနေ့ ကမ္ဘာမှာ ထွန်းကားနေပါတယ်။ ဆက်စပ်ပြီးတော့မှ သိပ္ပံနှင့်နည်းပညာဘွဲ့လွန်ဖြစ်တဲ့ မဟာဘွဲ့၊ ပါရဂူ ဘွဲ့တွေ့နှင့် ပတ်သက်လို့ သုတေသန (Research) က လွန်စွာအရေးကြီးလှပါတယ်။ သုတေသနပြု နိုင်ဖို့ အတွက်လည်း နိုင်ငံတကာတက္ကသိုလ်များနဲ့ Internet ချိတ်ဆက်နိုင်တဲ့ စာကြည့်တိုက်ကြီးတွေ၊ ပစ္စည်းကိရိယာစုံလင်တဲ့ ဓာတ်ခွဲခန်းတွေ၊ အလုပ်ရုံ (Work Shop) တွေလိုအပ်ပါတယ်။ သုတေသနပြု ရာက ထွက်ပေါ်လာတဲ့ရလဒ်ဟာ နယ်ပယ်သစ်တွေ့ရှိမှု (New Finding) ဖြစ်ရပါမယ်။ အဲ့ဒီရလဒ်တွေကိုအခြေခံတဲ့ ဘွဲ့လွန်ကျမ်း(Thesis) ကို ပြုစုတင်သွင်းရပါတယ်။ တင်သွင်းလိုက်တဲ့ ဘွဲ့လွန်ကျမ်းကို ရှေးဦးစွာ ကျမ်းကြီးကြပ်သူ(Supervisor)များက အကြိမ်ကြိမ်စစ်ဆေးပြီး တော့မှ Internet Website မှတစ်ဆင့် နိုင်ငံတကာတက္ကသိုလ်များသို့ လွှင့်တင်ကြော်ငြာထားရပါတယ်။ နိုင်ငံတကာမှ အလားတူဘာသာရပ်ကို လေ့လာနေကြတဲ့ ကျောင်းသားများ၊ ပညာရှင်များထံ ကနေပြီးမှ ဝေဖန်မှုတွေ၊ စစ်ဆေးမှုတွေ၊ စောကျောမှုတွေကို ကျမ်းပြု သူက ပြန်လည်ရှင်းလင်းဖြေကြား Defend လုပ်ရပါတယ်။ အဲဒီအဆင့်များကို ကျော်လွန်နိုင်ပါမှ ထိုကျမ်း(Thesis)ကို နည်းပညာ သိပ္ပံဂျာနယ်၊ မဂ္ဂဇင်းတွေမှာ ထည့်သွင်းဖော်ပြအသိအမှတ် ပြုပေးကြပါတယ်။ အဲဒီနောက်တော့မှ မဟာဘွဲ့တို့၊ ပါရဂူဘွဲ့တိုကို ရရှိကြပါတယ်။ နယ်ပယ်သစ်တွေ့ရှိတဲ့ အဆင့်အတန်းမြင့်မားတဲ့ကျမ်း (Thesis) တွေကို တက္ကသိုလ်သင်ရိုးဇယားမှာ ပြန်လည်ထည့်သွင်း ပြဋ္ဌာန်းကြပါတယ်။ ဒါကြောင့်မို့လို့ ဖွံ့ဖြိုးတဲ့နိုင်ငံများမှာရှိတဲ့ တက္ကသိုလ်များရဲ့ သင်ရိုးညွှန်းတမ်း၊ သင်ရိုးဇယားများဟာ အမြဲခေတ်မီ နေကြောင်း လေ့လာသိရှိရပါတယ်။ လက်ရှိမြန်မာနိုင်ငံတက္ကသိုလ်တွေမှာ မပြည့်စုံမှုများစွာကြောင့် သုတေသန (Research) ကလည်း မဖြစ်စတိလောက်ပဲလုပ်နိုင်ပါသေးတယ်။ ဘွဲ့လွန်ကျမ်းများ ကိုလည်းပဲ Course Work အပေါ် အခြေခံရေးသားကြရသောကြောင့် နယ်ပယ်သစ်ကိုလည်း မတွေ့ရှိနိုင်ပါဘူး။ နိုင်ငံတကာအသိအမှတ်ပြုမှုကိုလည်း မရရှိသလောက်ဖြစ်ပါတယ်။ ဒါကြောင့် နိုင်ငံတော်ရဲ့ စီးပွားရေး၊ ဘဏ္ဍာရေးအဆင်ပြေတဲ့အချိန်မှာ နိုင်ငံရေးကင်းရှင်းတဲ့ နိုင်ငံရေးစွက်ဖက်မှု မရှိတဲ့ လွတ်လပ်တဲ့ အမျိုးသားတက္ကသိုလ် (National University) ကို ဥပဒေပြဋ္ဌာန်းကာ တည်ထောင်ဖွင့်လှစ်ပေးသင့်ပါကြောင်း အဆိုတင်သွင်းအပ်ပါတယ်ခင်ဗျား။ (ဩဘာသံများ)</speech>
<speech type="speaker">အဆိုကိုထောက်ခံမယ့် ကိုယ်စားလှယ်အားဖိတ်ခေါ်ပါတယ်</speech>
<speech>ဦးဌေးမောင်(ဆောမဲဆန္ဒနယ်)။ လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်အားလုံး ကျန်းမာ၊ ချမ်းသာကြပါစေကြောင်း ဆုတောင်းမေတ္တာပို့သ အပ်ပါတယ်။ ကျွန်တော်ကတော့ မကွေးတိုင်းဒေသကြီး၊ ဆောမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးဌေးမောင် ဖြစ်ပါတယ်။ ကျွန်တော့်အနေနဲ့ သူရဦးအောင်ကို၊ ကန်ပက်လက် မဲဆန္ဒနယ်တင်သွင်းတဲ့ အမျိုးသားတက္ကသိုလ် (National University) ဥပဒေပြဋ္ဌာန်း တည်ထောင် ဖွင့်လှစ်ရန် အဆိုဟာ ခေတ်ကာလအခြေအနေအချိန်အခါနှင့်အညီ ဖော်ဆောင်သင့်တဲ့ ကိစ္စအတွက် တင်သွင်းသည့် အဆိုဖြစ်သောကြောင့် လေးလေးနက်နက်ထောက်ခံပါကြောင်း တင်ပြအပ်ပါတယ် ခင်ဗျား။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ ကန်ပက်လက်မဲဆန္ဒနယ်မှ လွှတ်တော် ကိုယ်စားလှယ် သူရဦးအောင်ကို တင်သွင်းတဲ့ အဆိုကို ကိုယ်စားလှယ်တစ်ဦးက ထောက်ခံသွားပါ တယ်။ ဒီအဆိုကို လက်ခံဆွေးနွေးရန် သင့်၊ မသင့် လွှတ်တော်ရဲ့ ဆန္ဒရယူပါတယ်။ သူရဦးအောင်ကို တင်သွင်းတဲ့အဆိုကို လက်ခံဆွေးနွေးရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူသူရှိပါသလားခင်ဗျား။ သဘောမတူတဲ့သူမရှိတဲ့အတွက် ကန်ပက်လက်မဲဆန္ဒနယ်မှ လွှတ်တော်ကိုယ်စားလှယ် သူရဦးအောင်ကို တင်သွင်းတဲ့အဆိုနဲ့စပ်လျဉ်းပြီး လွှတ်တော်က လက်ခံဆွေးနွေးရန် ဆုံးဖြတ်ကြောင်း ကြေညာပါတယ်။ (ဩဘာသံများ)</speech>
<title>သူရဦးအောင်ကို၊ ကန်ပက်လက်မဲဆန္ဒနယ်၏အဆိုနှင့်စပ်လျဉ်း၍ဆွေးနွေးလိုသည့် လွှတ်တော်ကိုယ်စားလှယ်များရှိလျှင်အမည်စာရင်းတင်သွင်းနိုင်ကြောင်း ဥက္ကဋ္ဌကကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ သူရဦးအောင်ကိုတင်သွင်းတဲ့အဆိုနှင့် စပ်လျဉ်း၍ဆွေးနွေးလိုသူများ ယနေ့ညနေပိုင်းတွင် သက်ဆိုင်ရာသို့ စာရင်းပေးသွင်းရန် ဖြစ်ပါတယ်</speech>
</motion></section>
<section value="bill"><bill>
<title>အလုပ်သမားရေးရာအငြင်းပွားမှုဖြေရှင်းရေးဥပဒေကြမ်းကို သက်ဆိုင်ရာပြည်ထောင်စုအဆင့်အဖွဲ့အစည်းဝင်ကတင်သွင်းခြင်း</title>
<speech type="speaker">အစီအစဉ် ၁၂ ဖြစ်ပါတယ်။ လွှတ်တော်ကိုယ်စားလှယ်တော်များခင်ဗျား။ ပြည်သူ့လွှတ်တော်ဆိုင်ရာနည်းဥပဒေ ၁၅၄ နည်းဥပဒေခွဲ(က)အရ သက်ဆိုင်ရာပြည်ထောင်စုအဆင့်အဖွဲ့အစည်းဝင်က အလုပ်သမားရေးရာအငြင်းပွားမှုဖြေရှင်းရေးဥပဒေကြမ်းကိုတင်သွင်းရန် ဖြစ်ပါတယ်။ သက်ဆိုင်ရာပြည်ထောင်စုအဆင့်အဖွဲ့အစည်းဝင်အား ဥပဒေကြမ်းတင်သွင်းရန် ဖိတ်ခေါ်ပါ တယ်</speech>
<speech><agency id="71">ဦးအောင်ကြည်(ပြည်ထောင်စုဝန်ကြီး၊ အလုပ်သမားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ မင်္ဂလာအပေါင်းနှင့် ပြည့်စုံကြ ပါစေလို့ ဆုတောင်းမေတ္တာပို့သအပ်ပါတယ်။ ကျွန်တော်ကတော့ အလုပ်သမားဝန်ကြီးဌာနမှ ပြည်ထောင်စုဝန်ကြီး ဦးအောင်ကြည်ဖြစ်ပါတယ်။ ဥက္ကဋ္ဌကြီးခင်ဗျား။ မြန်မာနိုင်ငံအတွင်းရှိ အလုပ် သမားများရဲ့အခွင့်အရေးကို ကာကွယ်စောင့်ရှောက်ရန် အလုပ်ရှင်နှင့် အလုပ်သမားများအကြား ဆက်ဆံရေးကောင်းမွန်ပြီး လုပ်ငန်းခွင်အေးချမ်းသာယာစေရန်၊ အလုပ်ရှင်နှင့်အလုပ်သမား အငြင်းပွားမှုများအား တရားမျှတစွာဖြေရှင်းဆောင်ရွက်ပေးခြင်းဖြင့် ရပိုင်ခွင့်များကို မှန်ကန်စွာနဲ့ မြန်ဆန်စွာရရှိစေရန် ရည်ရွယ်ပြီးတော့မှ အလုပ်သမားရေးရာအငြင်းပွားမှုဖြေရှင်းရေးဥပဒေကြမ်းကို ရေးဆွဲပြုစုခဲ့ခြင်းဖြစ်ပါတယ်။ တည်ဆဲ The Trade Dispute Act, 1939 အရ ဗဟိုဝါဏိဇ္ဇ ပဋိပက္ခကော်မတီ၏ အဆုံးအဖြတ်သည် အပြီးအပြတ်ဖြစ်ပြီး အယူခံပိုင်ခွင့်မရှိခြင်း၊ စာချွန်တော် လျှောက်ထားပိုင်ခွင့်မရှိခြင်းကဲ့သို့သော ၂၀၀၈ ခုနှစ် နိုင်ငံတော်ဖွဲ့စည်းပုံအခြေခံဥပဒေနှင့် ညီညွတ်မှု မရှိသည့်ပြဋ္ဌာန်းချက်များ ပါဝင်နေခြင်းကြောင့်လည်းကောင်း၊ အလုပ်ရှင်နှင့်အလုပ်သမား အငြင်းပွား မှုအမျိုးအစားများ ခွဲခြားပြဋ္ဌာန်းထားမှုမရှိခြင်း၊ ဖျန်ဖြေရေးအဖွဲ့၊ ခုံသမာဓိအဖွဲ့များဖွဲ့စည်းဆောင်ရွက် ရာ၌ အလုပ်ရှင်၊ အစိုးရ၊ အလုပ်သမား သုံးပွင့်ဆိုင်ဖွဲ့စည်းမှုသည် ပြည့်စုံမှုမရှိခြင်း၊ ဖြေရှင်းဆောင်ရွက် ပေးရမည့် အချိန်ကာလသတ်မှတ်ချက်ကို ဥပဒေတွင်မပြဋ္ဌာန်းထားခြင်းစသည့် နိုင်ငံတကာစံနှုန်းများ နှင့် ပြည့်မီမှုမရှိခြင်းကြောင့်လည်းကောင်း အလုပ်သမားရေးရာ အငြင်းပွားမှုဖြေရှင်းရေးဥပဒေသစ် (မူကြမ်း) ကို တင်ပြရခြင်းဖြစ်ပါတယ်။ ဒီမူကြမ်းကိုရေးဆွဲရာ၌ ဌာနဆိုင်ရာဥပဒေပညာရှင်များ၊ ပြင်ပမှဥပဒေရေးရာကျွမ်းကျင်သူများထံမှ အကြံဉာဏ်များကိုရယူပြီးတစ်နှစ်ခန့် အချိန်ယူရေးဆွဲခဲ့ ပါတယ်။ ထို့အပြင် ၂၀၁၂ ခုနှစ်၊ ဇန်နဝါရီလ ၂၂ ရက်မှ ၂၈ ရက်နေ့အထိ မြန်မာနိုင်ငံသို့ လာရောက်ခဲ့ သော အပြည်ပြည်ဆိုင်ရာအလုပ်သမားရေးရာအဖွဲ့၊ အဆင့်မြင့်ကိုယ်စားလှယ်အဖွဲ့နှင့် ဆွေးနွေး ညှိနှိုင်းမှုများပြု လုပ်ခဲ့ပြီး ယင်းအဖွဲ့နှင့်အတူပါရှိလာသော ILO စံနှုန်းထားများကော်မတီ ဥပဒေရေးရာ ကျွမ်းကျင်သူများထံမှလည်း အကြံဉာဏ်များကို ရယူအသုံးပြု ထားပါတယ်။ ဤဥပဒေမူကြမ်းကို ရေးဆွဲရာမှာ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေပုဒ်မနှင့် ကိုက်ညီ စေရန်လည်းကောင်း၊ နိုင်ငံတကာကျင့်သုံးမှုများဖြစ်သည့် ILO ပြဋ္ဌာန်းချက်အမှတ် ၁၅၁၊ ၁၅၄၊ တိုက်တွန်းချက်အမှတ် ၉၂၊ ၁၆၃ တို့နှင့် ညီညွတ်စေရန်လည်းကောင်း၊ အာဆီယံနိုင်ငံများ၏ အလုပ်သမားရေးရာအငြင်းပွားမှုဖြေရှင်းရေးဥပဒေများနှင့်လည်းကောင်း လေ့လာပြီး မြန်မာနိုင်ငံနှင့် လိုက်လျောညီထွေမှုရှိစေရန် ပြုစုရေးဆွဲထားခြင်းဖြစ်ပါတယ်။ ဥက္ကဋ္ဌကြီးခင်ဗျား။ အလုပ်သမားရေးရာ အငြင်းပွားမှုဖြေရှင်းရေးဥပဒေကြမ်းကို ပြည်သူ့လွှတ်တော်က ဆွေးနွေးစဉ်းစားပေးနိုင်ပါရန် အဆို တင်သွင်းအပ်ပါတယ်ခင်ဗျား။ (ဩဘာသံများ)</speech>
<title>အလုပ်သမားရေးရာအငြင်းပွားမှုဖြေရှင်းရေးဥပဒေကြမ်းနှင့်စပ်လျဉ်း၍ ပြည်သူ့လွှတ်တော် ဥပဒေကြမ်းကော်မတီ၏အစီရင်ခံစာကို ဥပဒေကြမ်းကော်မတီဥက္ကဋ္ဌ သို့မဟုတ် ဥက္ကဋ္ဌက တာဝန်ပေးအပ်သူက ဖတ်ကြားရှင်းလင်းခြင်း</title>
<speech type="speaker">အလုပ်သမားရေးရာအငြင်းပွားမှုဖြေရှင်းရေးဥပဒေကြမ်းနှင့် စပ်လျဉ်း၍ ပြည်သူ့လွှတ်တော် ဥပဒေကြမ်းကော်မတီရုံအစီရင်ခံစာကို ကော်မတီမှတာဝန်ပေးအပ်သူက ဖတ်ကြား ရှင်းလင်းဖို့ ဖိတ်ခေါ်ပါတယ်။</speech>
<speech><mp id="240">ဦးသောင်း(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီး၊ ပြည်သူ့လွှတ်တော် ကိုယ်စားလှယ်ကြီးများနဲ့ ပြည်ထောင်စုဝန်ကြီးများခင်ဗျား။ ကိုယ်စိတ်နှစ်ဖြာ ကျန်းမာ၊ ချမ်းသာကြပါစေကြောင်း မေတ္တာပို့သနှုတ်ခွန်းဆက်လိုက်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ မော်လိုက်မဲဆန္ဒနယ်မှ ဦးသောင်းဖြစ်ပါတယ်။ ကျွန်တော့်အနေနဲ့ ပြည်သူ့ လွှတ်တော် ဥပဒေကြမ်းကော်မတီဝင်တစ်ဦးဖြစ်ပါတယ်။ ကျွန်တော်ကတော့ အလုပ်သမားရေးရာ အငြင်းပွားမှုဖြေရှင်းရေးဥပဒေကြမ်းကို ဥပဒေကြမ်းကော်မတီရဲ့ကိုယ်စား လေ့လာသုံးသပ်တွေ့ရှိချက် များကို ဖတ်ကြားတင်သွင်းသွားမှာဖြစ်ပါတယ်။ ၁။ အထက်အကြောင်းအရာပါကိစ္စနှင့်ပတ်သက်၍ အလုပ်သမားဝန်ကြီးဌာနမှ ပေးပို့သော အလုပ်သမားရေးရာအငြင်းပွားမှုဖြေရှင်းရေးဥပဒေကြမ်းကို စိစစ်ရန် ရည်ညွှန်းပါစာဖြင့် ဥပဒေကြမ်းကော်မတီသို့ ပေးပို့လာခဲ့ပါသည်။ ၂။ အဆိုပါဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီအနေဖြင့် ၈-၂-၂၀၁၂ ရက်နေ့တွင် လည်းကောင်း၊ ဥပဒေကြမ်းကော်မတီနှင့် ဥပဒေရေးရာအထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်တို့သည် ၉-၂-၂၀၁၂ ရက်နေ့တွင်လည်းကောင်း ညှိနှိုင်းဆွေးနွေးခဲ့ပါသည်။ ထိုသို့ ညှိနှိုင်း ဆွေးနွေးခဲ့ရာ အလုပ်သမားရေးရာကိစ္စရပ်များကို လက်တွေ့စီမံခန့်ခွဲနေသည့် အလုပ်သမားဝန်ကြီး ဌာနမှ တာဝန်ရှိသူများနှင့် တွေ့ဆုံညှိနှိုင်းရန်လိုအပ်သည်ဟု သုံးသပ်ရရှိသဖြင့် ၁၁-၂-၂၀၁၂ ရက်နေ့ တွင် ဥပဒေကြမ်းကော်မတီ၊ ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်၊ တောင်သူလယ်သမား၊ အလုပ်သမားနှင့်လူငယ်ရေးရာကော်မတီ၊ အလုပ်သမားဝန်ကြီး ဌာနမှ တာဝန်ရှိသူများနှင့် ထပ်မံတွေ့ဆုံညှိနှိုင်းခဲ့ပါသည်။ ထိုကဲ့သို့ တွေ့ဆုံညှိနှိုင်းရာ၌ အလုပ်သမား ဝန်ကြီးဌာနအနေဖြင့် ခေတ်အဆက်ဆက်က ပြဋ္ဌာန်းခဲ့သော ဥပဒေ၊ နည်းဥပဒေ၊ အမိန့်၊ ညွှန်ကြားချက် များ၊ အိမ်နီးချင်းပြည်ပနိုင်ငံများက လက်ရှိကျင့်သုံးလျက်ရှိသော ဥပဒေများနှင့် အပြည်ပြည်ဆိုင်ရာ အလုပ်သမားရေးရာအဖွဲ့ချုပ်၏ မူဝါဒများကို ကျယ်ကျယ်ပြန့်ပြန့် တင်ပြဆွေးနွေးခဲ့ပြီး လက်တွေ့ ခေတ်စနစ်နှင့်ဆီလျော်မှုရှိစေရန် ပြင်ဆင်ဖြည့်စွက်ဆောင်ရွက်ခဲ့ပါသည်။ ၃။ အလုပ်သမားရေးရာအငြင်းပွားမှုဖြေရှင်းရေးဥပဒေကြမ်း၌ အခန်းပေါင်း ၁၀ ခန်း၊ ပုဒ်မပေါင်း ၅၉ ခုပါဝင်ပြီး ဥပဒေကြမ်းကော်မတီအနေဖြင့် သက်ဆိုင်ရာကော်မတီ၊ ကော်မရှင်၊ အလုပ်သမား ဝန်ကြီးဌာနတို့နှင့် တွေ့ဆုံညှိနှိုင်းမှုရလဒ်များအပေါ်အခြေခံ၍ ဥပဒေကြမ်းများစိစစ်ရာတွင် အခြေခံ ရမည့်မူ ၁၂ ချက်ဖြင့် စိစစ်ခဲ့ပါသည်။ ၄။ ထိုသို့ စိစစ်ခဲ့ရာ ဖွဲ့စည်းပုံအခြေခံဥပဒေပါပြဋ္ဌာန်းချက်များနှင့် ညီညွတ်မှုရှိခြင်း၊ နိုင်ငံတော်နှင့် နိုင်ငံသားများ၏ အကျိုးစီးပွားကို အလေးထားပြီး ကာကွယ်စောင့်ရှောက်မှုကို ဦးတည်ခြင်း၊ နိုင်ငံတော် ၏ ပကတိအခြေအနေများနှင့် လိုက်လျောညီထွေရှိခြင်း စသည့်အချက်များနှင့် ကိုက်ညီမှုရှိစေရန် အတွက်လည်းကောင်း၊ အလုပ်သမားများ၏ အခွင့်အရေးကို အပြည့်အဝကာကွယ်နိုင်ရန်အတွက် လည်းကောင်း၊ နိုင်ငံတကာနှင့် အပြည်ပြည်ဆိုင်ရာအလုပ်သမားရေးရာအဖွဲ့များ၏ စံချိန်စံညွှန်းများ နှင့် လိုက်လျောညီထွေရှိစေရန်အတွက်လည်းကောင်း၊ အတည်ပြုပြဋ္ဌာန်းထားခဲ့ပြီးသော အလုပ် သမားအဖွဲ့အစည်းဥပဒေပါ ပြဋ္ဌာန်းချက်များနှင့် ဆီလျော်ညီညွတ်မှုရှိစေရန်အတွက်လည်းကောင်း၊ လက်တွေ့ကျင့်သုံးရာ၌ အောင်မြင်မှုရှိစေရန်အတွက်လည်းကောင်း ဤဥပဒေကြမ်းကို ပြင်ဆင် ဖြည့်စွက်ချက်ဖြင့် သဘောတူပါကြောင်း ပြည်သူ့လွှတ်တော်ဆိုင်ရာ နည်းဥပဒေပုဒ်မ ၄၅ နှင့်အညီ အစီရင်ခံတင်ပြအပ်ပါသည်။ မူရင်းဥပဒေပေါ်တွင် ပြည်သူ့လွှတ်တော် ဥပဒေကြမ်းကော်မတီ၏ ပြင်ဆင်ဖြည့်စွက်ချက်များကို ဇယားတွင်ဖော်ပြထားပြီး ကိုယ်စားလှယ်တော်ကြီးများထံ ဝေငှထားပြီး ဖြစ်ပါတယ်။ အချိန်ကိုလေးစားသောအားဖြင့် အချက်တစ်ချက်ချင်းအလိုက် ပြင်ဆင်ဖြည့်စွက်ချက်များကိုသီးခြားဖော်ပြခြင်း မပြု တော့ပါကြောင်း တင်ပြရင်းနိဂုံးချုပ်အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
<title>ပြည်သူ့လွှတ်တော်ဥက္ကဋ္ဌက အလုပ်သမားရေးရာအငြင်းပွားမှုဖြေရှင်းရေးဥပဒေကြမ်းကို ဆွေးနွေးမည့်လွှတ်တော်ကိုယ်စားလှယ်များအမည်စာရင်းတင်သွင်းနိုင်ကြောင်းကြေညာခြင်း</title>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်ဆိုင်ရာ နည်းဥပဒေ ၁၅၆ အရ အလုပ်သမားရေးရာအငြင်းပွားမှုဖြေရှင်းရေးဥပဒေကြမ်းနှင့်စပ်လျဉ်း၍ ဆွေးနွေးမည့်ရက်ကို ထပ်မံကြေညာပါ့မယ်။ ဆွေးနွေးလိုတဲ့လွှတ်တော်ကိုယ်စားလှယ်များအနေနဲ့ မိမိ ဆွေးနွေးလိုသော အပိုဒ်၊ အပိုဒ်ခွဲများကိုဖော်ပြ၍ ၁၈-၂-၂၀၁၂ ရက်နေ့ နောက်ဆုံးထားပြီး ပြည်သူ့ လွှတ်တော် ဒုတိယညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်းကြေညာပါတယ်။</speech>
</bill><bill>
<title>နိုင်ငံခြားသုံးငွေဆိုင်ရာဥပဒေကြမ်းကို ဘဏ်များနှင့် ငွေကြေးဆိုင်ရာဖွံ့ဖြိုးတိုးတက်ရေးကော်မတီကတင်သွင်းခြင်း</title>
<speech type="speaker">အမှတ်စဉ် ၁၅ ၊ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော် ဆိုင်ရာနည်းဥပဒေ ၁၅၄ နည်းဥပဒေခွဲ(က)အရ ဘဏ်များနှင့် ငွေကြေးဆိုင်ရာဖွံ့ဖြိုးတိုးတက်ရေး ကော်မတီက နိုင်ငံခြားသုံးငွေဆိုင်ရာဥပဒေကြမ်းကို တင်သွင်းရန် ဖြစ်ပါတယ်။ ဘဏ်များနှင့်ငွေကြေး ဆိုင်ရာဖွံ့ဖြိုးတိုးတက်ရေးကော်မတီအား ဥပဒေကြမ်းတင်သွင်းရန် ဖိတ်ခေါ်ပါတယ်</speech>
<speech>အောင်သောင်း(ဥက္ကဋ္ဌ၊ဘဏ်များနှင့် ငွေကြေးဆိုင်ရာဖွံ့ဖြိုးတိုးတက်ရေးကော်မတီ)။ ။ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး ကျန်းမာ၊ ချမ်းသာပါ စေလို့ ဆုမွန်ကောင်းတောင်းရင်း ဂါရဝပြုပါတယ်။ မန္တလေးတိုင်းဒေသကြီး၊ တောင်သာမဲဆန္ဒနယ်မှ ပြည်သူ့လွှတ်တော်ကိုယ်စားလှယ်ဖြစ်ပြီး ပြည်သူ့လွှတ်တော်၏ ဘဏ်များနှင့်ငွေကြေးဆိုင်ရာဖွံ့ဖြိုး တိုးတက်ရေးကော်မတီဥက္ကဋ္ဌဖြစ်ပါတယ်။ ယခုကျွန်တော်အဆိုပြု တင်သွင်းမှာက ၁၉၄ရ ခုနှစ် နိုင်ငံခြားသုံးငွေလဲလှယ်မှုစည်းမျဉ်းသတ်မှတ်ရေးအက်ဥပဒေ (Foreign Exchange Regulation Act, 1947)သည် ပြောင်းလဲတိုးတက်လာသော ခေတ်အခြေအနေနှင့်လိုက်လျောညီထွေမှုမရှိပါသဖြင့် တည်ဆဲဖြစ်သော ယင်းဥပဒေကိုရုပ်သိမ်းပြီး နိုင်ငံခြားသုံးငွေဆိုင်ရာဥပဒေသစ်တစ်ရပ်ပြဋ္ဌာန်းပေးသင့်ပါကြောင်းအဆိုကို တင်သွင်းမှာဖြစ်ပါတယ်။ ပြည်ထောင်စုသမ္မတမြန်မာနိုင်ငံတော်သည် ယခုအခါ နိုင်ငံတော်ဖွဲ့စည်းပုံအခြေခံဥပဒေ ပုဒ်မ ၃၅ ပါပြဋ္ဌာန်းချက်နှင့်အညီ ဈေးကွက်စီးပွားရေး စနစ်ကိုကျင့်သုံးလျက်ရှိနေပါတယ်။ နိုင်ငံတော်နှင့်နိုင်ငံသားများ အကျိုးစီးပွားအတွက် ဆောင်ရွက်နေ ခြင်းလည်းဖြစ်ပါသည်။ ထိုသို့ဆောင်ရွက်ရာတွင် အခက်အခဲတစ်ခုမှာ နိုင်ငံခြားငွေနှင့်စပ်လျဉ်း၍ နိုင်ငံသားများလွတ်လပ်စွာကိုင်ဆောင်ခွင့်၊ လဲလှယ်ခွင့်၊ လွှဲပြောင်းခွင့် အခွင့်အရေးများရရှိခြင်းမရှိရန် ၁၉၄ရ ခုနှစ် နိုင်ငံခြားငွေလဲလှယ်မှုစည်းမျဉ်းသတ်မှတ်ရေးအက်ဥပဒေပါ ပြဋ္ဌာန်းချက်များက ထိန်းချုပ်ထားပါသည်။ နိုင်ငံတော်နှင့် နိုင်ငံသားများအကျိုးစီးပွားအတွက် ဆောင်ရွက်ရာတွင် နိုင်ငံခြားသုံးငွေကြေးနှင့်စပ်လျဉ်း၍ အတိုင်းအတာတစ်ခုအထိ လွတ်လပ်ခွင့်ပြုမှသာ နိုင်ငံတကာနှင့် ကုန်သွယ်ရေး၊ စီးပွားရေး၊ ရင်းနှီးမြှုပ်နှံရေးစသည်တို့မှာ ပိုမိုအကျိုးရှိနိုင်မည်ဖြစ်ပါတယ်။ သို့ပါ၍ နိုင်ငံတော်နှင့် နိုင်ငံသားများ အကျိုးစီးပွားပိုမိုတိုးတက်ကောင်းမွန်လာနိုင်ရေးအတွက် ရည်ရွယ်ပြီး ယခုအဆိုကို တင်သွင်းရခြင်းဖြစ်ပါတယ်။ ဥက္ကဋ္ဌကြီးခင်ဗျား။ အက်ဥပဒေပုဒ်မ ၁ တွင် မည်သည့်အရပ်ဒေသတွင်မဆို ရောက်ရှိနေကြ သော နိုင်ငံခြားသားများ၊ အစိုးရအမှုထမ်းများနှင့် သက်ဆိုင်စေရမည်ဟု Extra Editorid Judistration ပြဋ္ဌာန်းထားခြင်းဖြစ်သဖြင့် နိုင်ငံသားများအနေဖြင့် နိုင်ငံတွင်းရှိနေခြင်းသာမက ပြည်ပရောက်နေလျှင်လည်း အရေးယူခံရမည်ဖြစ်ပါတယ်။ နယ်မြေကျော်လွန်စီရင်ပိုင်ခွင့်ရှိကြောင်း ပြဋ္ဌာန်းထားခြင်းဖြစ်၍ သင့်လျော်ခြင်းမရှိကြောင်း တွေ့ရှိရပါတယ်။ ယင်းအက်ဥပဒေပုဒ်မ ၅ ပုဒ်မခွဲ (၁)တွင် နိုင်ငံခြားသုံးငွေလဲလှယ် ရောင်းဝယ်ရေးရရှိသူမှအပ မည်သူမှ နိုင်ငံခြားသုံးငွေ ကြီးကြပ်ရေး ဝင် Controller ၏ ခွင့်ပြုချက်မရဘဲ ပြည်တွင်းပြည်ပမှာ နိုင်ငံခြားသုံးငွေ လဲလှယ် ရောင်းဝယ်ခွင့် မရှိသူထံမှ နိုင်ငံခြားသုံးငွေဝယ်ယူခြင်း၊ ချေးယူခြင်း၊ ၎င်းအား ချေးငှားခြင်း၊ ရောင်းချခြင်း သို့မဟုတ် ၎င်းနှင့်လဲလှယ်ခြင်းမပြုရဟု လည်းကောင်း၊ ပုဒ်မ ၆ ပုဒ်မခွဲ(၁)ပါ နိုင်ငံခြားသုံးငွေကြီးကြပ်ရေးဝင် Controller က ယေဘုယျ သို့မဟုတ် အထူးကင်းလွတ်ခွင့်ပေးထားသည်မှအပ နိုင်ငံခြားသုံးငွေ ပေးသုံးမှုနှင့်စပ်လျဉ်း၍ ကန့်သတ်ထားသည့်အတွက် နိုင်ငံသားများအတွက် တင်းကြပ်လွန်းကြောင်းတွေ့ရှိရပါတယ်။ ပုဒ်မ ၉ တွင် ရွှေ၊ ငွေ၊ နိုင်ငံခြားသုံးငွေ၊ ကျောက်မျက်ရတနာ၊ ဘဏ်ငွေစက္ကူများ ပြည်ပမှတင်သွင်းခြင်းမပြုရန်၊ ပြည်ပသို့ တင်ပို့ခြင်းမပြုရန် တားမြစ်ထားသည့် ပြဋ္ဌာန်းချက် များရှိနေပြီး ဆန့်ကျင်ပါက ဥပဒေပုဒ်မ ၂၄ ပုဒ်မခွဲ(၁)အရ ထောင်ဒဏ် ၃ နှစ်အထိ ချမှတ်နိုင်ကြောင်း တွေ့ရှိရပါတယ်။ ကျန်ပုဒ်မများမှာလည်းပဲ ပုဒ်မ ၅၊ ၆၊ ၉ တို့နှင့်ဆက်စပ်ပြီး ကန့်သတ်ချက်များပါရှိသော ပုဒ်မများဖြစ်ကြောင်းတွေ့ရှိရပါတယ်။ ထို့အပြင် ဘဏ္ဍာရေးနှင့် အခွန်ဝန်ကြီးဌာန ငွေကြေးနှင့် ဘဏ်ခွဲဌာနရဲ့ ၁၂-၆-၁၉၆၀ ခုနှစ် ရက်စွဲပါအမိန့်ကြော်ငြာစာအမှတ် ၂၇၉ အရ နိုင်ငံခြားငွေကို အလွန်ဆုံးတစ်လအထိသာ လက်ဝယ်ထားရှိခွင့်ရှိပါတယ်။ ထို့အပြင် ကန့်သတ် ထားသော အမိန့်ကြော်ငြာစာမြောက်မြားစွာလည်း ထုတ်ပြန်ထားကြောင်းတွေ့ရှိရပါတယ်။ ယင်းဥပဒေ ပြဋ္ဌာန်းချက်များကြောင့် မြန်မာနိုင်ငံမှ နိုင်ငံခြားသို့ တရားမဝင်သွားရောက် အလုပ်လုပ်ကိုင်ကြသော သင်္ဘောသားများ၊ ဆရာဝန်များ၊ အင်ဂျင်နီယာများ၊ ကျွမ်းကျင်လုပ်သားများတို့သည် မိသားစုများထံသို့ ငွေပို့လိုသည့်အခါ တရားဝင်မဟုတ်သော ဟွန်ဒီနည်းဖြင့်သာလွှဲပို့နေရ၍ မိသားစုများမှာလည်း အပြည့်အဝမရကြသည့်အပြင် နိုင်ငံတော်ကရရှိမည့်နိုင်ငံခြားငွေ အသားတင်မရှိကြောင်းတွေ့ရှိရပါ တယ်။ ၎င်းအပြင် နိုင်ငံခြားငွေဖြင့် မြန်မာနိုင်ငံကိုလာရောက်ရင်းနှီးမြှုပ်နှံလိုသူများအနေဖြင့်လည်း ဥပဒေ၏ကန့်သတ်ချက်ကြောင့် ထင်သလောက်ရောက်ရှိမလာကြ၍ နိုင်ငံ၏ နိုင်ငံခြားဝင်ငွေရရှိမှု လျှော့နည်းနေကြောင်းတွေ့ရှိရပါတယ်။ နိုင်ငံတော်အနေနှင့် ကုန်သွယ်မှုရင်းနှီးမြှုပ်နှံလိုသူများမှ တစ်ဆင့် နိုင်ငံခြားငွေအပြည့်အဝရရှိသင့်ပါတယ်။ ထို့အပြင် ဒီနေ့တင်သွင်းမယ့်ဥပဒေထဲမှာ ထိုက်သင့်သောအကန့်အသတ်များထားရှိပြီး နိုင်ငံခြားသုံးငွေပိုင်ဆိုင်မှုကို လွတ်လပ်ခွင့်ပေးသည့် ပြဋ္ဌာန်းချက်များပါရှိပါတယ်။ သွင်းကုန်လွတ်လပ်ခွင့်ပေးခြင်း၊ နယ်စပ်ဖြတ်ကျော်ခွင့်ကုန်သွယ်မှု အပါအဝင်ကုန်သွယ်မှုလွတ်လပ်ခွင့်ပေးခြင်း၊ ပုဂ္ဂလိကများအတွက် အာမခံချက်များ၊ ဘဏ်အာမခံ ချက်များပေးသင့်ခြင်း၊ ဈေးနှုန်းသတ်မှတ်ရာမှာလည်း တစ်မျိုးတည်းသတ်မှတ်သင့်ခြင်း သတ်မှတ်ချက် များနှင့်အညီ နိုင်ငံသား၊ နိုင်ငံခြားသားများအား ငွေစာရင်းဖွင့်လှစ်ခွင့်ပေးခြင်း၊ နိုင်ငံခြားသုံးငွေ ရင်းနှီးမြှုပ်နှံမှုကိစ္စရပ်များအတွက် သတ်မှတ်ချက်များနှင့်အညီ အထူးအခွင့်အရေးများထည့်သွင်း ရေးဆွဲထားခြင်း၊ ဗဟိုဘဏ်အား လွတ်လပ်သောအဖွဲ့အစည်းအဖြစ်ထားသင့်ခြင်း စသည်တို့ပါဝင် ပြဋ္ဌာန်းသင့်ကြောင်းတွေ့ရှိရပါတယ်။ ဥက္ကဋ္ဌကြီးခင်ဗျား။ သို့ပါ၍ အထက်ပါအကြောင်းအရာများကြောင့် တည်ဆဲဖြစ်သော ၁၉၄ရ ခုနှစ် နိုင်ငံခြားသုံးငွေလဲလှယ်မှုစည်းမျဉ်းသတ်မှတ်ရေးအက်ဥပဒေကို ရုပ်သိမ်းပြီး နိုင်ငံခြားသုံးငွေ ဆိုင်ရာဥပဒေသစ်အား ဤလွှတ်တော်မှ ဆုံးဖြတ်အတည်ပြု ပေးပါရန် အဆိုပြု တင်ပြအပ်ပါသည်။ အားလုံးကို ကျေးဇူးတင်ပါသည်။ (ဩဘာသံများ) နိုင်ငံခြားသုံးငွေဆိုင်ရာဥပဒေကြမ်းနှင့်စပ်လျဉ်း၍ ပြည်သူ့လွှတ်တော် ဥပဒေကြမ်းကော်မတီ၏ အစီရင်ခံစာကို ဥပဒေကြမ်းကော်မတီဥက္ကဋ္ဌ သို့မဟုတ် ဥက္ကဋ္ဌကတာဝန်ပေးအပ်သူက ဖတ်ကြားရှင်းလင်းခြင်း<speech type="speaker">နိုင်ငံခြားသုံးငွေဆိုင်ရာဥပဒေကြမ်းနှင့်စပ်လျဉ်း၍ ပြည်သူ့လွှတ်တော် ဥပဒေကြမ်း ကော်မတီရဲ့အစီရင်ခံစာကို ဥပဒေကြမ်းကော်မတီမှတာဝန်ပေးသူတစ်ဦးက ဖတ်ကြားရှင်းလင်းတင်ပြ ဖို့ ဖြစ်ပါတယ်</speech></speech>
<speech><mp id="366">ဦးဘရှိန်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့ လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်းဆက်သဂါရဝပြု ပါတယ်။ ဥက္ကဋ္ဌကြီးခင်ဗျား။ နိုင်ငံခြားသုံးငွေဆိုင်ရာ ဥပဒေကြမ်းအပေါ် စိစစ်တွေ့ရှိချက်အစီရင်ခံစာကို လွှတ်တော်ဥပဒေကြမ်းကော်မတီကိုယ်စားကော်မတီအဖွဲ့ဝင်တစ်ဦးဖြစ်တဲ့ ရခိုင်ပြည်နယ်၊ ကျောက်ဖြူမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ကျွန်တော်ဦးဘရှိန်က ဖတ်ကြားတင်သွင်းပါ့မယ်။ ၁။ အထက်အကြောင်းအရာပါကိစ္စနှင့်ပတ်သက်၍ ပြည်သူ့လွှတ်တော် ဘဏ်များနှင့် ငွေကြေးဆိုင် ရာဖွံ့ဖြိုးတိုးတက်ရေးကော်မတီမှ ပေးပို့လာသော နိုင်ငံခြားသုံးငွေဆိုင်ရာဥပဒေကြမ်းကို စိစစ်ရန် ဥပဒေကြမ်းကော်မတီသို့ ပေးပို့လာခဲ့ပါသည်။ ၂။ အဆိုပါဥပဒေကြမ်းနှင့်စပ်လျဉ်း၍ ၂၈-၁-၂၀၁၂ နေ့တွင် ဥပဒေကြမ်းကော်မတီနှင့် ဥပဒေ ရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်တို့ ပထမအကြိမ်ညှိနှိုင်းဆွေးနွေး ခဲ့ကြပါသည်။ ထိုသို့ ညှိနှိုင်းဆွေးနွေးခဲ့ရာတွင် နိုင်ငံခြားသုံးငွေကိုလက်တွေ့စီမံခန့်ခွဲနေသည့် မြန်မာ နိုင်ငံတော်ဗဟိုဘဏ်မှ တာဝန်ရှိသူများနှင့်ထပ်မံတွေ့ဆုံညှိနှိုင်းရန်လိုအပ်သည်ဟု သုံးသပ်ရရှိသဖြင့် ၄၂-၂၀၁၂ ရက်နေ့တွင် ဥပဒေကြမ်းကော်မတီ၊ ဥပဒေရေးရာနှင့် အထူးကိစ္စရပ်များလေ့လာဆန်းစစ် သုံးသပ်ရေးကော်မရှင်၊ ဘဏ်များနှင့် ငွေကြေးဆိုင်ရာဖွံ့ဖြိုးတိုးတက်ရေးကော်မတီတို့သည် မြန်မာ နိုင်ငံတော်ဗဟိုဘဏ်မှ တာဝန်ရှိသူများနှင့်ထပ်မံတွေ့ဆုံညှိနှိုင်းခဲ့ကြပါသည်။ ထိုသို့တွေ့ဆုံရာတွင် မြန်မာနိုင်ငံတော်ဗဟိုဘဏ်အနေဖြင့် နိုင်ငံခြားသုံးငွေများကိုလက်တွေ့ကျကျလုပ်ကိုင်ဆောင်ရွက် နေသောအဖွဲ့အစည်းဖြစ်ပြီး အိမ်နီးချင်းပြည်ပနိုင်ငံများက လက်ရှိကျင့်သုံးလျက်ရှိသည့် ဥပဒေများနှင့် ပြည်ထောင်စုသမ္မတမြန်မာနိုင်ငံတော်၌ ခေတ်အဆက်ဆက်ကကျင့်သုံးခဲ့သော ဥပဒေ၊ အမိန့်၊ ညွှန်ကြားချက်များကို ကျယ်ကျယ်ပြန့်ပြန့်တင်ပြဆွေးနွေးခဲ့ကြပြီး ဥပဒေမူကြမ်းကိုလက်တွေ ခေတ်စနစ်နှင့်လျော်ညီစေရန် ပြင်ဆင်ဖြည့်စွက်ဆောင်ရွက်ခဲ့မှုများပြုလုပ်ခဲ့ကြပါသည်။ ။၃။ နိုင်ငံခြားသုံးငွေဆိုင်ရာဥပဒေမူကြမ်း၌ အခန်းပေါင်း ၁၀ ခန်း၊ ပုဒ်မပေါင်း ၂၈ ခုပါဝင်ပြီး ဥပဒေကြမ်းကော်မတီအနေဖြင့် သက်ဆိုင်ရာကော်မရှင်၊ ကော်မတီ၊ ဗဟိုဘဏ်တို့နှင့် ညှိနှိုင်း ဆွေးနွေးမှုများရလဒ်အပေါ်အခြေခံ၍ ဥပဒေကြမ်းများကိုစိစစ်ရာတွင် အခြေခံရမည့်မူ ၁၂ ချက်ဖြင့် စိစစ်ခဲ့ပါသည်။ ၄။ ထိုသို့ စိစစ်ခဲ့ရာ ဖွဲ့စည်းပုံအခြေခံဥပဒေပါပြဋ္ဌာန်းချက်များနှင့်ညီညွတ်မှုရှိခြငး၊ နိုင်ငံတော်နှင့် နိုင်ငံသားများအကျိုးစီးပွားကိုအလေးထားပြီးကာကွယ်စောင့်ရှောက်ရေးကိုဦးတည်ခြင်း၊ နိုင်ငံတော်၏ ပကတိအခြေအနေများနှင့် လိုက်လျောညီထွေမှုရှိခြင်းစသည့်အချက်များနှင့် ကိုက်ညီမှုရှိစေရန် အတွက်လည်းကောင်း၊ ဈေးကွက်စီးပွားရေးစနစ် ပီပြင်စွာပေါ်ထွန်းလာရေးအတွက်လည်းကောင်း နိုင်ငံခြားသုံးငွေဆိုင်ရာဥပဒေမူကြမ်းကို ပြင်ဆင်ဖြည့်စွက်ချက်များဖြင့် သဘောတူပါကြောင်း ပြည်သူ့ လွှတ်တော်ဆိုင်ရာနည်းဥပဒေ ၄၅ နှင့်အညီ အစီရင်ခံစာတင်ပြပါသည်။ ဥက္ကဋ္ဌကြီးခင်ဗျား။ မူရင်းဥပဒေအပေါ် ပြည်သူ့လွှတ်တော် ဥပဒေကြမ်းကော်မတီရဲ့ ဖြည့်စွက် ပြင်ဆင်ချက်တွေကို ဇယားများနှင့်ဖော်ပြပြီး ကိုယ်စားလှယ်တော်ကြီးများဆီကိုဖြန့်ဝေထားပြီးဖြစ်ပါတယ်။ စာမျက်နှာပေါင်း ၁၃ မျက်နှာပါရှိပါတယ်။ ဒါကြောင့် အချိန်ကိုလေးစားသောအားဖြင့် ပြင်ဆင်ဖြည့်စွက်ချက်တွေကို အချက်တစ်ချက်ချင်းအလိုက် သီးခြားဖော်ပြဖတ်ကြားခြင်းမပြု တော့ ပါကြောင်းတင်ပြရင်း နိဂုံးချုပ်အပ်ပါတယ်။ ကျေးဇူးတင်ပါတယ်။(ဩဘာသံများ)</speech>
<title>ပြည်သူ့လွှတ်တော်ဥက္ကဋ္ဌက နိုင်ငံခြားသုံးငွေဆိုင်ရာဥပဒေကြမ်းကိုဆွေးနွေးမည့်လွှတ်တော်ကိုယ်စားလှယ်များအမည်စာရင်းတင်သွင်းနိုင်ကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်ဆိုင်ရာနည်းဥပဒေ ၁၅၆ အရ နိုင်ငံခြားသုံးငွေဆိုင်ရာဥပဒေကြမ်းနှင့်စပ်လျဉ်း၍ ဆွေးနွေးမည့်ရက်ကိုထပ်မံကြေညာ ပါ့မယ်။ ဆွေးနွေးလိုတဲ့လွှတ်တော်ကိုယ်စားလှယ်များအနေနဲ့ မိမိတို့ဆွေးနွေးလိုသောအပိုဒ်၊ အပိုဒ်ခွဲ များကိုဖော်ပြ၍ ၁၈-၂-၂၀၁၂ ရက်နေ့နောက်ဆုံးထားပြီး ပြည်သူ့လွှတ်တော် ဒုတိယညွှန်ကြားရေးမှူး ချုပ်ထံ အမည်စာရင်းတင်သွင်းနိုင်ကြောင်းကြေညာပါတယ်</speech>
</bill></section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး စတုတ္ထနေ့ရပ်နားကြောင်းနှင့် အစည်းအဝေးပဉ္စမနေ့ကျင်းပမည့်နေ့ရက်နှင့် အချိန်ကိုကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေးရဲ့ စတုတ္ထနေ့ရပ်နားပါ့မယ်။ ပထမအကြိမ် ပြည်သူ့လွှတ်တော် တတိယ ပုံမှန်အစည်းအဝေးရဲ ပဉ္စမနေ့ကျင်းပမယ့် ၁၇-၂-၂၀၁၂ ရက်နေ့ (သောကြာနေ့) ၁၀းဝဝ နာရီ အချိန်မှာဖြစ်ပါတယ်။ ယနေ့ အစည်းအဝေးရပ်နားကြောင်းကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌကြီး ပြန်လည်ထွက်ခွာပါပြီခင်ဗျား။</speech>
<speech type="mc">ပြည်သူ့လွှတ်တော်ကိုယ်စားလှယ်များအားလုံး ပြန်လည်ထွက်ခွာနိုင် ကြပါပြီခင်ဗျား</speech>
<p>ပထမအကြိမ်ပြည်သူ့လွှတ်တော် တတိယပုံမှန်အစည်းအဝေး စတုတ္ထနေ့ကို ၁၄ ၁၅ နာရီ တွင်ရပ်နားပါသည်။</p>
</postface>
</transcript>
</doc>
