<doc>
<docinfo>
<docno>01-10-27.xml</docno>
<pdf>01-10-27.pdf</pdf>
<term value="01">ပထမအကြိမ်</term>
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၂၇)ရက်မြောက်နေ့မှတ်တမ်း</title>
<date value='10-07-2014'>၁၃၇၆ ခုနှစ်၊ ဝါဆိုလဆန်း ၁၄ ရက် (၂၀၁၄ ခုနှစ်၊ ဇူလိုင်လ ၁၀ ရက်) (ကြာသပတေးနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၂၇)ရက်မြောက်နေ့ကို နံနက် ၁၁း၄၅ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တ ွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည် တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့ လွှတ်တော် ဒသမပုံမှန်အစည်းအဝေး (၂၇)ရက်မြောက်နေ့ အစီအစဉ် စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့ လွှတ်တော် ဒသမပုံမှန်အစည်းအဝေး (၂၇)ရက်မြောက်နေ့မှာ ပြည်သူ့လွှတ်တော် လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၂၂ ဦးရှိတဲ့အနက် ၃၂၀ ဦး တက်ရောက်ပါတယ်။ အစည်းအဝေးသို့ တက်ရောက် ခွင့်ရှိသူဦးရေ စုစုပေါင်းရဲ့ ၇၅.၈၃ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစည်းအဝေးအစီအစဉ်များကို ကြို တင်ဖြန့်ဝေထားတဲ့အတိုင်း ဆက်လက် ဆောင်ရွက်သွားပါမယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်။ ခွင့်ပန်ကြားတဲ့နေရာမှာ ကိုယ်စားလှယ်အမည်နဲ့ သက်ဆိုင်ရာလွှတ်တော် ကိုယ်စားလှယ်ဌာန၊ ခွင့်ရက်များကို သီးခြားဖော်ပြစရာမလိုပဲနဲ့ တိုင်ကြားဖို့ ဖြစ်ပါတယ်</speech>
<speech><mp id="333">ဦးမြင့်စိုး(အဖွဲ့ဝင်၊ လွှတ်တော်အခွင့်အရေးကော်မတီ)</mp>ရိုသေလေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ ယနေ့ ၁၀-၇-၂၀၁၄ ရက်နေ့မှာ ကျင်းပပြုလုပ်တဲ့ ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေးရဲ့ (၂၇)ရက်မြောက်နေ့တွင် ခွင့်ပန်ကြားသည့် ပြည်သူ့ လွှတ်တော်ကိုယ်စားလှယ်များ၏ကိုယ်စား ကျွန်တော် ပြည်သူ့လွှတ်တော် လွှတ်တော်အခွင့်အရေး ကော်မတီဝင် ဦးမြင့်စိုးမှ ခွင့်ပန်ကြားခွင့်ပြုပါရန် ရိုသေလေးစားစွာ တင်ပြအပ်ပါတယ်ခင်ဗျား။ ယနေ့ ခွင့်ပန်ကြားသူ ၅၃ ဦးရှိပါတယ်ခင်ဗျား။ ယခင်ခွင့်ပန်ကြားသူ ၄၉ ဦး စုစုပေါင်း ၁၀၂ ဦးရှိပါတယ် ခင်ဗျား။ ခွင့်ပန်ကြားသူ ၅၃ ဦးမှာ (၁) မြောင်မဲဆန္ဒနယ်မှ ဦးအုန်းငွေ ခွင့် ၁ ရက်၊ (၂) မြိတ်မဲဆန္ဒနယ်မှ ဦးဌေးမြင့် ခွင့် ၁ ရက်၊ (၃) ထီးလင်းမဲဆန္ဒနယ်မှ ဦးခင်မောင်ဌေး ခွင့် ၁ ရက်၊ (၄) ရေစကြို မဲဆန္ဒနယ်မှ ဦးတင်ဌေးအောင် ခွင့် ၁ ရက်၊ (၅) ရေးမဲဆန္ဒနယ်မှ ဒေါ်မိမြင့်သန်း ခွင့် ၁ ရက်၊ (၆) တာမွေမဲဆန္ဒနယ်မှ ဒေါ်လဲ့လဲ့ဝင်းဆွေ ခွင့် ၁ ရက်၊ (၇) လှိုင်သာယာမဲဆန္ဒနယ်မှ ဦးဉာဏ်ဝင်း ခွင့် ၁ ရက်၊ (၈) ဆီဆိုင်မဲဆန္ဒနယ်မှ ဦးဝင်းကို ခွင့် ၁ ရက်၊ (၉) ညောင်ရွှေမဲဆန္ဒနယ်မှ ဦးဝင်းဆွေ ခွင့် ၁ ရက်၊ (၁၀) နောင်ချို မဲဆန္ဒနယ်မှ ဦးကျော်မြင့် ခွင့် ၁ ရက်၊ (၁၁) ရွာငံမဲဆန္ဒနယ်မှ ဦးအောင်သိန်း ခွင့် ၁ ရက်၊ (၁၂) ဝါးခယ်မမဲဆန္ဒနယ်မှ ဒေါ်မြင့်မြင့်စန်း ခွင့် ၁ ရက်၊ (၁၃) အမ်းမဲဆန္ဒနယ်မှ ဦးသိန်းဆွေ ခွင့် ၁ ရက်၊ (၁၄) ဘားအံမဲဆန္ဒနယ်မှ ဒေါ်နန်းစေချာ ခွင့် ၁ ရက်၊ (၁၅) သထုံမဲဆန္ဒနယ်မှ ဦးစောဘသိန်း ခွင့် ၁ ရက်၊ (၁၆) ဒဂုံမြို့သစ်(အရှေ့ပိုင်း)မဲဆန္ဒနယ်မှ ဦးမြင့်သူ ခွင့် ၁ ရက်၊ (၁၇) တပ်မတော်သားကိုယ်စားလှယ် ဒုတိယဗိုလ်မှူးကြီးသိန်းဝင်း ခွင့် ၁ ရက်၊ (၁၈) ခေါင်လန်ဖူးမဲဆန္ဒနယ်မှ ဦးစီခန်ရမ် ခွင့် ၁ ရက်၊ (၁၉) မယ်နဲ့မဲဆန္ဒနယ်မှ ဦးကျော်ခိုင်ဝင်း ခွင့် ၁ ရက်၊ (၂၀) ကနီမဲဆန္ဒနယ်မှ ဦးကျန်ထွန်း ခွင့် ၁ ရက်၊ (၂၁) မြင်းမူမဲဆန္ဒနယ်မှ ဦးဇော်ဝင်းအောင် ခွင့် ၁ ရက်၊ (၂၂) အရာတော်မဲဆန္ဒနယ်မှ ဦးကျော်မြင့် ခွင့် ၁ ရက်၊ (၂၃) ကျောက်တံခါးမဲဆန္ဒနယ်မှ ဒေါက်တာခင်မောင်ဆွေ ခွင့် ၁ ရက်၊ (၂၄) ဇီးကုန်းမဲဆန္ဒနယ်မှ ဦးခင်မောင်မြင့် ခွင့် ၁ ရက်၊ (၂၅) သာယာဝတီမဲဆန္ဒနယ်မှ ဦးမောင်မောင်(ခ)ဦးခင်မောင်ဝင်း ခွင့် ၁ ရက်၊ (၂၆) ငဖဲမဲဆန္ဒနယ်မှ ဦးမြင့်ဌေး ခွင့် ၁ ရက်၊ (၂၇) ကျောက်ဆည်မဲဆန္ဒနယ်မှ ဦးသောင်း ခွင့် ၁ ရက်၊ (၂၈) ဝေါမဲဆန္ဒနယ်မှ ဦးမြင့်ရွှေ ခွင့် ၁ ရက်၊ (၂၉) ကျောက်တော်မဲဆန္ဒနယ်မှ ဦးသာစိန် ခွင့် ၁ ရက်၊ (၃၀) တွံတေးမဲဆန္ဒနယ်မှ ဦးစိုးသာ ခွင့် ၁ ရက်၊ (၃၁) ဒေါပုံမဲဆန္ဒနယ်မှ ဦးလှမြင့် ခွင့် ၁ ရက်၊ (၃၂) ကလောမဲဆန္ဒနယ်မှ ဒေါက်တာဒေါ်သန်းငွေ ခွင့် ၁ ရက်၊ (၃၃) ပင်းတယမဲဆန္ဒနယ်မှ ဦးဝင်းကြည် ခွင့် ၁ ရက်၊ (၃၄) မိုင်းခတ်မဲဆန္ဒနယ်မှ ဦးစဲကီကော် ခွင့် ၁ ရက်၊ (၃၅) ရပ်စောက်မဲဆန္ဒနယ်မှ ဦးခင်မောင်မြင့် ခွင့် ၁ ရက်၊ (၃၆) လဲချားမဲဆန္ဒနယ်မှ ဦးစိုင်းမောင်တင် ခွင့် ၁ ရက်၊ (၃၇) ကျောက်မဲမဲဆန္ဒနယ်မှ ဦးနယ်လ်ဆင်(ခ) ဦးဆောင်ဆီ ခွင့် ၁ ရက်၊ (၃၈) ကျောင်းကုန်းမဲဆန္ဒနယ်မှ ဦးသိန်းထွန်း ခွင့် ၁ ရက်၊ (၃၉) ညောင်တုန်းမဲဆန္ဒနယ်မှ ဦးအောင်မြသန်း ခွင့် ၁ ရက်၊ (၄၀) မိုးညှင်းမဲဆန္ဒနယ်မှ ဦးကျော်စိုးလေး ခွင့် ၁ ရက်၊ (၄၁) လှိုင်းဘွဲမဲဆန္ဒနယ်မှ ဦးစောသိန်းအောင် ခွင့် ၁ ရက်၊ (၄၂) သုံးခွမဲဆန္ဒနယ်မှ ဒေါ်စုစုလွင် ခွင့် ၁ ရက်၊ (၄၃) ဒဂုံမြို့သစ်(မြောက်ပိုင်း)မဲဆန္ဒနယ်မှ ဒေါ်တင်နွယ်ဦး ခွင့် ၁ ရက်၊ (၄၄) ဖာပွန်မဲဆန္ဒနယ်မှ ဦးစိုင်းသန်းနိုင် ခွင့် ၁ ရက်၊ (၄၅) သီပေါမဲဆန္ဒနယ်မှ ဦးရဲထွန်း ခွ့် ၁ ရက်၊ (၄၆) သံတောင်ကြီးမဲဆန္ဒနယ်မှ ဦးစောနေကော်ကြီး ခွင့် ၁ ရက်၊ (၄၇) ကျွန်းလှမဲဆန္ဒနယ်မှ ဦးကျော်ညွန့် ခွင့် ၁ ရက်၊ (၄၈) ဗန်းမောက်မဲဆန္ဒနယ်မှ ဦးကျော်သန်း ခွင့် ၁ ရက်၊ (၄၉) မင်းဘူးမဲဆန္ဒနယ်မှ ဦးအေးသူ ခွင့် ၁ ရက်၊ (၅၀) ကမာရွတ်မဲဆန္ဒနယ်မှ ဒေါက်တာစိုးရင် ခွင့် ၁ ရက်၊ (၅၁) မြိုင်မဲဆန္ဒနယ်မှ ဦးမြင့်အောင် ခွင့် ၁ ရက်၊ (၅၂) ပခုက္ကူ မဲဆန္ဒနယ်မှ ဦးပိုက်ကို ခွင့် ၁ ရက်၊ (၅၃) ငါန်းဇွန်မဲဆန္ဒနယ်မှ ဒေါက်တာမြဦး ခွင့် ၁ ရက်တို့ ဖြစ်ပါတယ်။ ခွင့်ပန်ကြားသူများအား ခွင့်ပြုပေးပါရန် ရိုသေလေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကိုမှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့် ရှိတဲ့ လွှတ်တော်ကိုယ်စားလှယ် ၄၂၂ ဦး၊ ယခင်ကခွင့်ပန်ကြား၍ ခွင့်ပြုထားသူ ၄၉ ဦး၊ ယနေ့ ခွင့်ပြု ထားသူ ၅၃ ဦးဖြစ်၍ လွှတ်တော်က ခွင့်ပြု ထားသူ စုစုပေါင်း ၁၀၂ ဦးဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ မေးခွန်းများမေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>ဖလမ်းမြို့နယ်၊ ဝေဘူလလမ်းဖောက်လုပ်ရန် ပြည်ထောင်စုမှချမှတ်ပေးသည့် ဘတ်ဂျက်ကို ပြည်နယ် ဝန်ကြီးချုပ်အနေဖြင့် အခြားမြို့နယ်သို့ ပြောင်းလဲချမှတ်ခဲ့ခြင်းနှင့် စပ်လျဉ်းသည့်မေးခွန်း</title>
<speech type="speaker">ဦးစွာ ဖလမ်းမဲဆန္ဒနယ်မှ ဦးခွန်လိန်း မေးမြန်းဖို့ဖြစ်ပါတယ်။</speech>
<speech><mp id="201">ဦးခွန်လိန်း(ဖလမ်းမဲဆန္ဒနယ်)</mp>အားလုံးမင်္ဂလာပါ။ ရိုသေလေးစားအပ်ပါသောဥက္ကဋ္ဌကြီး ခင်ဗျား။ ကျွန်တော့်အနေနဲ့ ဒီနေ့မေးချင်တဲ့မေးခွန်းကတော့ ကျွန်တော့်မဲဆန္ဒနယ် ပြည်သူများရဲ့ အသံ ကို နားထောင်ပြီး ပြည်သူတွေရဲ့ရင်ထဲမှာ ခိုးလို့ခုလုဖြစ်နေတဲ့ကိစ္စတစ်ခုကို အဖြေရရှိနိုင်အောင်ဆိုပြီးတော့ ကျွန်တော်မေးခွန်းမေးရခြင်း ဖြစ်ပါတယ်။ ၂၀၁၃-၂၀၁၄ ဘဏ္ဍာရေးနှစ်တွင် ချင်းပြည်နယ်၊ ဖလမ်းမြို့နယ် ဝေဘူလလမ်းတိုးချဲ့ဆောက်လုပ်ရန် ပြည်ထောင်စုမှချမှတ်ပေးသည့် ခွင့်ပြုငွေကို အခြားမြို့နယ်သို့ ဝန်ကြီးချုပ်မှ ပြောင်းလဲချမှတ်ခဲ့ပါသည်။ ဤကိစ္စကို ဖလမ်းအမျိုးသားလွှတ်တော်ကိုယ်စားလှယ်မှ မေးမြန်းခဲ့ရာ ဝန်ကြီးချုပ်မှ မိမိလုပ်ပိုင်ခွင့်အရ လိုအပ်သည့်နေရာတွင် ဘတ်ဂျက်ကို ပြောင်းရွှေ့ချပေးနိုင်သည့် အခွင့်အာဏာဝန်ကြီးချုပ်တွင်ရှိကြောင်း ပြန်ကြားခဲ့ပါတယ်။ သို့ဖြစ်ပါ၍ ပြည်နယ်ဝန်ကြီးချုပ် အထူးသဖြင့် ချင်းပြည်နယ်ဝန်ကြီးချုပ် ပြည်နယ်ဖွံ့ဖြိုး တိုးတက်ရေးအတွက် ပြည်ထောင်စုမှချမှတ်ပေးသည့် ဘတ်ဂျက်များကို မိမိအလိုကျတစ်နေရာမှ တစ်နေရာသို့ ပြောင်းရွှေ့ ချမှတ်ရန်လုပ်ပိုင်ခွင့် ရှိပါသလား။ ဥပမာ-ချင်းပြည်နယ်၊ ဖလမ်းမြို့နယ် ဝေဘူလလမ်း ဖောက်လုပ်ရန်ချပေးသည့် ရန်ပုံငွေကို အခြားမြို့နယ်သို့ ပြောင်းရွှေ့ချမှတ်ခြင်းသည် ဗဟိုမှပေးအပ်သောအခွင့်အာဏာ ဟုတ်ပါသလား။ ဝန်ကြီးချုပ်သည် ဗဟိုမှချပေးတဲ့ လုပ်ငန်းအလိုက် ခွင့်ပြု ငွေကို မိမိလိုချင်သည့် မြို့နယ်နှင့် လုပ်ငန်းများရွှေ့ပြောင်းချမှတ်ခွင့်ရှိပါသလားနဲ့ ပတ်သက်တဲ့ မေးခွန်း ဖြစ်ပါတယ်။ ဒီကိစ္စမှာ ကျွန်တော်တို့ သိန်း ၁၀၀၀ ကိစ္စနဲ့ရော၊ အတွေ့အကြုံ ရှင်းလင်းဖို့ရော ကျွန်တော်တို့ မိမိမြို့နယ်ကို ပြန်လည်ရောက်ရှိတဲ့အခါမှာ မိမိမြို့နယ်မှာရှိနေတဲ့ ပြည်သူတွေကနေပြီးတော့ တိုးတိုးတစ်မျိုး၊ ကျယ်ကျယ်တစ်ဖုံ အမျိုးမျိုးဒီကိစ္စကို ကျွန်တော်တို့ဆီကို ပြောဆိုကြပါတယ်။ ကျွန်တော်တို့ဆီရောက်ရှိတဲ့ လမ်းပြုပြင်ဖို့ရရှိတဲ့ရန်ပုံငွေကို တခြားမြို့နယ်မှာ ပြောင်းထားလိုက်ပါ တယ်။ ဒီကိစ္စကို ကျွန်တော်တို့ ကိုယ်စားလှယ်တွေကနေပြီးတော့ အဘယ်ကြောင့်လဲ။ ဘာ့ကြောင့်လဲ ဆိုတာကို မေးမြန်းပေးပါဆိုတဲ့ တင်ပြချက်တွေများလွန်းတဲ့အတွက်ကြောင့် ကျွန်တော့်အနေနဲ့ ဒီလို မေးခွန်းမျိုးကို မေးရခြင်းဖြစ်ပါတယ်။ အမျိုးသားလွှတ်တော်ကိုယ်စားလှယ်အနေနဲ့ ဒီကိစ္စကို ပြန်လည်ပြီးတော့ ဖလမ်းမှာပြန်လည်ပြီး တော့ ချမှတ်ပေးဖို့ဆိုပြီးတော့ ပြည်နယ်ဝန်ကြီးချုပ်ကို စာနဲ့ပြန်လည်ပြီးတော့ တောင်းဆိုတဲ့အခါမှာ ပြည်နယ်ဝန်ကြီးချုပ်ကနေပြီးတော့ ဖေဖော်ဝါရီလ ၁ရ ရက်နေ့ ရက်စွဲပါစာအမှတ်၊ ၃/၅-၂(ဝ၇)၉၂ နဲ့ မြို့နယ်အုပ်ချုပ်ရေးမှူးဆီကို ထပ်မံပြီးတော့ သူ့ရဲ့ စာအမှတ်နဲ့ ပြန်လည်ပြီးတော့ အဲ့ဒီအမျိုးသား လွှတ်တော်ကိုယ်စားလှယ်ကို ဖြေကြားတဲ့နေရာမှာ ဘယ်လိုဖြေကြားထားသလဲဆိုလို့ရှိရင် ၂၀၁၃၂၀၁၄ ဘဏ္ဍာရေးနှစ် ချင်းပြည်နယ်၊ ဖလမ်းမြို့နယ် ဝေဘူလဖောက်လုပ်ရန် ဝေဘူလလမ်းဖောက် လုပ်ရန် ချမှတ်ခဲ့သောရန်ပုံငွေများမှ သိန်းပေါင်း ၁၆၀၀ အား ထန်တလန်မြို့နယ်သို့ ပြောင်းရွှေ့ခြင်းကို မူလလျာထားတဲ့ဝေဘူလလမ်းအတွက် ပြန်လည်လွှဲပြောင်းပေးရန် တင်ပြလာသည့်ကိစ္စနှင့်စပ်လျဉ်း၍ ပြည်နယ်ဝန်ကြီးချုပ်မှ အောက်ပါအတိုင်း မှတ်ချက်ပြုပါသည်။ ပြည်နယ်အစိုးရစီမံသောလမ်း၊ ပြည်နယ်အစိုးရလုပ်ပိုင်ခွင့်အတွင်း လုပ်ခြင်းဖြစ်ကြောင်း၊ သို့ဖြစ်ပါ၍ ပြည်နယ်ဝန်ကြီးချုပ်ရဲ့ မှတ်ချက်အား သိရှိနိုင်ရန်ပေးပို့ပါသည်ဆိုပြီးတော့ အဲ့ဒီဟာကို အမျိုးသားလွှတ်တော်ကိုယ်စားလှယ်ထံသို့ ပြန်ကြားထားပါတယ်။ ဒါ့ကြောင့်မို့လို့ ဒီကိစ္စနှင့် ပတ်သက်ပြီးတော့ ပြည်သူတွေသိလိုတဲ့ အချက်တွေကတော့ (၁) အနေနဲ့ ခွင့်ပြုပြီးရန်ပုံငွေများကို အနီးကပ်တွင် အခြားဒေသသို့ ရွှေ့ပြောင်းခြင်းသည် မည်သည့် အတွက်ကြောင့် ဖြစ်ပါသနည်း။ အကြောင်းတစ်ခုခုရှိမယ်လို့ သူတို့ယုံကြည်ထားပါတယ်။ (၂) မိမိ လိုရာသို့ရန်ပုံငွေများ ပြောင်းရွှေ့ချထားနိုင်လျှင် ပြည်ထောင်စုလွှတ်တော်၏ ဆောင်ရွက်ချက်များနှင့် ညီညွတ်မှုရှိနိုင်ပါ့မလား။ (၃) ဤကဲ့သို့ ဘတ်ဂျက်ကျပြီးငွေများကို အခြားမိမိလိုရာဒေသသို့ ပြန်လည် ချမှတ်ပေးရန် ဝန်ကြီးချုပ်ထံလုပ်ပိုင်ခွင့် အပ်နှံထားပါသလားဆိုတဲ့မေးခွန်းများကို ကျွန်တော့် မဲဆန္ဒရှင်ပြည်သူများကိုယ်စား ဤလွှတ်တော်ကြီးမှတစ်ဆင့်၊ ဥက္ကဋ္ဌဆီမှတစ်ဆင့် ကျွန်တော် မေးမြန်း ရခြင်း ဖြစ်ပါတယ်။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ပြန်လည်ဖြေကြားဖို့ ဖြစ်ပါတယ်။</speech>
<speech><agency id="66">ဦးအောင်သိမ်း(ဒုတိယဝန်ကြီး၊ နိုင်ငံတော်သမ္မတရုံးဝန်ကြီးဌာန-၄)</agency>ရိုသေလေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ကိုယ်စိတ်နှစ်ဖြာ ကျန်းမာ ချမ်းသာပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ နိုင်ငံတော်သမ္မတရုံးဝန်ကြီးဌာန(၄)မှ ဒုတိယဝန်ကြီး ဦးအောင်သိမ်း ဖြစ်ပါတယ်။ ကျွန်တော့်အနေနဲ့ ဖလမ်းမြို့နယ်ပြည်သူ့လွှတ်တော်ကိုယ်စားလှယ် ဦးခွန်လိန်းမေးမြန်းတဲ့မေးခွန်းနှင့် ပတ်သက်ပြီး ချင်းပြည်နယ်အစိုးရအဖွဲ့ကိုယ်စား ပြန်လည်ရှင်းလင်းဖြေဆိုသွားမှာ ဖြစ်ပါတယ်။ ၂၀၁၃-၂၀၁၄ ဘဏ္ဍာရေးနှစ်မှာ ချင်းပြည်နယ်၊ ဖလမ်းမြို့နယ် ဝေဘူလလမ်းဖောက်လုပ်ရန် ပြည်ထောင်စုမှချမှတ် ပေးသည့် ရန်ပုံငွေကို အခြားမြို့နယ်သို့ ပြောင်းရွှေ့ချမှတ်ခဲ့ပါသဖြင့် ချင်းပြည်နယ်ဝန်ကြီးချုပ်သည် ပြည်နယ်ဖွံ့ဖြိုးတိုးတက်ရေးအတွက် ဘတ်ဂျက်များကို မိမိအလိုကျ တစ်နေရာမှတစ်နေရာသို့ ပြောင်း ရွှေ့ ချမှတ်ရန် လုပ်ပိုင်ခွင့်ရှိပါသလားဟူသော စပ်လျဉ်းတဲ့မေးခွန်းနဲ့ပတ်သက်ပြီး ၂၀၁၃-၂၀၁၄ ဘဏ္ဍာရေးနှစ်မှာ ပြည်သူ့ဆောက်လုပ်ရေးလုပ်ငန်းမှ တာဝန်ယူဆောက်လုပ်ဆောင်ရွက်ရတဲ့ ကလေးနတ်ချောင်း-ဖလမ်းလမ်းမှာ မူလပြည်နယ်ရန်ပုံငွေကျပ် ၆၈၈.၅၂၀ သန်းရရှိခဲ့ပါတယ်။ ပြည်ထောင်စု ဘတ်ဂျက်မဟုတ်ဘဲနဲ့ ပြည်နယ်ဘတ်ဂျက်သာ ဖြစ်ပါတယ်။ဟားခါး-ထန်တလန်-အာဆီချောက်လမ်းသည် ချင်းပြည်နယ်မှာ ယာဉ်သွားလာမှုအများဆုံးဖြစ် တဲ့အပြင် နယ်စပ်ဒေသကုန်သွယ်ရေးလမ်းအဖြစ် သတ်မှတ်ခဲ့ပြီး လမ်းအခြေအနေမှာလည်း ကတ္တရာ လမ်း (၅/၅) မိုင်၊ ကျောက်ခင်းလမ်း(၁၆/၃)မိုင်၊ မြေသားလမ်း(၃၆/၂)မိုင်၊ လမ်းအူကြောင်း ရ မိုင်သာ ရှိခဲ့ပါတယ်။ သို့ဖြစ်ပါ၍ ဟားခါး-ထန်တလန်-အာဆီချောက်လမ်းသည် စီးပွားရေးအနေဖြင့် နယ်စပ် ကုန်သွယ်ရေးလမ်းဖြစ်သောကြောင့် ထန်တလန်မြို့နဲ့ ဟားခါးမြို့ တို့အတွက် အဓိကလမ်းဖြစ်သည့် အပြင် ချင်းပြည်နယ်မှာ ယာဉ်သွားလာမှုအများဆုံးဖြစ်ခြင်းတို့ကြောင့် မူလလမ်း ၁၂ ပေ ကနေပြီးတော့ ၂၄ ပေလမ်းသို့ လမ်းသားတိုးချဲ့ရန်နှင့် ယာဉ်သွားလာမှုအများဆုံးဖြစ်တဲ့ ဟားခါး-ထန်တလန် အကြား ကတ္တရာလမ်းခင်းရန် အရေးကြီးလိုအပ်သောကြောင့် ၎င်းကလေး-နတ်ချောင်း-ဖလမ်း လမ်း အနေနဲ့ ယာဉ်သွားလာမှုနည်းခြင်း၊ လက်ရှိ ကလေး-ဖလမ်း-ဟားခါးလမ်း ရှိတဲ့အတွက်ကြောင့် ဖလမ်း မှ ကလေးသို့ ကောင်းမွန်စွာသွားလာနိုင်ခြင်းတို့ကြောင့် နယ်စပ်ကုန်သွယ်ရေးအတွက် အဓိကကျတဲ့ ဟားခါး-ထန်တလန်-ဆီချောက်ကမ်းသို့ မူလရန်ပုံငွေ ၆၈၈.၅၂၀ သန်းမှ ကျပ်သန်း ၆၆၀.၀၀ သန်း ပြောင်းလဲသုံးစွဲခဲ့ပါတယ်။ ထိုသို့ပြောင်းလဲသုံးစွဲရာတွင် ချင်းပြည်နယ် ပြည်သူ့ဆောက်လုပ်ရေး လုပ်ငန်း၊ အင်ဂျင်နီယာမှူးကြီးရုံး၌ ၂၂-၅-၂၀၁၃ ရက်နေ့မှာ ကျင်းပပြုလုပ်ခဲ့တဲ့ ချင်းပြည်နယ် ပြည်သူ့ ဆောက်လုပ်ရေးလုပ်ငန်း၂၀၁၃-၂၀၁၄ ဘဏ္ဍာရေးနှစ် လမ်းတံတားလုပ်ငန်း ညှိနှိုင်းအစည်းအဝေးမှာ လမ်းလိုအပ်ချက်အရ သက်ဆိုင်ရာအင်ဂျင်နီယာများရဲ့ တင်ပြချက်အပေါ် အစည်းအဝေးတက် ရောက်တဲ့ ပြည်နယ်ဝန်ကြီးချုပ်၊ လုံခြုံရေးနှင့် နယ်စပ်ရေးရာဝန်ကြီး၊ ပြည်နယ်လမ်းပန်းဆက်သွယ် ရေးဝန်ကြီး၊ ပြည်နယ်စည်ပင်သာယာရေးဝန်ကြီးတို့နဲ့ ပြည်သူ့ဆောက်လုပ်ရေးလုပ်ငန်းအင်ဂျင်နီယာ များမှ ဆွေးနွေးသဘောတူညီမှုဖြင့် ကလေး-နတ်ချောင်း-ဖလမ်းလမ်းမှ နယ်စပ်ကုန်သွယ်ရေးလမ်း ဖြစ်တဲ့ ဟားခါး-ထန်တလန်-ဆာဆီချောက်လမ်းသို့ လုပ်ငန်းပြောင်းလဲသုံးစွဲရေးအတွက် ပြည်နယ် ပြည်သူ့ဆောက်လုပ်ရေးလုပ်ငန်းမှ ချင်းပြည်နယ်အစိုးရအဖွဲ့သို့တင်ပြပြီး အတည်ပြုချက်ရယူ ဆောင် ရွက်ခဲ့ခြင်း ဖြစ်ပါတယ်။ ပြည်နယ်ဝန်ကြီးချုပ်အနေနဲ့ မိမိအလိုကျ တစ်နေရာမှ တစ်နေရာသို့ လုပ်ငန်းပြောင်းရွှေ့ခြင်းမဟုတ်ဘဲ သက်ဆိုင်ရာအင်ဂျင်နီယာများမှ တင်ပြချက်အပေါ် ပြည်သူ့ဆောက်လုပ် ရေးလုပ်ငန်းရဲ့ လုပ်ငန်းညှိနှိုင်းအစည်းအဝေးပွဲ၌ ဆွေးနွေးပြီး သဘောတူညီမှုဖြင့် ချင်းပြည်နယ်အစိုးရ အဖွဲ့အစည်းအဝေး၌ အတည်ပြုချက်ရယူ၍ လုပ်ငန်းပြောင်းလဲဆောင်ရွက်ခဲ့ခြင်း ဖြစ်ပါတယ်။ ပြည်နယ်ဝန်ကြီးချုပ်အနေနဲ့ ပြည်နယ်ဘတ်ဂျက်များကို ပြည်နယ်အစိုးရအဖွဲ့ဆုံးဖြတ်ချက်အရ လိုအပ် တဲ့နေရာမှာ ခွင့်ပြုရန်ပုံငွေ ပြောင်းလဲသုံးစွဲခွင့်ရှိပါကြောင်း ပြန်လည်ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech><mp id="201">ဦးခွန်လိန်း(ဖလမ်းမဲဆန္ဒနယ်)</mp>ကျွန်တော်ထပ်ပြီးတော့ သိချင်တာရှိပါတယ်။ ဒုတိယဝန်ကြီး ခင်ဗျား။ အခုကျွန်တော်တို့ ဖလမ်းပြည်သူလူထုသိချင်တာက ဘတ်ဂျက်ရေးဆွဲစဉ်အခါမှာ လိုအပ်တဲ့ နေရာလို့ ကိုယ်ဖော်ပြတဲ့နေရာတွေကို ထည့်ပြီးတော့ ရေးဆွဲလို့မရဘူးလား။ အဲ့လိုထည့် ရေးဆွဲထား လို့ရှိရင် ချမှတ်ပြီးသား ဘဏ္ဍာကို ဟိုနေရာကနေ ဒီနေရာပြောင်း၊ ဒီနေရာကနေ ဟိုနေရာရွှေ့ဆိုတာ မျိုး ဖြစ်ဖို့မလိုတော့ဘူး။ ဒီလောက်တောင်မှ အဲ့ဒီကော်မတီအနေနဲ့ စဉ်းစားဖို့ဦးနှောက်မပါကြဘူးလား လို့ ကျွန်တော်မေးချင်ပါတယ်။ နောက်ပြီးတော့ အခုဟာက သူတို့ရဲ့ ဒီလိုရွှေ့ ပြောင်းခြင်းဟာ ကျွန်တော် တို့ ဥပဒေနဲ့ညီ/မညီပေါ့ဗျာ။ ဝန်ကြီးအနေနဲ့ကတော့ ချင်းပြည်နယ်အစိုးရမဟုတ်တဲ့အတွက်ကြောင့် သိချင်မှသိမယ်။ ချင်းပြည်နယ်အစိုးရအနေနဲ့ ဒါတွေဒီလိုတွေဒီလိုတွေ ဒီလုပ်ငန်းတွေက အနည်း အကျဉ်း Friction ပွတ်တိုက်မှုတွေ အများကြီးရှိနေတယ်ဆိုတာ ဒီကနေသိနိုင်မယ်လို့ ကျွန်တော်ထင်ပါ တယ်။ အားလုံးကျေးဇူးတင်ပါတယ်။</speech>
<speech type="speaker">ဒီမေးခွန်းကို ဒီနေ့တက်ရောက်လာတဲ့ ပြည်ထောင်စုဝန်ကြီးဌာနက မဖြေကြားပါနဲ့။ ခုနက အဓိကကတော့ အခုလိုဆောင်ရွက်တာဟာ ဥပဒေနဲ့ညီ/မညီဆိုတာ အဓိကဖြစ်တဲ့ အတွက် သက်ဆိုင်ရာဘဏ္ဍာရေးနှင့် သက်ဆိုင်တဲ့ဝန်ကြီးဌာနတွေက ဖြေတာပဲကောင်းပါတယ်။ ဒါ့ကြောင့်မို့လို့ ဒီမေးခွန်းကိုတော့ ဆက်လက်ပြီးတော့ဖြေနိုင်ဖို့ လွှတ်တော်ဥက္ကဋ္ဌအနေနဲ့ ဆက်လက်ဆောင်ရွက်ပေး သွားပါမယ်။</speech>
</Q-A>
<Q-A>
<title>မင်္ဂလာဒုံမြို့နယ်၊ ဘာလားချောင်းတစ်လျှောက် သောင်များဖြစ်နေသော နေရာများအား ပြန်လည် တူးဖော်ရန်နှင့် ကျူးကျော်၍ ငါးကန်များတူးထားခြင်းအား ဖယ်ရှားပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဦးတင်မောင်ဝင်း၊ မင်္ဂလာဒုံမဲဆန္ဒနယ်မှ မေးမြန်းဖို့ဖြစ်ပါတယ်။</speech>
<speech><mp id="374">ဦးတင်မောင်ဝင်း(မင်္ဂလာဒုံမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌ ကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများအားလုံးကို မင်္ဂလာပါ လို့ နှုတ်ခွန်းဆက်သဂါရဝပြုအပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး၊ မင်္ဂလာဒုံ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးတင်မောင်ဝင်း ဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး၊ မင်္ဂလာဒုံမြို့နယ် ထောက်ကြံ့မြို့မှ ရန်ကုန်-မန္တလေးလမ်းမကြီး မိုင်တိုင် ၂ မိုင် (၂/ဝ) မိုင်မှာ ဘာလားချောင်းတစ်ခု တည်ရှိပါတယ်။ ယခင်က ဘာလားချောင်းဟာ ပေ ၂၀၀ မှ ၃၀၀ အထိ ကျယ်ပြန့်ပြီးတော့ ယခုအခါမှာ ဘာလားချောင်းမှာ ကောလာခြင်း၊ ချောင်းပေါ်မှာ ငါးကန်များ ကျူးကျော်ခြင်းကြောင့် ဘာလားချောင်းရဲ့ တစ်လျှောက် အချို့မှာ ပေ ၅၀၊ ၆၀ ခန့်သာ ရှိနေပါတယ်။ ဒါကြောင့်မို့လို့ အချို့ရွာများ နောက်တစ်ခါ ရန်ကုန်မန္တလေးလမ်းမကြီးတစ်လျှောက်မှာ နှစ်စဉ် ရေကြီးလျက်ရှိပါတယ်။ ဒါ့အပြင် ကျွန်တော်တို့ ရန်ကုန်မြို့ ကို ရေပေးတဲ့အနေနဲ့ ငမိုးရိပ်ဆည်ကနေပြီးတော့ နွယ်ခွေကျေးရွာအနားမှာရှိတဲ့ တံခွန်တိုင် ရေစစ်ကန် ကိုလည်း သဘာဝရေစစ်နည်းနဲ့ (Ndturdi Filter) အဖြစ် အသုံးပြု သော ချောင်းတစ်ခုလည်း ဖြစ်ပါတယ်။ ဒါကြောင့်မို့လို့ ကျွန်တော့်အနေနဲ့ ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးခွန်းများကို ကျွန်တော် မေးမြန်းသွားမှာဖြစ်ပါတယ်။ ဘာလားချောင်းတစ်လျှောက်မှာ သောင်များဖြစ်သောနေရာ များအား တူးပေးရန် အစီအစဉ်ရှိ/မရှိ၊ ရှိပါက မည်သည့်ကာလတွင် တူးပေးမည်နည်းနှင့် ကျူးကျော်၍ ငါးကန်များ တူးထားခြင်းရှိတဲ့အတွက်ကြောင့်မို့လို့ ဖယ်ရှားပေးရန်အစီအစဉ်ရှိ/မရှိ၊ ရှိပါက မည်သည့် ကာလတွင် ဖယ်ရှားပေးမည်ကို သိရှိလိုပါသောကြောင့် လွှတ်တော်ဥက္ကဋ္ဌကြီးမှတစ်ဆင့် မေးမြန်းတင်ပြ အပ်ပါတယ်။ ကျေးဇူးတင်ပါတယ်။</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="66">ဦးအောင်သိမ်း(ဒုတိယဝန်ကြီး၊ နိုင်ငံတော်သမ္မတရုံးဝန်ကြီးဌာန-၄)</agency>ရိုသေလေးစားအပ်ပါသော ပြည်သူ့လွှတ်တော်ဥက္ကဋ���ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော်ကပဲ မင်္ဂလာဒုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးတင်မောင်ဝင်း မေးမြန်းတဲ့မေးခွန်းနဲ့ ပတ်သက်ပြီး ရန်ကုန်တိုင်းဒေသကြီးအစိုးရအဖွဲ့ကိုယ်စား ပြန်လည်ရှင်းလင်းဖြေဆိုသွားမှာဖြစ်ပါတယ်။ ရန်ကုန်တိုင်းဒေသကြီး၊ မင်္ဂလာဒုံမြို့နယ် ထောက်ကြံ့မြို့မှ ရန်ကုန်-မန္တလေးလမ်းမကြီး မိုင်တိုင်(၂/ဝ) မိုင်ခန့်ရှိတဲ့ ဘာလားချောင်းတစ်လျှောက် သောင်များဖြစ်နေတဲ့နေရာများကို ပြန်လည်တူးဖော်ပေးရန် နဲ့ ဘာလားချောင်းပေါ်မှာ ကျူးကျော်ပြီးတော့ ငါးကန်တူးထားခြင်းအား ဖယ်ရှားပေးရန် အစီအစဉ် ရှိ/မရှိ မေးခွန်းနှင့်ပတ်သက်ပြီး ဆည်မြောင်းဦးစီးဌာနအနေနဲ့ ဘာလားချောင်းတစ်လျှောက် ၂၀၁၂၂၀၁၃ ခုနှစ်မှာ အမှတ်(၁)လမ်းတံတားမှ မြို့ပတ်လမ်းတံတား၊ အောင်တံခွန်တံတားမှ ရွှေနံ့သာ တံတား၊ ဗောဓိတစ်ထောင်တံတားမှ ဇေကမ္ဘာလမ်းတံတား၊ ဆင်ဖုံရေတံခါးမှ ငမိုးရိပ်ချောင်းအပိုင်းတို့ အား နုန်းတူးဖော်ခြင်းလုပ်ငန်း ဆောင်ရွက်ထားရှိခဲ့တဲ့အတွက်ကြောင့် ၂၀၁၃-၂၀၁၄ မိုးတွင်းကာလမှာ ရေကြီးရေလျှံမှုများ အတော်အသင့်သက်သာသွားခဲ့ပါတယ်။ ထို့အပြင် ဆင်ဖုံရေတံခါးရဲ့ အထွက် မြောင်း သဲနုန်းတူးဖော်ခြင်းကို ၂၀၁၃-၂၀၁၄ ခုနှစ်မှာ ဆောင်ရွက်ထားရှိခဲ့ပါတယ်။ တူးဖော်ရန် ကျန်ရှိတဲ့အပိုင်းများကို တိုင်းဒေသကြီး ဆည်မြောင်းဦးစီးဌာနမှ ၂၀၁၅-၂၀၁၆ ဘဏ္ဍာရေးနှစ်မှာ ဆောင်ရွက် နိုင်ရေးအတွက် ပြည်ထောင်စုလယ်ယာစိုက်ပျိုးရေးနှင့် ဆည်မြောင်းဝန်ကြီးဌာနသို့ တင်ပြတောင်းခံပြီး ခွင့်ပြုငွေ၊ ရန်ပုံငွေရရှိပါက ဆောင်ရွက်မည်ဖြစ်ကြောင်းနဲ့ ဘာလားချောင်းတစ်လျှောက် ဆက်လက် တူးဖော်ပါက ကျူးကျော်ငါးကန်များမှာ ချောင်းဧရိယာအတွင်း ပါဝင်သွားပါ၍ အလိုအလျောက် ရှင်းလင်းပေးမည်ဖြစ်ပါကြောင်း ပြန်လည်ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
</Q-A>
<Q-A>
<title>လေးမျက်နှာ-ခမောက်ဆုလမ်းအား ကျောက်ချောလမ်းအဖြစ် အဆင့်မြှင့်ပေးနိုင်ခြင်း ရှိ/မရှိ နှင့်စပ်လျဉ်း သည့်မေးခွန်း</title>
<speech type="speaker">ဦးဘဌေး၊ လေးမျက်နှာမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="477">ဦးဘဌေး(လေးမျက်နှာမဲဆန္ဒနယ်)</mp>အားလုံးမင်္ဂလာပါခင်ဗျာ။ ကျွန်တော်ကတော့ ဧရာဝတီတိုင်းဒေသကြီး၊ လေးမျက်နှာမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးဘဌေး ဖြစ်ပါတယ်။ ကျွန်တော်မေးမယ့်မေးခွန်းကတော့ လေးမျက်နှာမြို့ အရှေ့ဘက်ခြမ်းမှာ အတွင်းပိုင်းမှာရှိတဲ့ လေးမျက်နှာ-ခမောက်ဆု ဆက်သွယ်ရေး ၉.၁ မိုင်အား မြေသားလမ်းဖောက်လုပ်ပြီးပြီဖြစ်တဲ့အတွက်ကျောက်ခင်းပေးနိုင်မှု၊ မပေးနိုင်မှု ပေးပါမယ်ခင်ဗျား။ လေးမျက်နှာမြို့နယ် အရှေ့ဘက်ခြမ်းအတွင်း ပိုင်းရှိ ကျေးရွာများအား ဆက်သွယ်ဖောက်လုပ်ထားသည့် လမ်းအရှည် ၉.၁ မိုင်ရှိ မြေသားလမ်း အတွက် လေးမျက်နှာမှ ညောင်ဝိုင်းအထိ ၂.၂ရ မိုင်အား ယခင်မြို့နယ် စည်ပင်သာယာမှ ကျေးလက် လမ်းအဖြစ် ခင်းပေးထားပြီးဖြစ်ပါသည်။ ကျန်ရှိနေသောလမ်းပိုင်း ၆.၈၆ မိုင်အား လမ်းတံတားများ တည်ဆောက်ပြီးစီးနေပြီဖြစ်၍ ရာသီမရွေး သွားလာမှုလွယ်ကူစေရန် ကျောက်ချောလမ်းအဖြစ် ခင်း ပေးနိုင်ပါက မြို့၏အရှေ့ဘက်အတွင်းပိုင်းရှိ ကျေးရွာအုပ်စု ရှစ်အုပ်စုမှ ပြည်သူများ၏ ကျန်းမာရေး၊ စီးပွားရေး၊ လူမှုရေး၊ ပညာရေးတိုးတက်လာမည်ဖြစ်ပါသည်။ သို့ဖြစ်ပါ၍ လေးမျက်နှာ-ညောင်ဝိုင်း - လဟာကြီး-ပဲရင်း-ခမောက်ဆုလမ်းအရှည် ၉.၁ မိုင်အား ကျောက်ချောလမ်းအဖြစ် အဆင့်မြှင့်တင် ခင်းပေးနိုင်ခြင်းရှိ/မရှိ ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်ခင်ဗျား။ ကျေးဇူး တင်ပါတယ်။</speech>
</Q-A>
<Q-A>
<title>မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာနအောက်ရှိ ပြည်နယ်၊ တိုင်း၊ ခရိုင်၊ မြို့နယ်ရုံးများအတွက် ဖွဲ့စည်းပုံအတိုင်း ဝန်ထမ်းခန့်ထားရန်နှင့် မြို့နယ်အဆင့်ရုံးများတွင် ရှိသင့်သည့် စက်ယန္တရားများကို ဖြည့်ဆည်းပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဦးစိုးစိုး၊ ထီးချိုင့်မဲဆန္ဒနယ်မှ ဆက်လက်မေးမြန်းဖို့ ဖြစ်ပါတယ်</speech>
<speech><mp id="231">ဦးစိုးစိုး(ထီးချိုင့်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့်ပုဂ္ဂိုလ်များနှင့် ဖိတ်ကြားထားသော ဧည့်သည်တော်များခင်ဗျား။ အားလုံးမင်္ဂလာပါခင်ဗျား။ ကျွန်တော့်အနေနဲ့ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာနနဲ့ ပတ်သက်တဲ့မေးခွန်းကို မေးမြန်းသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်တို့နိုင်ငံရဲ့ လူဦးရေနေထိုင်မှုကိုကြည့်မယ်ဆိုရင် လူဦးရေရဲ့ ၇၅ ရာခိုင်နှုန်းသော မိဘပြည်သူများအနေနဲ့ ကျေးလက်ဒေသမှာ အများအပြားနေထိုင် လျက်ရှိကြပါတယ်။ ကျေးလက်ဒေသရှိ မိဘပြည်သူများရဲ့ ဘဝဖွံ့ဖြိုးတိုးတက်မှုကို အကောင်အထည် ဖော်ဆောင်ရွက်ပေးခြင်းဖြင့် နိုင်ငံတော်ရဲ့ ဖွံ့ဖြိုးတိုးတက်မှုတွေကို ရရှိလာခြင်းပဲဖြစ်ပါတယ်။ ဝန်ကြီး ဌာနအနေနဲ့လည်း ကျေးလက်ဒေသဖွံ့ဖြိုးရေးကိုဦးတည်ပြီး မြို့နယ်အဆင့်၊ ခရိုင်အဆင့်၊ တိုင်းနှင့် ပြည်နယ်အဆင့် ကျေးလက်ဒေသဖွံ့ဖြိုးရေးဦးစီးဌာနများကို ဝန်ထမ်းဖွဲ့စည်းပုံအပြည့်အဝမဟုတ်သေးသော်လည်း လုပ်ငန်းများဆောင်ရွက်နိုင်ရန်အတွက် တစ်စိတ်တစ်ပိုင်းခန့်ထားပေးပြီး ဒေသအလိုက် ဘဏ္ဍာငွေများ ခွဲဝေချပေးလျက် ဆောင်ရွက်နေပြီဖြစ်ပါတယ်။ ဥက္ကဋ္ဌကြီးခင်ဗျား။ တင်ပြရမယ်ဆိုရင် ဘဏ္ဍာငွေခွဲဝေချထားပေးလိုက်တာနဲ့လည်း မပြီးပြတ်သေးပါဘူး။ ဆိုလိုတဲ့ အဓိပ္ပာယ်ကတော့ အချို့ ဒေသများဟာ ငွေရှိတာနဲ့ ယန္တရားမရပါဘူး။ အနီးဆုံးဝန်းကျင်မှာ ယန္တရားရှိမှ၊ ယန္တရားကို ဒေသ ရောက်အောင်နိုင်မှ ဖွံ့ဖြိုးရေးလုပ်ငန်းတွေကို အကောင်အထည်ဖော်ဖို့ အဆင်ပြေမှာဖြစ်ပါတယ်။ ဒီနေရာမှာ အလွန်ခရီးဝေးကွာနေရင်လည်း ငှားရမ်းမယ့်စရိတ်ကြောင့် ဖွံ့ဖြိုးရေးလုပ်ငန်းလုပ်ကိုင်ရာ မှာ အခက်အခဲတွေရှိလာနိုင်ပါတယ်။ ဒါ့ကြောင့် ဌာနရဲ့ ဝန်ထမ်းဖွဲ့စည်းပုံ၊ လိုအပ်တဲ့ယန္တရားတွေကို စီစဉ်ခွဲဝေချမှတ်ပေးနိုင်မှသာ အဆင်ပြေမယ်လို့ ယူဆမိပါတယ်။ ဥက္ကဋ္ဌကြီးခင်ဗျား။ ယန္တရားကိစ္စအနေနဲ့ပတ်သက်ရင် အရေးကြီးပါတယ်။ ယခင်က ဒေသများ ဖွံ့ဖြိုးတိုးတက်အောင်ဆိုပြီး ကျွန်တော်တို့ စည်ပင်သာယာအဖွဲ့တွေဖွဲ့ပြီးတော့ ဒေသအလိုက် ဆောင် ရွက်ခဲ့ကြပါတယ်။ အောင်မြင်တာရှိသလို မအောင်မြင်တာတွေလည်း ရှိခဲ့ပါတယ်။ တင်ပြလိုတာက တော့ ရန်ပုံငွေရှိတဲ့အတွက် ယန္တရားများကို အထက်မှစီစဉ်ပေးပါတယ်။ ဒါပေမယ့် မြို့နယ်များအတွက် ရလာတဲ့ယန္တရားများဟာ အဆင့်မမီပါဘူး။ လုပ်ငန်းမှာ ကြာရှည်မသုံးရဘဲနဲ့ပျက်လို့ စုပုံထားရတဲ့ အခြေအနေမျိုးတွေရှိခဲ့ကြောင်း လေ့လာသိရှိရပါတယ်။ အဲ့ဒီလိုပုံစံမျိုးတွေ မဖြစ်စေလိုပါဘူး။ သို့အတွက် ကျေးလက်ဒေသတွေကို အမြန်ဖွံ့ဖြိုးစေဖို့ အမှန်တိုးတက်စေချင်တယ်ဆိုရင် လိုအပ်တဲ့ ဘဏ္ဍာငွေ၊ လိုအပ်တဲ့ဝန်ထမ်း၊ လိုအပ်တဲ့အဆင့်မီယန္တရားတွေကို ခွဲဝေချထားပေးဖို့ လိုမှာဖြစ်ပါတယ်။ ဒါ့ကြောင့် ဥက္ကဋ္ဌကြီးမှတစ်ဆင့် အောက်ပါမေးခွန်းများကို မေးမြန်းတင်ပြလိုပါတယ်။ (က) မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာနအောက်ရှိ ပြည်နယ်၊ တိုင်း၊ ခရိုင်၊ မြို့နယ်ရုံးများ အတွက် သတ်မှတ်ပြီးသော ဝန်ထမ်းဖွဲ့စည်းပုံကို အပြည့်အဝခန့်ထားပေးမယ့် အစီအစဉ်၊ (ခ) ကျေးလက် ဒေသဖွံ့ဖြိုးရေးဦးစီးဌာန မြို့နယ်ရုံးများမှာထားရှိသင့်တဲ့ အဆင့်မီသော လမ်းကြိတ်စက် အပါအဝင် အခြားစက်ယန္တရားများကို ဖြည့်ဆည်းပေးမယ့်အစီအစဉ်။ အားလုံးကိုကျေးဇူးတင်ပါတယ်။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ကိုယ်စားလှယ်နှစ်ဦးရဲ့ မေးမြန်းချက် ကို တပေါင်းတစည်းတည်းဖြေဖို့ ဖြစ်ပါတယ်</speech>
<speech><agency id="86">ဦးတင်ငွေ(ဒုတိယဝန်ကြီး၊ မွေးမြူရေး၊ ရေလုပ်ငန်းနှင့်ကျေးလက်ဒေသဖွံ့ဖြိုးရေးဝန်ကြီးဌာန)</agency>ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စား လှယ်အပေါင်းနှင့် ကြွရောက်လာကြတဲ့၊ ဖိတ်ကြားထားတဲ့ ဧည့်သည်တော်များအားလုံး မင်္ဂလာ အပေါင်းနှင့်ပြည့်စုံပါစေကြောင်း ဦးစွာနှုတ်ခွန်းဆက်သအပ်ပါတယ်။ ကျွန်တော်ကတော့ မွေးမြူရေး၊ ရေလုပ်ငန်းနှင့်ကျေးလက်ဒေသဖွံ့ဖြိုးရေးဝန်ကြီးဌာန ဒုတိယဝန်ကြီး ဦးတင်ငွေဖြစ်ပါတယ်။ ပထမဆုံး ဧရာဝတီတိုင်းဒေသကြီး၊ လေးမျက်နှာမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဘဌေးရဲ့ ကြယ်ပွင့်ပြမေးခွန်းနှင့်ပတ်သက်၍ ဦးစွာတင်ပြရှင်းလင်းပါမယ်။ လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး၊ လေးမျက်နှာမြို့နယ်၊ လေးမျက်နှာ-ညောင်ဝိုင်းလဟာကြီး-ပန်းအင်း-ခမောက်စုလမ်းဟာ ၉ မိုင်နဲ့ ၁ ဖာလုံရှိပါတယ်။ အဲ့ဒီမှာ ကျေးရွာပေါင်း ၁၄ ရွာ၊ လူဦးရေ ၅၄၃၀ ကို အကျိုးပြုပါတယ်။ လက်ရှိလမ်းမှာ ကျောက်ချောလမ်း ၁ မိုင်နှင့် ၄ ဖာလုံရှိပါ တယ်။ နောက်တစ်ခါ မြေသားလမ်း ရ မိုင်နှင့် ၅ ဖာလုံရှိပါတယ်။ အဲ့ဒီမြေသားလမ်း ရ မိုင်နှင့် ၅ ဖာလုံ အနက်ကနေပြီးတော့ ၂၀၁၃-၂၀၁၄ ဘဏ္ဍာရေးနှစ်၊ ပြီးခဲ့တဲ့နှစ်မှာ ကျွန်တော်တို့ ကွန်ကရစ်လမ်း အရှည် ၂ မိုင်ဆောင်ရွက်လျက်ရှိပါတယ်။ ဆောင်ရွက်ရန်ကျန်ရှိတဲ့လမ်းမိုင် ၅ မိုင်နှင့် ၅ ဖာလုံဟာ မြေသားလမ်းဖြစ်ပါတယ်။ အဲ့ဒီမြေသားလမ်းကို ခုနက လွှတ်တော်ကိုယ်စားလှယ်ကြီးတင်ပြတဲ့အတိုင်းကျောက်ချောလမ်းအဖြစ် အဆင့်မြှင့်တင်ဆောင်ရွက်မယ်ဆိုရင် ၆၆၂.၅၃ သန်းခန့် ကုန်ကျမယ်လို့ ခန့်မှန်းရရှိပါတယ်။ အဲ့ဒီတော့ ဧရာဝတီတိုင်းဒေသကြီးအတွင်းမှာ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာနအနေနဲ့ ၂၀၁၄-၂၀၁၅ ယခုဘဏ္ဍာရေးနှစ်မှာ ရန်ပုံငွေကျပ် ၂၃.၃၄၉ ဘီလီယံ လမ်းတံတားနှင့်ပတ်သက်လို့ ခွင့်ပြု ထားပြီးလည်းဖြစ်ပါတယ်။ လေးမျက်နှာမြို့ အနေနဲ့တင်ပြရရင် ကျွန်တော်တို့ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန ဘတ်ဂျက်အနေနဲ့ ၂၀၁၄-၂၀၁၅ ယခုနှစ်မှာ ၉၉၂.၂၇၅ သန်းခွင့်ပြု ထားတာရှိပါတယ်။ ပြည်သူ့ လွှတ်တော်ကိုယ်စားလှယ်ကြီးမှမေးမြန်းတဲ့ လေးမျက်နှာမြို့နယ် လေးမျက်နှာ-ညောင်ဝိုင်း-လဟာကြီးပန်းအင်း-ခမောက်စု ကျောက်ချောလမ်းခင်းရေးအတွက် ယခုနှစ် ၂၀၁၄-၂၀၁၅ ဘဏ္ဍာရေးနှစ်မှာ တော့ ရန်ပုံငွေလျာထားခြင်းမရှိကြောင်း တင်ပြလိုပါတယ်။ သို့သော်လည်း လာမယ့် ၂၀၁၄-၂၀၁၅ အတွက် ဦးစားပေးအစီအစဉ်အတိုင်း ထည့်ပြီးတော့ တင်ပြတောင်းခံပြီး ဆောင်ရွက်သွားမှာဖြစ်ပါ ကြောင်း တင်ပြအပ်ပါတယ်။ ဒုတိယမေးခွန်းနဲ့ပတ်သက်လို့ ဆက်လက်ပြီး တင်ပြပါ့မယ်ခင်ဗျား။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ စစ်ကိုင်းတိုင်းဒေသကြီး၊ ထီးချိုင့်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုးစိုးရဲ့ မေးခွန်းနဲ့ပတ်သက်ပြီး ဆက်လက် တင်ပြသွားပါ့မယ်ခင်ဗျား။ ကျွန်တော်တို့ ကျေးလက်ဒေသဖွံ့ဖြိုးရေးဦးစီးဌာနဟာ ယခင်က နယ်စပ် ရေးရာဝန်ကြီးဌာနရဲ့ အောက်မှာ ဖွဲ့စည်းပုံထဲမှာရှိပြီးတော့ ၂၀၁၃ ခုနှစ်၊ သြဂုတ်လ ၉ ရက်နေ့မှာမှ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာနအဖြစ် ပြောင်းလဲဖွဲ့စည်းပြီးတော့ ကျေးလက်ဒေသဖွံ့ဖြိုးရေးဆိုင်ရာလုပ်ငန်းများကို အရှိန်အဟုန်မြှင့်ဆောင်ရွက်ခဲ့တာ ဖြစ်ပါတယ်။ အဲ့ဒီ ကျေးလက်ဒေသဖွံ့ဖြိုးတိုးတက်ရေးဦးစီးဌာနရဲ့ ပါရှိတဲ့ ကျွန်တော်တို့ရုံးတွေကတော့ လက်ရှိ ကျေးလက်ဒေသဖွံ့ဖြိုးတိုးတက်ရေးဦးစီးဌာန(ရုံးချုပ်)တစ်ခု၊ တိုင်းဒေသကြီးနှင့် ပြည်နယ်ရုံး ၁၄ ခုရှိပါ တယ်။ နေပြည်တော်ကောင်စီနယ်မြေအတွက်ရုံး တစ်ရုံးရှိပါတယ်။ ပြည်နယ်ရုံးခွဲနှစ်ရုံးရှိပါတယ်။ ခရိုင် ရုံး ၆၂ ရုံးနှင့် (က) အဆင့်မြို့နယ်ရုံး ၅၃ ရုံး၊ (ခ) အဆင့်မြို့နယ် ၄၄ ရုံး၊ (ဂ) အဆင့်မြို့နယ်ရုံး ၁၉၄ ရုံး၊ ပြည်ထောင်စုတိုင်းရင်းသားကျေးရွာတစ်ခုတို့ကို အရာထမ်းခွင့်ပြု အင်အား ၁၀၉၃ ဦး၊ အမှုထမ်း အင်အား ၁၀၈၀၅ ဦး စုစုပေါင်း ၁၁၈၉၈ ဦးနှင့် တိုးချဲ့ဖွဲ့စည်းခွင့်ပြုထားပြီးဖြစ်ပါတယ်။ ကျေးလက် ဒေသဖွံ့ဖြိုးတိုးတက်ရေးဦးစီးဌာန ရုံးအဆင့်ဆင့်ဖွဲ့စည်းနိုင်ရေးအတွက် ပြည်နယ်နှင့် တိုင်းဒေသကြီးမှာ ရှိတဲ့ မြို့နယ်စည်ပင်သာယာရေးအဖွဲ့ ယခင်က အဲ့ဒါတွေကနေပြီးတော့ ကျွန်တော်တို့ ဖွဲ့စည်းပုံကနေ ပြီးတော့ ကျွန်တော်တို့ ကျေးလက်ဒေသဖွံ့ဖြိုးတိုးတက်ရေးဦးစီးဌာနကို ပြောင်းချင်လို့ ဆန္ဒပြု တဲ့လူ ၂၄၁ ဦး၊ အရာထမ်း ၂၄၁ ဦး၊ အမှုထမ်း ၁၄၃၈ ဦးနှင့် နေ့စား ၃၂ ဦး စုစုပေါင်း ၁၇၁၁ ဦး ပထမပြောင်းရွှေ့ တာဝန်ထမ်းဆောင်ခဲ့ပါတယ်။ နောက် လိုအပ်ချက်အရ အသစ်ခန့်ထားတဲ့ ကျေးလက် လူငယ်ဝန်ထမ်း ၁၁၀၄ ဦး၊ အခြားဝန်ကြီးဌာနများမှ ဆန္ဒပြု ပြောင်းရွှေ့ သူ ၆၆ ဦး စုစုပေါင်း ၂၈၈၁ ဦးဖြင့် လုပ်ငန်းများ ဆောင်ရွက်နေပါတယ်။ ဒါကတော့ ကျွန်တော်တို့ ၂၀၁၃-၂၀၁၄ ဘဏ္ဍာရေးနှစ်မှာ ဆောင်ရွက်ခဲ့တာဖြစ်ပါတယ်။ ကျေးလက်ဒေသဖွံ့ဖြိုးရေးလုပ်ငန်းဟာ အားလုံးသိရှိရတဲ့အတိုင်း ကျယ်ကျယ်ပြန့်ပြန့် အကောင်အထည်ဖော်ဆောင်ရွက်တဲ့လုပ်ငန်းဖြစ်တဲ့အတွက် လက်ရှိဝန်ထမ်းနှင့်ဆောင်ရွက်ရာတွင် လုံလောက်မှုမရှိပါဘူး။ ၂၀၁၄-၂၀၁၅ ဘဏ္ဍာရေးနှစ်အတွင်းမှာ ကျေးလက်ဒေသဖွံ့ဖြိုးတိုးတက်ရေး ဦးစီးဌာနရုံး အဆင့်ဆင့်မှာ လုပ်ငန်းလိုအပ်ချက်အရ ဝန်ထမ်းပေါင်း ၃၂၀၂ ဦး ထပ်မံဖြည့်ဆည်း ခန့်ထားရန်အတွက် စီစဉ်ဆောင်ရွက်နေပါတယ်။ အသစ်ခန့်ရမယ့်ဝန်ထမ်းများ၏ လစာစရိတ်များကို လည်း လျာထားတောင်းခံထားတဲ့အတွက်ကြောင့် ခွင့်ပြုပြီးလည်း ဖြစ်ပါတယ်။ ဝန်ထမ်းအသစ်ခန့်နိုင် ရေးအတွက် လုပ်ထုံးလုပ်နည်းများနှင့်အညီ ပြည်ထောင်စုအစိုးရအဖွဲ့ရုံးကို တင်ပြနိုင်ဖို့အတွက် အမျိုး သားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီးဌာန ဖွဲ့စည်းပုံစိစစ်ရေးဦးစီးဌာန၊ ဘဏ္ဍာရေး ဝန်ကြီးဌာနရဲ့ ရသုံးမှန်းခြေငွေစာရင်းဦးစီးဌာနတို့ကို သဘောထားမှတ်ချက် တောင်းခံဆဲဖြစ်ပါတယ်။ သက်ဆိုင်ရာဝန်ကြီးဌာနများရဲ့ သဘောထားမှတ်ချက်များရလို့ရှိရင် ဝန်ထမ်းအသစ်များကို ဖြည့်တင်း ပေးရေးအတွက် ပြည်ထောင်စုအစိုးရအဖွဲ့ထံတင်ပြပြီးတော့၊ အတည်ပြုချက်ရယူပြီးတော့ သက်ဆိုင်ရာ တိုင်းဒေသကြီးနှင့် ပြည်နယ်အလိုက် ထပ်မံဖြည့်တင်းခန့်ထားရမည့် ရာထူးအမျိုးအစားနှင့် အရေ အတွက်ကို နိုင်ငံပိုင်သတင်းစာမှ အများပြည်သူသိရှိအောင် ကျယ်ကျယ်ပြန့်ပြန့် ကြော်ငြာပြီးတော့ ခေါ်ယူခန့်ထားရေး ဆောင်ရွက်သွားမှာဖြစ်ပါကြောင်း တင်ပြအပ်ပါတယ်။ ၂၀၁၄-၂၀၁၅ ဘဏ္ဍာရေး နှစ်မှာ ဝန်ထမ်းအသစ်များ ထပ်မံခန့်ပြီးလို့ရှိရင် ဝန်ထမ်းအင်အား စုစုပေါင်း ၆၀၈၃ ဦး ရှိလာမှာ ဖြစ်ပြီးတော့ ဖွဲ့စည်းပုံအရ မူလခွင့်ပြုဝန်ထမ်းရဲ့ ၅၁ ရာခိုင်နှန်း ဖြစ်မှာလည်းဖြစ်ပါတယ်။ ခွင့်ပြု ဝန်ထမ်းအင်အားရဲ့ သုံးပုံနှစ်ပုံထက်ကျော်လွန်မှုမရှိစေရေး၊ ဝန်ထမ်းအင်အားဖောင်းပွမှု မရှိစေရေး၊ ဒေသခံလူငယ်၊ လူရွယ်များ အလုပ်အကိုင်အခွင့်အလမ်းရရှိစေရေးနှင့် ပြည်သူ့ဘဏ္ဍာများ မလိုအပ်ဘဲ သုံးစွဲမှု၊ လေလွင့်မှုမရှိရေးတို့အတွက် စီမံချက်ရေးဆွဲဆောင်ရွက်လျက်လည်းရှိပါတယ်။ သက်ဆိုင်ရာကျေးလက်ဒေသဦးစီးဌာနက ရုံးအဆင့်ဆင့်မှာလည်း ၂၀၁၄-၂၀၁၅ ဘဏ္ဍာရေးနှစ်အတွင်းမှာ ဝန်ထမ်းအသစ်များ လုပ်ထုံးလုပ်နည်းနှင့်အညီ ဖြည့်တင်းခန့်ထားရေးကို စီစဉ်ဆောင်ရွက်သွားမှာ ခြံပါတယ်။ အဲ့သလိုပဲ လာမယ့်နှစ် ၂၀၁၅-၂၀၁၆ ဘဏ္ဍာရေးနှစ်အတွက်လည်း ထပ်မံလိုအပ်သေးတဲ့ ဖွဲ့စည်းပုံအင်အားအတွင်းမှာ ကျွန်တော်တို့ လိုအပ်သေးတဲ့အရေအတွက်ကိုလည်း ထပ်မံခေါ်ယူ ဖြည့်တင်းသွားမှာဖြစ်ပါကြောင်း တင်ပြအပ်ပါတယ်။ မွေးမြူရေး၊ ရေလုပ်ငန်းနှင့်ကျေးလက်ဒေသဖွံ့ဖြိုးရေးဝန်ကြီးဌာနအနေဖြင့် လမ်းကြိတ်စက် အပါအဝင် စက်ယန္တရား ဝယ်ယူဖြည့်တင်းရေးနဲ့ပတ်သက်၍ တင်ပြပါမယ်။ ယခင် စည်ပင်သာယာရေး ဦးစီးဌာန(ရုံးချုပ်)မှာ ပိုင်ဆိုင်တဲ့ အုပ်ချုပ်မှုသုံးယာဉ်တွေ၊ လုပ်ငန်းသုံးယာဉ်တွေ၊ ယန္တရားများ၊ နောက် ရေပေးရေးလုပ်ငန်းမှာ တွင်းတူးစက်တွေ ဒါတွေကို ၁၀-၈-၂၀၁၃ ရက်နေ့မှာ ကျေးလက်ဒေသဖွံ့ဖြိုး တိုးတက်ရေးဦးစီးဌာနပိုင်အဖြစ် လွှဲပြောင်းလက်ခံလိုက်ပါတယ်။ ကျေးလက်ဒေသဖွံ့ဖြိုးတိုးတက်ရေး ဦးစီးဌာနပိုင် လုပ်ငန်းသုံးစက်ယန္တရား ၁၂၃ စီးနှင့် တွင်းတူးစက် ၁၉ စီး၊ နောက် ကျေးလက်ဖွံ့ဖြိုးရေး လုပ်ငန်းများ ဆောင်ရွက်နိုင်ရန်အတွက် ပြည်နယ်နှင့်တိုင်းဒေသကြီးမှ လိုအပ်တဲ့နေရာတွေကို ကျွန်တော်တို့ ဖြည့်ဆည်းဆောင်ရွက်ပေးတဲ့အခါမှာ မြေတူးစက် ၂၈ စီး၊ မြေထိုးစက် ၁၁ စီး၊ မြေညှိစက် ကိုးစီး၊ မြေကော်စက် ခုနစ်စီး၊ မြေသယ်ယာဉ် ၁၉ စီး၊ လမ်းကြိတ်စက် ခြောက်စီး၊ ရေတွင်းတူးစက် ကိုးစီး စုစုပေါင်းယန္တရား ၈၉ စီးကိုဖြည့်တင်းပြီးဖြစ်ပါတယ်။ ထို့အပြင် ဂျပန်အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ (JICA)နဲ့ ကျေးလက်ဒေသဖွံ့ဖြိုးတိုးတက်ရေးဦးစီးဌာနတို့က ၂၀၁၂-၂၀၁၃ ကနေပြီးတော့ ၂၀၁၆-၂၀၁ရ အထိ အပူပိုင်းဒေသ ကျေးလက်ရေရရှိရေး(၅)နှစ်စီမံကိန်း မှာ မြို့နယ် ၁၉ မြို့နယ်နဲ့ကျေးရွာ ၈ရ ရွာအတွက် ကျေးလက်ရေရရှိရေးလုပ်ငန်းများ အကောင်အထည် ဖော်လျက်ရှိပါတယ်။ အဆိုပါစီမံကိန်းမှာလည်း တွင်းတူးစက် ၁၀ စီး၊ Truck ကား ရှစ်စီး၊ ကရိန်းကား ၁၀ စီးနှင့် ရေသယ်ယာဉ်ခုနှစ်စီး၊ မိုဘိုင်းစက်ပြင်ယာဉ်နှစ်စီး စုစုပေါင်း ယန္တရား ၃ရ စီးကိုလည်း ဖြည့်တင်းဆောင်ရွက်လျက်ရှိပါတယ်။ ရေတွင်းတူးစက်များမှာ စစ်ကိုင်းတိုင်းဒေသကြီးမှာတစ်စီး၊ မကွေးတိုင်းဒေသကြီးမှာလေးစီးနှင့် မန္တလေးတိုင်းမှာ ငါးစီးဖြန့်ခွဲပြီးတော့ ကျေးလက်ရေ၊ သန့်ရှင်းသော သောက်သုံးရေရရှိရေးအတွက် တူးဖော်လျက်ရှိပါတယ်။ ကျေးလက်ဖွံ့ဖြိုးရေးလုပ်ငန်းများဟာ လျင်မြန်လွယ်ကူစွာ အရှိန်အဟုန်မြှင့် ဆောင်ရွက်နိုင်ရေးအတွက် ၂၀၁၄-၂၀၁၅ ဘဏ္ဍာရေးနှစ်မှာ အုပ်ချုပ်မှုသုံးယာဉ် ယခုနှစ်မှာ ကျွန်တော်တို့ ယာဉ်အသစ်ဖွဲ့စည်းတဲ့အတွက်ကြောင့် ၃၀၉ စီး၊ မော်တော်ဆိုင်ကယ် ၃၁၆ စီး၊ ရေတွင်းတူးစက် ၁၂၀ ကို ဝယ်ယူဖို့ လျာထားပြီးဖြစ်ပါတယ်။ ဒါကိုလည်း တင်ဒါခေါ်ယူဖို့ဆောင်ရွက်လျက်ရှိပါတယ်။ တိုင်းဒေသကြီးနှင့် ပြည်နယ်များမှာရှိတဲ့ မြို့နယ်များကို ဝယ်ယူပြီးလို့ရှိရင် ခွဲဝေသွားမှာလည်း ဖြစ်ပါတယ်။ နိုင်ငံတော်အစိုးရအနေဖြင့် ပြုပြင်ပြောင်းလဲရေး လုပ်ငန်းစဉ်များအရ ပုဂ္ဂလိကကဏ္ဍဖွံ့ဖြိုးတိုးတက်ရေးကို ဦးစားပေးဆောင်ရွက်လျက်ရှိပါသဖြင့် ကျေးလက်ဒေသဖွံ့ဖြိုးတိုးတက်ရေးဦးစီးဌာနဟာ ၂၀၁၂-၂၀၁၃ ကစပြီးတော့ နှစ်စဉ်ဘဏ္ဍာရေးနှစ် အလိုက် ကျေးလက်လမ်းတံတားများ တည်ဆောက်ရေးလုပ်ငန်းများ၊ ကျေးလက်ရေပေးရေးလုပ်ငန်း များ၊ ကျေးလက်မီးလင်းရေးလုပ်ငန်းများနှင့် ကျေးလက်အိမ်ရာတည်ဆောက်ရေးလုပ်ငန်းများကို အိတ်ဖွင့်တင်ဒါခေါ်ယူပြီးတော့ တိုင်းရင်းသားလုပ်ငန်းရှင်များအား လုပ်ငန်းအပ်နှံဆောင်ရွက်လျက်ရှိပါ တယ်။ တင်ဒါအောင်မြင်သည့် တိုင်းရင်းသားလုပ်ငန်းရှင်များကလည်း ကုမ္ပဏီပိုင်စက်ယန္တရားများဖြင့် လုပ်ငန်းများအား အကောင်အထည်ဖော် ဆောင်ရွက်ရသဖြင့် ဌာနဆိုင်ရာကနေပြီးတော့ စက်ယန္တရား လတ်တလော ဖြည့်တင်းဝယ်ယူရန် မလိုသေးပါကြောင်းနှင့် ဝန်ထမ်းဖွဲ့စည်းပုံကို ခွင့်ပြု အင်အားမှ လုံလောက်အောင်ခန့်ထားခြင်း နောက်ရုံးအဆောက်အဦတွေ၊ ဝန်ထမ်းအိမ်ရာတွေကို ဘဏ္ဍာရေးနှစ် အလိုက် ဆက်လက်ဆောက်ရန်ရှိပါတယ်။ ဒါတွေလည်း ဦးစားပေးအလိုက်ဆောင်ရွက်ပြီး နောက်ကျ လို့ရှိရင် ယန္တရားစက်များကို ဖြည့်တင်းဝယ်ယူမှာဖြစ်ပါတယ်။ သို့ဖြစ်ပါ၍ လွှတ်တော်ကိုယ်စားလှယ်ကြီး မေးမြန်းထားတဲ့ တိုင်းဒေသကြီးနှင့် ပြည်နယ်၊ ခရိုင် နှင့်ကျေးလက်ဒေသဖွံ့ဖြိုးတိုးတက်ရေးဦးစီးဌာနမှာ ဖွဲ့စည်းပုံအရ မူလခွင့်ပြုထားတဲ့ ဝန်ထမ်းအင်အား၏ သုံးပုံနှစ်ပုံထက် ကျော်လွန်မှုမရှိစေရေး၊ ဝန်ထမ်းအင်အား ဖောင်းပွမှုမရှိစေရေးကို စနစ်တကျ အင်အားဖြည့်တင်းခန့်ထားလျက်ရှိပါကြောင်းနှင့် လမ်းကြိတ်စက်အပါအဝင် အခြားယန္တရားများကို လည်း ဒေသခံပြည်သူလူထု၏တင်ပြချက်အပေါ် အခြေခံပြီးတော့ အရေးတကြီးလိုအပ်တဲ့နေရာများကို အသုံးပြု နိုင်ရေးအတွက် ယန္တရားများ ဖြန့်ခွဲအသုံးပြုလျက်ရှိပါတယ်။ ဝန်ထမ်းဖွဲ့စည်းရေး၊ ဦးစီးဌာန အဆောက်အဦများ၊ ဝန်ထမ်းအိမ်ရာများတည်ဆောက်ရေးများကို ကျေးလက်ဖွံ့ဖြိုးတိုးတက်ရေး အခြေ ခံအဆောက်အဦများဖြစ်တဲ့ လမ်းတံတား၊ ရေပေးရေး၊ မီးလင်းရေး၊ ကျေးလက်အိမ်ရာများနှင့် ယင်လုံ အိမ်သာများကဲ့သို့ တည်ဆောက်ရေးလုပ်ငန်းများကို ဦးစားပေးဆောင်ရွက်ပြီးမှသာလျှင် ယန္တရားများ ဖြည့်တင်းဆောင်ရွက်မှုကို ဘဏ္ဍာရေးနှစ်အလိုက် ဝယ်ယူဖြည့်တင်းဆောင်ရွက်သွားမှာ ဖြစ်ပါကြောင်း လေးစားစွာဖြေကြားအပ်ပါတယ်။ အားလုံးကိုကျေးဇူးတင်ပါတယ်။</speech>
</Q-A>
</section>
<section value="Bill">
<bill>
<title>အမျိုးသားလွှတ်တော်က ပြင်ဆင်ချက်ဖြင့် အတည်ပြု၍ပေးပို့သော ပြည်ထောင်စုတရားစီရင်ရေး ဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနှင့်စပ်လျဉ်း၍ ပြင်ဆင်ချက်ဖြင့်အတည်ပြုရန် လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်မှာ စတင်တင်သွင်းပြီး ပြင်ဆင်ချက်များဖြင့် အတည်ပြု ပေးပို့လာသော ပြည်ထောင်စု တရားစီရင်ရေးဥပဒေကို ဒုတိယအကြိမ် ပြင်ဆင်သည့်ဥပဒေကြမ်းကို ပထမအကြိမ် ပြည်သူ့ လွှတ်တော် ဒသမပုံမှန်အစည်းအဝေး (၁၉)ရက်မြောက်နေ့ဖြစ်သော ၂၆-၆-၂၀၁၄ ရက်နေ့တွင်လက်ခံရရှိကြောင်း အသိပေးခြင်းနှင့် ဥပဒေကြမ်းကော်မတီ၏ အစီရင်ခံစာဖတ်ကြားရှင်းလင်းခြင်း များပြုလုပ်ခဲ့ပြီးဖြစ်ပါတယ်။ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်များအနေဖြင့် မိမိပြင်ဆင်လိုသည့်အပိုဒ်၊ အပိုဒ်ခွဲ၊ အကြောင်းအရာ၊ အချက် အလက်များကို တိကျစွာရေးသားဖော်ပြ၍ ၂-၇-၂၀၁၄ ရက်နေ့နောက်ဆုံးထားပြီး အမည်စာရင်း တင်သွင်းရန် ကြေညာခဲ့ပြီးဖြစ်ပါတယ်။ ယနေ့အထိပြင်ဆင်ချက်အဆို တင်သွင်းလိုတဲ့ ကိုယ်စားလှယ် တစ်ဦးမျှမရှိပါ။ ဒါကြောင့် ပြည်ထောင်စုတရားစီရင်ရေးဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီရဲ့ အစီရင်ခံစာတင်ပြချက်အတိုင်း ပြင်ဆင်ချက်ဖြင့် အတည်ပြုရန် လွှတ်တော်ကသဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူသူရှိပါသလားခင်ဗျား။ သဘောမတူသူမရှိတဲ့အတွက် ပြည်ထောင်စု တရားစီရင်ရေးဥပဒေကို ဒုတိယအကြိမ် ပြင်ဆင်သည့်ဥပဒေကြမ်းကို ပြင်ဆင်ချက်ဖြင့် သဘောတူကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၂၀၀ အရ ဆက်လက်ဆောင်ရွက် သွားမည်ဖြစ်ကြောင်း ကြေညာပါတယ်။ (ဩဘာသံများ)</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်မရှိပြန်လည်ပေးပို့သော အဂတိလိုက်စားမှု တိုက်ဖျက်ရေးဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ လက်ခံရရှိကြောင်းနှင့် ဆက်လက်ဆောင်ရွက်သွားမည်ဖြစ်ကြောင်းလွှတ်တော်သို့အသိပေးတင်ပြခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်မှ စတင်ဆွေးနွေး၍ ပြင်ဆင်ချက်များဖြင့် အတည်ပြုခဲ့ပြီး အမျိုးသားလွှတ်တော်သို့ ပေးပို့ ထားသော အဂတိလိုက်စားမှုတိုက်ဖျက်ရေးဥပဒေကို ပြင်ဆင်သည့်ဥပဒေကြမ်းကို အမျိုးသား လွှတ်တော်၌ ပြင်ဆင်ချက်မရှိ အတည်ပြုပြီးနောက် ၄-၇-၂၀၁၄ ရက်နေ့မှာ ပြည်သူ့လွှတ်တော်သို့ပြန်လည်ပေးပို့လာပါတယ်။ အဂတိလိုက်စားမှုတိုက်ဖျက်ရေးဥပဒေကို ပြင်ဆင်သည့်ဥပဒေကြမ်းကို လွှတ်တော်နှစ်ရပ်လုံးက သဘောတူခြင်းဖြစ်၍ ပြည်ထောင်စုလွှတ်တော်က အတည်ပြု သည်ဟု မှတ်ယူပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၂ နည်းဥပဒေခွဲ(ဂ)နှင့် (ဃ)တို့အရ ဆက်လက်ဆောင်ရွက်သွားမည်ဖြစ်ကြောင်း ကြေညာပါတယ်။ (ဩဘာသံများ)</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်ဖြင့်အတည်ပြု၍ပေးပို့သော ကာလစည်းကမ်းသတ် အက်ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ပြင်ဆင်ချက်အဆို တင်သွင်း ထားသည့် တစ်ပိုဒ်ချင်းစီအလိုက်ဆွေးနွေး၍ အတည်ပြုရန်လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် ၈ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်မှာ စတင်တင်သွင်းပြီး ပြင်ဆင်ချက်များဖြင့် အတည်ပြု ပေးပို့လာသော ကာလစည်းကမ်း သတ်ဥပဒေကို ပြင်ဆင်သည့်ဥပဒေကြမ်းကို ၁၉-၈-၂၀၁၃ ရက်နေ့တွင် လက်ခံရရှိကြောင်း အသိပေး ခြင်းနှင့် အစီရင်ခံစာကိုဖတ်ကြားရှင်းလင်းခြင်းများ ဆောင်ရွက်ခဲ့ပြီးဖြစ်ပါတယ်။ ဆွေးနွေးလိုသူများ ကိုလည်း ၂၂-၈-၂၀၁၃ ရက်နေ့နောက်ဆုံးထား၍ အမည်စာရင်းပေးသွင်းရန် တောင်းခံခဲ့ပြီးလည်း ဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး ဆွေးနွေးအတည်ပြုခြင်းများ ဆောင်ရွက်ပါမယ်။ ဒီလို ဆွေးနွေးရာမှာ ဥပဒေကြမ်း၏ခေါင်းစဉ် နိဒါန်းမှအစ အပိုဒ်၊ အပိုဒ်ခွဲများနှင့် ဥပဒေကြမ်းတစ်ခုလုံး ပါဝင်မှာဖြစ်ပါတယ်။ အပိုဒ်၊ အပိုဒ်ခွဲ အစဉ်လိုက် အတည်ပြု နိုင်ရေးဆောင်ရွက်ရာမှာ ပြင်ဆင်ချက် မရှိပါက မူလအဆိုပြုပြဋ္ဌာန်းချက်အတိုင်း အတည်ပြုနိုင်ရေးတင်ပြဆောင်ရွက်သွားမှာ ဖြစ်ပါတယ်။ ပြင်ဆင်ချက်ရှိသော အပိုဒ်၊ အပိုဒ်ခွဲများအတွက် ပြင်ဆင်ချက်အဆို တင်သွင်းထားတဲ့ ဥပဒေကြမ်းကော်မတီနဲ့ အင်ဂျန်းယန်မဲဆန္ဒနယ်မှ ဒေါ်နွဲဘူတို့က သက်ဆိုင်ရာအပိုဒ်၊ အပိုဒ်ခွဲအလိုက် ဆွေးနွေးခြင်း၊ ပြည်ထောင်စုအဖွဲ့အစည်းဝင်က လိုအပ်က ရှင်းလင်းဆွေးနွေးခြင်းများပြုလုပ်ပြီး လွှတ်တော်ရဲ့ သဘောဆန္ဒရယူဆုံးဖြတ်အတည်ပြု သွားမှာဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၀ အရ ကာလစည်းကမ်းသတ်အက်ဥပဒေကို ပြင်ဆင် သည့်ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီမှ ပြင်ဆင်ထားသည့် ၈ ချက်အား တင်ပြဖို့ ဖိတ်ခေါ်ပါတယ်</speech>
<speech><mp id="239">ဦးခင်မောင်ရွှေ(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်တော်များခင်ဗျား။ ကျွန်တော်ကတော့ စစ်ကိုင်းတိုင်းဒေသကြီး၊ တမူးမဲဆန္ဒနယ်မှ ဥပဒေကြမ်းကော်မတီဝင် ဦးခင်မောင်ရွှေဖြစ်ပါတယ်။ ကျွန်တော့်အနေဖြင့် ကာလ စည်းကမ်းသတ်အက်ဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်းပြီး ပြည်သူ့လွှတ်တော် ဥပဒေ ကြမ်းကော်မတီရဲ့ ကိုယ်စား ပြည်သူ့လွှတ်တော်ဆိုင်ရာနည်းဥပဒေ ၁၉၀ အရ လွှတ်တော်မှအတည်ပြု ပေးနိုင်ဖို့ အဆိုတင်သွင်းသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဒီဥပဒေကြမ်းနှင့်စပ်လျဉ်းပြီး ပြည်သူ့လွှတ်တော် ဥပဒေကြမ်းကော်မတီရဲ့ ပြင်ဆင်ရန်တင်ပြချက် ၈ ချက်ရှိပါတယ်။ အဲဒီလွှတ်တော် ကိုယ်စားလှယ်များထံ ဖြန့်ဝေထားတဲ့ ကန့်လန့်ဖြတ်ဇယားမှာကြည့်မယ်ဆိုရင် စာမျက်နှာ ၁ အမှတ်စဉ် ၁ ဥပဒေခေါင်းစီး၊ စာမျက်နှာ ၁ အမှတ်စဉ် ၂ အပိုဒ် ၂၊ စာမျက်နှာ ၁ အမှတ်စဉ် ၃ အသစ် ဖြည့်စွက်ချက် အပိုဒ် ၃၊ စာမျက်နှာ ၁ အမှတ်စဉ် ၄ အပိုဒ် ၄၊ စာမျက်နှာ ၂ အမှတ်စဉ် ရ အပိုဒ် ၃ အပိုဒ်ခွဲ(ခ)၊ စာမျက်နှာ ၂ အမှတ်စဉ် ၈ အပိုဒ် ၃ အပိုဒ်ခွဲ(ဂ)၊ စာမျက်နှာ ၃ အမှတ်စဉ် ၉ အသစ် ဖြည့်စွက်ချက် အပိုဒ် ၃ အပိုဒ်ခွဲ(င)၊ စာမျက်နှာ ၃ အမှတ်စဉ် ၁၀ အသစ်ဖြည့်စွက်ချက် အပိုဒ် ၃ အပိုဒ်ခွဲ(စ)တို့ဖြစ်ပါတယ်။ သို့ဖြစ်ပါ၍ အထက်ဖော်ပြပါ ပြည်သူ့လွှတ်တော် ဥပဒေကြမ်းကော်မတီ၏ ပြင်ဆင်ရန်တင်ပြချက် ၈ ချက်အား လွှတ်တော်မှ အတည်ပြု ပေးနိုင်ပါရန် အဆိုတင်သွင်းအပ်ပါတယ် ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၉၀ အရ ကာလစည်းကမ်းသတ်အက်ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီရဲ့ ပြင်ဆင်ချက် ၈ ချက်အား အတည်ပြုရန် လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ကာလ စည်းကမ်းသတ်အက်ဥပဒေကိုပြင်ဆင်သည့်ဥပဒေကြမ်းနှင့်စပ်လျဉ်းပြီး ပြင်ဆင်ချက် ၈ ချက်ဖြစ်သည့် ဥပဒေကြမ်းကော်မတီရဲ့ ပြင်ဆင်ချက်များအတိုင်း ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြု ကြေညာပါတယ်။ (ဩဘာသံများ)</speech>
<speech type="speaker">ဆက်လက်ပြီး ပြင်ဆင်အဆိုပြု ထားတဲ့ အင်ဂျန်းယန်မဲဆန္ဒနယ်မှ ဒေါ်ခွဲဘူ ဆွေးနွေးဖို့ ဖြစ်ပါတယ်</speech>
<speech><mp id="171">ဒေါ်နွဲဘူ(အင်ဂျန်းယန်မဲဆန္ဒနယ်)</mp>လေးစားအပ်ပါတဲ့ ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များရှင်။ ကျွန်မအနေနဲ့ ဒီဥပဒေနဲ့ပတ်သက်ပြီးမှ ကျွန်မဆွေးနွေးချင် တာဆိုလို့ရှိရင် လွန်ခဲ့တဲ့နှစ်ပေါင်းများစွာကတည်းကဖြစ်ပါတယ်။ အခုအချိန်မှာ ကျွန်မတို့က ဆိုလို့ရှိ ရင် လွှတ်တော်ပေါ်လာတဲ့အတွက် ဒီကိစ္စကို တင်ပြရခြင်းဖြစ်ပါတယ်။ ကျွန်မတို့ဟာဆိုလို့ရှိရင် အောက်ခြေမှာနေပြီး ပြည်သူလူထုနဲ့အတူ ဒုက္ခခံခဲ့တဲ့ လူတွေလည်းဖြစ်ပါတယ်။ ဒါကြောင့်မို့လို့ ပြည်သူလူထုရဲ့ ဒုက္ခကိုသိတဲ့အတွက် တင်ပြခြင်းဖြစ်တာနဲ့အတူ ဒီကနေ့ တရားစီရင်ရေးမဏ္ဍိုင် တည့် မတ်ဖြောင့်မတ်မှန်ကန်ဖို့အတွက် ဒီဥပဒေကို ပြင်ဆင်ရခြင်းလည်းဖြစ်ပါတယ်။ အဲဒီတော့ ဒီဥပဒေဟာ ဆိုလို့ရှိရင် ဒီကာလစည်းကမ်းသတ်ဥပဒေတစ်ခုလုံးကို အကျုံးမဝင်ပေမယ့် တကယ်အောက်ခြေမှာ အရေးကြီးပြီးမှ ပြည်သူလူထုအတွက် နစ်နာမှုရှိနေတဲ့ကိစ္စတွေကုစားနိုင်ဖို့အတွက် ကျွန်မအနေနဲ့ တင်ပြခြင်းဖြစ်ပါတယ်။ အဲဒီတော့ ကျွန်မတို့ ပြည်သူ့ကိုယ်စားလှယ်ဆိုတာကတော့ ဥပဒေပညာရှင်တွေ တော့မဟုတ်ပါဘူး။ ဒါပေမယ့် ကျွန်မတို့ တွေ့တဲ့နေရာမှာ ဥပဒေကို တွေ့တဲ့အချိန်ကနေစပြီးတော့မှ ကျွန်မတို့မှာ ဆောင်ရွက်ဖို့တာဝန်ရှိပါတယ်။ ဒါကြောင့် ဒီကိစ္စကို လွှတ်တော်သို့တင်ပြခြင်းဖြစ်ပါတယ်။ ဒီကနေ့ပဲ ဒီဥပဒေကို ဆွေးနွေးပေမယ့် ကျွန်မဟာဆိုလို့ရှိရင် ၂၀၁၃ ခုနှစ်၊ မတ်လ ၁၁ ရက်က စပြီးမှ ဒီကာလ စည်းကမ်းသတ်နဲ့ပတ်သက်ပြီးမှ လွှတ်တော်ကို မေးခွန်း ရှစ်ခုမေးမြန်းခဲ့ပါတယ်။ အဲဒီ မေးခွန်းရှစ်ခု မေးမြန်းခဲ့တဲ့အခါမှာ ကျွန်မတို့ ပြည်ထောင်စုတရားလွှတ်တော်ချုပ်ကနေမှ လာရောက် ပြီးမှ ဖြေဆိုပါတယ်�� အဲဒီဖြေဆိုချက်အပေါ်မှာ မူတည်ပြီးမှ ကျွန်မ ဒီဥပဒေကို ပြင်ဆင်ခြင်းဖြစ်ပါတယ်။ ကျွန်မ မေးခွန်းရှစ်ခု မေးမြန်းခဲ့တဲ့အခါမှာ ကာလစည်းကမ်းသတ်နှင့်ပတ်သက်ပြီးမှ ဒီဟန်ဆောင် စာချုပ်တွေအများအပြား လူထုထဲမှာရှိပါတယ်။ ဒီဟန်ဆောင်စာချုပ်ကြောင့် ကျွန်မတို့မှာ ဒုက္ခအများ ကြီးရောက်ခဲ့ရပါတယ်။ တစ်နိုင်ငံလုံးအဝန်းဖြစ်တယ်ဆိုတာလည်း တရားလွှတ်တော်ချုပ်ကနေမှ လွှတ်တော်ထဲမှာလည်း လာပြီးပြောသွားပါတယ်။ တကယ်လည်း ဒီကနေ့ တရားစီရင်ရေး၊ ဥပဒေရေး ရာနှင့် တိုင်ကြားစာများ၊ အသနားခံစာများစိစစ်ဆောင်ရွက်ရေးကော်မတီ၊ တရားဥပဒေစိုးမိုးရေးနှင့် တည်ငြိမ်အေးချမ်းရေးကော်မတီမှာလည်း ဒီလိုဟန်ဆောင်စာချုပ်နဲ့ပတ်သက်တဲ့ ငွေကြေးရလိုမှုကိစ္စ တွေနဲ့ပတ်သက်တဲ့ကိစ္စတွေ၊ အိမ်ကိစ္စတွေ ဒါနဲ့ပတ်သက်ပြီးတော့ပဲ တိုင်စာတွေအများကြီးရှိနေတာကို တွေ့ရပါတယ်။ အဲဒီတော့ ဒါတွေဟာဆိုလို့ရှိရင် ဒီကနေ့ ကျွန်မတို့ တစ်နိုင်ငံလုံးမှာ ဖြစ်ပျက်ပြီးမှ လူထုတွေမှာ နစ်နာမှုတွေရှိနေပါတယ်။ အဲဒီတော့ ကျွန်မမေးတဲ့ မေးခွန်းရှစ်ခုမှာဆိုလို့ရှိရင် လူထုရဲ့ နစ်နာမှုတွေကုစားပေးနိုင်တဲ့ အချက်အလက်တွေမေးတဲ့အခါမှာ အားလုံးရရှိခဲ့ပါတယ်။ ဒါပေမယ့်အချက်တစ်ချက်ကတော့ ကာလစည်းကမ်းသတ်ကျော်လွန်သွားတဲ့ကိစ္စတွေဖြစ်ပါတယ်။ အဲဒီတော့ ဥပဒေမှာဆိုလို့ရှိရင် ကာလစည်းကမ်းသတ်တွေကျော်လွန်သွားလို့ရှိရင် အရေးအဆိုတောင်းဆိုခွင့်မရ ရှိတော့ပါဘူး။ အဲဒါကြောင့် ဒီကုန်လွန်သွားတဲ့ကာလစည်းကမ်းသတ်အတွက် ဘယ်လိုကုစားမှုပေးနိုင် မလဲလို့မေးတဲ့အခါမှာ ဒါနဲ့ပတ်သက်ပြီးတော့ ကာလစည်းကမ်းသတ်ဥပဒေကို ပြင်ဆင်ရမှာဖြစ်ပါ တယ်လို့ ဖြေဆိုသွားပါတယ်။ ဒါပေမယ့် အဲဒီကာလစည်းကမ်းသတ်ဥပဒေကို ပြင်ဆင်ဖို့အစီအစဉ် ရှိ/မရှိလို့ ပြန်မေးတဲ့အခါမှာတော့ ဒါနဲ့ပတ်သက်ပြီးတော့ ပြင်ဆင်ဖို့အစီအစဉ်မရှိသေးပါဘူးဆိုမှ မေးခွန်းဖြေဆိုစဉ်က ဖြေကြားခဲ့ပါတယ်။ အဲဒါကြောင့်မို့ တရားရုံးချုပ်က ဒီကိစ္စနဲ့ပတ်သက်ပြီးမှ ပြင်ဆင်ဖို့အစီအစဉ်မရှိသေးဘူးဆိုတဲ့အတွက် ကျွန်မအနေနဲ့ ဒီဥပဒေကို ပြင်ဆင်ဖို့အတွက် တင်ခဲ့ပါ တယ်။ ဒါပေမယ့် ကျွန်မတင်တဲ့အခါမှာပဲ အမျိုးသားလွှတ်တော်မှာ ဒီဥပဒေတင်ပြီးတာကို တွေ့ရှိရပြီးမှ ပြည်သူ့လွှတ်တော်ကိုပို့တာဖြစ်တဲ့အတွက် ကျွန်မ အဲ့ဒီမှာဖြည့်စွက်ခြင်းဖြစ်ပါတယ်။ အဲ့ဒီတော့ ကျွန်မ ဖြည့်စွက်တာကတော့ ကျွန်မ နစ်နာမှုတွေ့ရှိတဲ့ အချက်ကိုမူတည်ပြီး ဖြည့်စွက်ခြင်းဖြစ်ပါတယ်။ အဲဒီတော့ ငွေချေးတဲ့ကဏ္ဍတွေမှာ ချေးငှားပြီး သုံးနှစ်အတွင်းမှာ ဒါမတောင်းလို့ရှိရင် ဒီကာလစည်းကမ်း သတ်ပြည့်သွားရင်တောင်းခွင့် မရှိဘူးဆိုမှ ကာလစည်းကမ်းသတ်ဥပဒေမှာ ဖော်ပြထားပါတယ်။ ဒါလည်း ဒီကာလစည်းကမ်းသတ် ဥပဒေဟာဆိုလို့ရှိရင် နှစ်ပေါင်း ၁၀၀ ကျော်ခဲ့ပါပြီ။ ယခင်ကာလ အချိန်တုန်းကတော့ ဘယ်သူမဆို ငွေချေးရင် ကတိကဝတ်အတိုင်းပေးကြတဲ့အခြေအနေရှိမှာပါ။ အခုတော့ ခေတ်ကာလတွေပြောင်းလဲသွားပြီး လူတွေလည်း မမှန်မကန်တော့ပါဘူး။ ပြီးလို့ရှိရင် လုပ်ငန်းတွေလုပ်ကြတဲ့အခါမှာလည်း ကျွန်မတို့ရဲ့ ဒီခေတ်စနစ်အရ ဘဏ်လုပ်ငန်းတွေကလည်း မကောင်းဘူး။ နောက်ဘဏ်မှာအိမ်တွေ ဘာတွေပေါင်မယ်ဆိုလို့ရှိရင်လည်းပဲ ပေါင်ရနှံရခက်ခဲတဲ့ အတွက် အချင်းချင်း ကိုယ့်ရဲ့ အိမ်ဂရန်ကိုပေးပြီးမှ ငွေချေးတဲ့ကိစ္စတွေ ဖြစ်ပါတယ်။ အဲဒီတော့ ဒီကိစ္စ တွေအကုန်တင်ပြမယ်ဆိုရင် တစ်ထောင့်တစ်ညပုံပြင်လိုပါပဲ။ ကျွန်မအနေနဲ့ လိုရင်းပဲပြောပါမယ်။ အဲဒီတော့ ဒီကနေ့ ကျွန်မ ဒီမှာပြင်ထားတာကတော့ ဒီအမှတ်စဉ် ၅ရ မှာတော့ ၃ နှစ်အုပ်စုတွေ အဲဒီပတ်ဝန်းကျင်မှာရှိပါတယ်။ ၃ နှစ်ကနေ ကျွန်မက ဒီဘက် ၁၂ နှစ်အုပ်စုတွေ ဖြစ်တဲ့ဘက်ကို ဒီငွေချေးခြင်းနှင့်ပတ်သက်ပြီးမှ ကာလစည်းကမ်းသတ်ကို ပြန်တိုးပေးခြင်းဖြစ်ပါတယ်။ ဒီလိုတိုးပေး ခြင်းအားဖြင့် နစ်နာသွားတဲ့ တရားရုံးအဆင့်ဆင့်မှာ ရင်ဆိုင်ပြီးရှုံးသွားတဲ့ ငွေချေးထားတဲ့သူတွေ ပြန်ပြီးတော့ နစ်နာမှုကုစားနိုင်ဖို့ ဖြစ်ပါတယ်။ အဲဒီတော့ ဒီလို ကျွန်မတင်ပြတာဆိုလို့ရှိရင် ငွေတိုး ချေးစားတဲ့သူ အတွက်မဟုတ်ပါဘူး။ မိမိငွေရင်းပြန်ရဖို့အတွက်ပဲဖြစ်ပါတယ်။ ဒီလို ငွေရင်းတောင်Jp ပြန်မရတဲ့ မုဆိုးမတွေ၊ ဒုက္ခရောက်နေတဲ့လူတွေ ကိုယ့်အိမ်ရောင်းပြီးငွေချေးလို့ အတိုးမရတဲ့အပြင် အရင်းတောင် ပျောက်ဆုံးသွားတဲ့လူတွေအတွက် ကျွန်မကုစားပေးနိုင်ဖို့အတွက် ဒီဥပဒေကို ပြင်ဆင် ခြင်းဖြစ်ပါတယ်။ ဒီဥပဒေကို ပြင်ဆင်လိုက်ခြင်းအားဖြင့် ကျွန်မတို့ တရားစီရင်ရေးဟာ ဖြောင့်မတ် မှန်ကန်လာမှာဖြစ်ပါတယ်။ ဘာလို့ဆို အပေါ်မှာ ဥပဒေအတိုင်း စီရင်တိုင်း ဒီအပေါ်မှာရောက်လာတဲ့ ကိစ္စတွေက ဟန်ဆောင်စာချုပ်ဖြစ်တဲ့အတွက် ဥပဒေနဲ့မညီဘူးဆိုပြီးမှ ဥပဒေနဲ့အညီ စီရင်လိုက်တာ မှန်ကန်ပေ မယ့် အောက်မှာဆိုလို့ရှိရင် တကယ့်နစ်နာမှုတွေရှိနေပါတယ်။ ဒါကြောင့် မူလ ၃ နှစ်ကနေ ကျွန်မ ၁၂ နှစ်ကိုပြင်ဆင်ခြင်းဖြစ်တယ်ဆိုတဲ့အကြောင်း လွှတ်တော်ဥက္ကဋ္ဌကြီးကနေတစ်ဆင့် လွှတ်တော် သို့ တင်ပြလိုပါတယ်။</speech>
<speech type="speaker">ဒေါ်နွဲဘူက ပြင်ဆင်ရတဲ့အကြောင်းအရင်းကို ဖော်ပြရှင်းလင်းသွားပါတယ်။ ဒီကိစ္စနှင့်ပတ်သက်ပြီးတော့ ကန့်လန့်ဖြတ်ဇယားစာမျက်နှာ ၂ အမှတ်စဉ် ၅ နှင့် အမှတ်စဉ် ၆ တပေါင်းတည်းတင်ပြသွားတာဖြစ်ပါတယ်။ ဒါကြောင့်မို့လို့ ဒီဥပဒေကို ကိုင်တွယ်ကျင့်သုံးတဲ့ ပြည်ထောင်စုတရားလွှတ်တော်ချုပ်ဘက်က ပြန်လည်ရှင်းလင်းဆွေးနွေးဖို့ ဖြစ်ပါတယ်</speech>
<speech><agency id="58">ဦးစိုးညွန့်(တရားသူကြီး၊ ပြည်ထောင်စုတရားလွှတ်တော်ချုပ်)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်း ဆက်သအပ်ပါတယ်။ ကျွန်တော်ကတော့ ပြည်ထောင်စုတရားလွှတ်တော်ချုပ် တရားသူကြီး ဦးစိုးညွန့် ဖြစ်ပါတယ်။ ကျွန်တော့်အနေနဲ့ ကချင်ပြည်နယ်၊ အင်ဂျန်းယန်မဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါ်နွဲဘူတင်ပြတဲ့ ကာလစည်းကမ်းသတ်ဥပဒေ ပထမဇယားအမှတ်စဉ် ၅ရ ပြဋ္ဌာန်း ချက်ကို ပြင်ဆင်သင့်ကြောင်း တင်ပြချက်အပေါ်မှာ ပြည်ထောင်စုတရားလွှတ်တော်ချုပ်ကိုယ်စား ရှင်းလင်းတင်ပြမှာ ဖြစ်ပါတယ်။ ဒေါ်ခွဲဘူတင်ပြတာ ပြင်ဆင်လိုတာ အချက် ၂ ချက်ဖြစ်ပေမယ့် တကယ်ကျတော့ ပြင်ဆင်ချင်တဲ့အချက်က တစ်ချက်ပဲဖြစ်ပါတယ်။ အဲဒီတော့ ကာလစည်းကမ်းသတ် ဥပဒေ ပထမဇယားအမှတ်စဉ် ၅ရ မှာ ချေးငွေရလိုမှုကို ၃ နှစ်လို့ ပြဌာန်းထားတာကိုပယ်ဖျက်ပြီးတော့ အဲဒီ ၃ နှစ်အစား ဇယားအမှတ်စဉ် ၁၂၀ မှာ ထည့်သွင်းပြီးတော့ ၁၂ နှစ်လို့ ပြင်ဆင်ချင်တာ ဖြစ်ပါတယ်။ ဥက္ကဋ္ဌကြီးခင်ဗျား။ ပုဂ္ဂလိကအချင်းချင်း ဖြစ်ပွားတဲ့ တရားမမှုများနဲ့ပတ်သက်ပြီးတော့ တရားမ မှုခင်းတွေကို ဘယ်အချိန်အတွင်းမှာ တရားစွဲဆိုရမယ်လို့ ကန့်သတ်ထားတဲ့ ကာလစည်းကမ်းသတ် ဥပဒေဆိုတာရှိပါတယ်။ ကာလစည်းကမ်းသတ်ဥပဒေကတော့ ပုဂ္ဂိုလ်အချင်းချင်းဖြစ်ပွားတဲ့ တရားမမှုတွေကို မိမိတို့တရားစွဲဆိုရမယ့်အချိန်အတွင်းမှာသာ တရားစွဲပြီးတော့ တရားစွဲချင်တဲ့အချိန်ကျမှ ထပြီး တရားစွဲတာမျိုးကို ခွင့်ပြုထားခြင်းမရှိပါဘူး။ စွဲသင့်တဲ့အချိန်မှာ စွဲဆိုနိုင်ရန်အတွက် ဘယ်အမှုကို ဘယ်အချိန်မှာတရားစွဲဆိုရမယ်လို့ သတ်မှတ်ပြဋ္ဌာန်းထားတဲ့ ဥပဒေဖြစ်ပါတယ်။ ဒီကာလစည်းကမ်း သတ်ဥပဒေ ပထမဇယားအမှတ်စဉ် ၅ရ မှာတော့ ချေးငွေရလိုမှုကို ၃ နှစ်အတွင်း တရားစွဲဆိုရမယ်လို့ သတ်မှတ်ပြဋ္ဌာန်းထားပါတယ်။ ဒီချေးငွေရလိုမှုဟာ ရွှေ့ပြောင်းနိုင်တဲ့ပစ္စည်း ရလိုမှုပဲဖြစ်ပါတယ်။ ရွှေ့ပြောင်းနိုင်တဲ့ပစ္စည်းတွေဖြစ်တဲ့ ရွှေတို့၊ ငွတို့၊ ဒီချေးငွေတို့ အစရှိသည့် ရလိုမှုတွေကို ကာလ စည်းကမ်းသတ် ၃ နှစ်အတွင်းမှာ တရားစွဲဆိုရမယ်လို့ဆိုပြီးတော့ ကာလစည်းကမ်းသတ်ဥပဒေ အပိုင်း ၆ မှာ အမှတ်စဉ် ၃ရ ကနေပြီးတော့ ၁၁၅ အထိအောင် ပြဋ္ဌာန်းထားတာတွေ့ရှိရပါတယ်။ ချေးငွေရလိုမှု ကို သုံးနှစ်အတွင်းစွဲဆိုရမယ်လို့ သတ်မှတ်ချက်ဟာ သင့်တော်တယ်လို့ ယူဆပါတယ်။ ချေးငွေရလိုမှုကို သုံးနှစ်အစား ၁၂ နှစ်ထိအောင် တရားစွဲဆိုနိုင်တဲ့ကာလကို တိုးချဲ့ပေးမယ်ဆိုလို့ရှိရင် ဒီချေးငွေရလိုမှု တစ်ခုတည်းသာမကဘဲနဲ့ ဒီကာလစည်းကမ်းသတ်ဥပဒေအပိုင်း ၆ မှာ ပြဋ္ဌာန်းထားတဲ့ ဒီဆက်စပ်နေတဲ့ အမှုတွေအားလုံးအလားတူအမှုများ အားလုံးကိုပါ ပြင်ဆင်သတ်မှတ်ပေးရမှာဖြစ်ပါတယ်။ ကာလ စည်းကမ်းသတ်ကာလကို အလွန်အမင်းတိုးချဲ့ပြီးတော့ ပြဋ္ဌာန်းပေးမယ်ဆိုလို့ရှိရင် သက်သာခွင့်ရလိုသူဟာ မိမိအမှုကို မြန်မြန်ထက်ထက်တရားစွဲဆို တောင်းဆိုနိုင်စေရန်အတွက် ပြဋ္ဌာန်းထားတဲ့ ရည်ရွယ် ချက်ကို ထိခိုက်စေမှာဖြစ်သလို အချိန်ကြာမြင့်ကာ တရားစွဲဆိုခြင်းအားဖြင့် အမှုဖြစ်တဲ့ပုံကိုသိရှိတဲ့ သက်သေတွေမရှိတော့တာ မေ့လျော့နိုင်တာတွေကြောင့် အမှန်တရားကိုရရှိအောင် ဆုံးဖြတ်ဖို့ အခက် အခဲရှိနိုင်ပါတယ်။ ဒါကြောင့်မို့လို့လည်း ပြည်သူ့လွှတ်တော်ကိုယ်စားလှယ် ဒေါ်နွဲဘူ ယခင်မေးမြန်း တုန်းကလည်းပဲ ပြည်ထောင်စုတရားလွှတ်တော်ချုပ်က ချေးငွေရလိုမှုအတွက် စည်းကမ်းသတ်ကာလ ကို ပြင်ဆင်ဖို့အတွက် အစီအစဉ်မရှိသေးကြောင်း ဖြေကြားခဲ့တာဖြစ်ပါတယ်။ ဥက္ကဋ္ဌကြီးခင်ဗျား။ ဒါကြောင့် ချေးငွေရလိုမှုကို ၃ နှစ်အတွင်း တရားစွဲဆိုရမယ်လို့ စည်းကမ်းသတ်ကာလသတ်မှတ် ပြဋ္ဌာန်းထားခြင်းဟာ သင့်တော်ပါကြောင်းနဲ့ အချိန်ကာလကိုတိုးချဲ့ပေးရန် မလိုအပ်ပါကြောင်း ရှင်းလင်းတင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech><mp id="171">ဒေါ်နွဲဘူ(အင်ဂျန်းယန်မဲဆန္ဒနယ်)</mp>လေးစားအပ်ပါသော ဥက္ကဋ္ဌကြီးရှင်။ ကျွန်မအနေနဲ့ အနည်းငယ် ပြန်လည်တင်ပြလိုပါတယ်။ အခုတရားလွှတ်တော်ဘက်ကတော့ ၃ နှစ်သင့်တော်တယ်လို့ပြောပါတယ်။ ဒီကိစ္စနဲ့ပတ်သက်ပြီးတော့မှ ကျွန်မတို့ ဒီသက်သေအထောက်အထားတွေဘာတွေကို ၁၂ နှစ်ပြောင်းသွားမယ်ဆိုလို့ရှိရင် ကာလရွေ့လျားသွားတယ်ဆိုလို့ရှိရင် တချို့ သက်ရှိထင်ရှားမရှိတာတွေဖြစ်မှာလို့ ပြောပါတယ်။ ကျွန်မအနေနဲ့လည်း သက်ရှိထင်ရှားတဲ့လူအတွက်ပဲ ပြောခြင်းဖြစ်ပါတယ်။ ဒီကနေ့ ကျွန်မတို့ဒီလိုမျိုး ငွေချေးလိုက်ပြီးမှ ကိုယ့်ငွေပြန်မရဘဲနဲ့ ဒုက္ခရောက်နေတဲ့လူတွေ တရားရုံးချုပ်တွေမှာ အထူးအယူခံထိတက်ပြီးတော့ အခုအချိန်မှာ ၅ နှစ် ၆ နှစ်ရှိသွားပြီ။ အဲဒါတွေ ဟာဆိုလို့ရှိရင် ဒီ၃ နှစ်ပဲဆိုလို့ရှိရင် သူ့အနေနဲ့ ဘယ်လိုမှ ကျွန်မကတိရထားတဲ့ ကတိကဝတ်အတိုင်းဆောင်ရွက်ပေးဖို့ ဆောင်ရွက်နိုင်ခွင့်မှာ နစ်နာတာတွေ၊ ကုစားနိုင်ခွင့်မရှိပါဘူး။ အဲ့ဒါကြောင့် ကျွန်မ ၁၂ နှစ် ပြောခြင်းဖြစ်ပါတယ်။ တကယ်တမ်းဆိုလို့ရှိရင် ကျွန်မတို့ငွေတိုးချေးစားတာမဟုတ်ဘဲနဲ့ ကိုယ့်ငွေရင်း ကိုယ်ရှာဖွေထားတဲ့ မိမိခွေးနဲ့သွေးနဲ့ရှာဖွေထားတဲ့ ငွေရင်းပြန်ရဖို့ဆို မိမိမသေမချင်း တရားစွဲဆိုခွင့် ရှိဖို့အခွင့်အရေးရသင့်ပါတယ်။ ဒါကြောင့် တစ်ခါတလေကျရင် ကျွန်မတို့ ဒီလက်ရှိ ဥပဒေတွေဟာဆိုလို့ရှိရင် လက်ရှိပြည်သူလူထုမှာ ထိရောက်မှုမရှိတဲ့အတွက် ကျွန်မတို့ဒီလူထုထဲမှာ လည်း ပြဿနာအမျိုးမျိုး ပေါက်ဖွားရခြင်းဖြစ်တဲ့အတွက် ကျွန်မအနေနဲ့ကတော့ ဒါ ၁၂ နှစ်ဆိုတာ ဆိုလို့ရှိရင် ဒီဆုံးရှုံးသွားတဲ့လူတွေ သက်ရှိထင်ရှားတဲ့အတိုင်းအတာအထိဖြစ်တဲ့ အတိုင်းအတာလို့ ကျွန်မမှတ်ယူပါတယ်။ နောက်တစ်ခု ကျွန်မအနေနဲ့တင်ပြလိုတာကတော့ တကယ်လို့သာ ၁၂ နှစ် မဟုတ်ဘူး သက်ရှိထင်ရှားတယ်ဆိုလို့ရှိရင် သူမသေမချင်းတောင်မှ ကိုယ့်ငွေကိုတော့ ပြန်တောင်း ယူခွင့်ရှိတယ်လို့ ဒါရိုးရိုးသားသားပဲတွေးမှသာ လူထုရဲ့ လိုအပ်ချက်အတွက် ကျွန်မကတော့ ဒါ လွှတ်တော်ရဲ့ အဆုံးအဖြတ် နောက်မှကျွန်မတို့ ဥက္ကဋ္ဌကြီးရဲ့ အဆုံးအဖြတ်လည်း ကျွန်မယူချင်ပါတယ် လို့။ ကျေးဇူးတင်ပါတယ်။</speech>
<speech type="speaker">တရားလွှတ်တော်ချုပ်က ပြန်လည်ရှင်းလင်းလိုက ရှင်းလင်းနိုင်ပါတယ်။</speech>
<speech><agency id="58">ဦးစိုးညွန့်(တရားသူကြီး၊ ပြည်ထောင်စုတရားလွှတ်တော်ချုပ်)</agency>ဥက္ကဋ္ဌကြီးခင်ဗျား။ ကျွန်တော်ရှင်းလင်းအောင် တင်ပြရမယ်ဆိုရင် ဒေါ်နွဲဘူတင်ပြတဲ့အချက်ကတော့ အမှန်ကတော့ ကျွန်တော်တို့ ဒီလိုဖြစ်ပျက်ခဲ့တာရှိခဲ့ပါတယ်။ ဒီလို ငွေချေးတဲ့အမှုတွေမှာ တရားစွဲဆိုကြတဲ့အခါမှာ တရားစွဲဆိုတဲ့ပုဂ္ဂိုလ်တွေရဲ့ မကျွမ်းကျင်မှုကြောင့် သူကချေးငွေရလိုမှုတွေနဲ့မစွဲဘဲနဲ့ ကျွန်တော်တို့ စာချုပ်စာတမ်းမှာချုပ်ဆိုထားတဲ့အတိုင်း အရောင်းအဝယ် အတည်ပြု ပေးစေလိုမှု စသည်ဖြင့် အဲလို စွဲဆိုတာတွေရှိပါတယ်။ စွဲဆိုတာတွေရှိတဲ့အခါကျတော့ တရားရုံးကိုရောက်တဲ့အခါကျတော့ ဒါ တကယ်ကျတော့ ချေးထားတာပေါ်ပေါက်သွားတဲ့အခါကျတော့ တရားစွဲဆိုတဲ့အမှုပုံစံဟာ မှားယွင်းနေ တဲ့အတွက် ဒီအမှုတွေကို အရှုံးပေးရတာတွေလည်းရှိခဲ့ပါတယ်။ ရှိခဲ့တဲ့အခါကျတော့ ပြီးခဲ့တဲ့အပတ် မေးခွန်းမှာ ကျွန်တော်တို့ ပြန်လည်ဖြေကြားစဉ်တုန်းက အဲ့လိုအမှုမျိုးတွေနဲ့ ပတ်သက်ရင် သူတို့အနေနဲ့ကုစားနိုင်တာကတော့ ကာလစည်းကမ်းသတ်အတွင်းမှာဆိုရင်တော့ ဒီချေးငွေရလိုမှုနဲ့ ပြန်ပြီးတော့စွဲ နိုင်တယ်။ ကာလစည်းကမ်းအတွင်းရှိသေးရင်ပေါ့။ ၃ နှစ်အတွင်းမှာဆိုရင်တော့ အမှုအမှန်ပုံစံနဲ့ စွဲနိုင်တယ်လို့ ဒီလိုစွဲနိုင်တဲ့အခွင့်အရေးရှိပါတယ်။ သို့သော်လည်းစည်းကမ်းသတ် ကျော်သွားတဲ့အခါ မှာဆိုရင်တော့ စွဲဆိုလို့မရတော့ပါဘူးလို့အခြေအနေရှိပါတယ်။ ၃ နှစ်အတွင်း စွဲဆိုရမယ်ဆိုတာက တော့ ဒီသူ့ဥပဒေပြဋ္ဌာန်းတဲ့အတိုင်း စွဲဆိုတဲ့ပုဂ္ဂိုလ်ဟာ ၃ နှစ်အတွင်းမှာတရားစွဲဆိုခဲ့ရင် တရားရုံးမှာ ကြန့်ကြာလာတဲ့အခါကျတော့မဆိုင်တော့ပါဘူး။ သူကတရားရုံးက ဒီအချိန်ရေးဆွဲပြီးရင်တော့ သူဆုံး ဖြတ်ပြီးတဲ့အချိန်မှာ ဥပဒေနဲ့အညီဆုံးဖြတ်ပေးဖို့ ဖြစ်ပါတယ်။ ဒါကြောင့် ကျွန်တော်တို့ ဒီမှာစဉ်းစား ရမယ့်အချက်ကတော့ ဒီလိုချေးငွေရလိုအမှုမျိုးကို ၃ နှစ်အတွင်း သတ်မှတ်တာဟာသင့်တော်မှုရှိ/မရှိ ၊ ဒါမှမဟုတ် ခုနက ကိုယ်စားလှယ်ကြီးတင်ပြသလို ၁၂ နှစ်ထိအောင်ပေးဖို့ သင့်/မသင့်ဆိုတဲ့အချက် ကိုသာ စဉ်းစားဖို့ရှိတယ်ဆိုတဲ့အကြောင်းနဲ့ ကျွန်တော်တို့ ပြည်ထောင်စုတရားလွှတ်တော်ချုပ်အနေနဲ့ ကတော့ ၃ နှစ်ဆိုတဲ့ပြဌာန်းချက်ဟာဆိုရင်တော့ သင့်တော်လုံလောက်ပါတယ်လို့ ယူဆပါကြောင်း တင် ပြအပ်ပါတယ်။</speech>
<speech type="speaker">ဥပဒေကြမ်းကော်မတီရဲ့ သဘောထားပြောပါ</speech>
<speech><mp id="366">ဦးဘရှိန်(အဖွဲ့ဝင်၊ ဥပဒေကြမ်းကော်မတီ)</mp>လေးစားရပါသော လွှတ်တော်ဥက္ကဋ္ဌကြီး ခင်ဗျား။ ကျွန်တော်ကတော့ ပြည်သူ့လွှတ်တော် ဥပဒေကြမ်းကော်မတီအဖွဲ့ဝင် ဦးဘရှိန်ဖြစ်ပါတယ်။ ဥပဒေကြမ်းကော်မတီရဲ့ သဘောထားကို တင်ပြပါမယ်။ ဥက္ကဋ္ဌကြီးခင်ဗျား။ ကန့်လန့်ဖြတ်ဇယား စာမျက်နှာ ၂ မှာ ဖြစ်ပါတယ်။ အင်ဂျန်းယန်မဲဆန္ဒနယ်က ဒေါ်ခွဲဘူ။ ကာလစည်းကမ်းသတ်ဥပဒေရဲ့ ပထမဇယားအပိုဒ် ၅ရ ကို ပယ်ဖျက်ပြီးတော့ စာမျက်နှာ ၂ အမှတ်စဉ် ၆ မှာ ဖော်ပြထားတဲ့အတိုင်း အသစ်ပြင်ဆင်ဖြည့်စွက်ဖို့ တင်ပြထားပါတယ်။ ကျွန်တော်တို ပြည်သူ့လွှတ်တော်ဥပဒေကြမ်းကော်မတီ ကတော့ မူလပြဋ္ဌာန်းချက်ကို ပယ်ဖျက်ဖို့မလိုလို့ သဘောထားမှတ်ချက်ပေးတဲ့အတွက်ကြောင့် မူလ ပြဋ္ဌာန်းချက်အတိုင်းပဲ ထားရှိဖို့တင်ပြအပ်ပါတယ်။ ဒီလိုတင်ပြရတဲ့အကြောင်းကို ရှင်းလင်းရမယ်ဆိုလို့ ရှိရင် ဒီကာလစည်းကမ်းသတ်ဥပဒေဟာ စောစောကတရားလွှတ်တော်ချုပ်က တရားသူကြီးတင်ပြ ထားသလို အုပ်စုလိုက်၊ အုပ်စုလိုက် ရှိပါတယ်။ ဒါဟာ ၃ နှစ်ကာလအတွင်းမှာ စွဲဆိုရမယ့်အမှု အမျိုး အစား၊ ၆ နှစ်ကာလအတွင်းမှာ စွဲဆိုရမယ့်အမှုအမျိုးအစား၊ ၁၂ နှစ်ကာလအတွင်းမှာ စွဲဆိုရမယ့် အမှုအမျိုးအစား၊ နှစ်ပေါင်း ၃၀ အတောအတွင်းမှာ စွဲဆိုရမယ့်အမှုအမျိုးအစားဆိုပြီးတော့ အပိုင်း လိုက်အပိုင်းလိုက်ဥပဒေမှာ ပြဋ္ဌာန်းထားပါတယ်။ ကာလစည်းကမ်းသတ်ဥပဒေဟာလည်း ဥပဒေတစ်ခု ခင်ဗျားကော်မတီရဲ့ သ ဖြစ်ပါတယ်။ ဥပဒေကိုမသိလို့၊ ဥပဒေကိုအမှုမဲ့အမှတ်မဲ့နေတဲ့အတွက်ကြောင့် ဆုံးရှုံးနစ်နာမှုတွေရှိတာ မှန်ပါတယ်။ ဥပဒေကိုမလိုက်နာနိုင်ခဲ့ကြတဲ့အတွက်ကြောင့် မလိုက်နာဖြစ်တဲ့အတွက်ကြောင့် ဆုံးရှုံး နစ်နာတဲ့ဟာကို ဥပဒေကမကောင်းလို့မဟုတ်ဘဲနဲ့ လူတွေရဲ့ မလိုက်နာမှုကြောင့် ကျွန်တော်တို့က ပြောင်းလဲပေးရမယ်။ လူတွေရဲ့ ပျက်ကွက်မှုကြောင့် ပြောင်းလဲပေးရမယ်ဆိုတာ သင့်တော်တဲ့ စဉ်းစား ချက်မဟုတ်တဲ့အတွက်ကြောင့် ကျွန်တော်တို့ ပြည်သူ့လွှတ်တော် ဥပဒေကြမ်းကော်မတီအနေနဲ့က တော့ မူလပြဋ္ဌာန်းချက်အတိုင်းထားဖို့ပဲ ဆုံးဖြတ်ခဲ့ကြပါကြောင်း လေးစားစွာတင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အင်ဂျန်းယန်မဲဆန္ဒနယ်မှ လွှတ်တော် ကိုယ်စားလှယ် ဒေါ်နွဲဘူက တင်ပြသွားတဲ့အတိုင်း ဒီဥပဒေကို အသစ်ဖြည့်စွက်ဖို့ကိစ္စနဲ့ပတ်သက်ပြီးတော့ တင်ပြသွားပါတယ်။ အမှတ်စဉ် ၅ မှာကတော့ ပယ်ဖျက်တဲ့နေရာမှာ ခုနက အမှတ်စဉ်ကြောင်း ကျတဲ့အခါ ပယ်ဖျက်တဲ့နေရာမှာ အသစ်ဖြည့်စွက်ခြင်းဖြစ်ပါတယ်။ ဒီအကြောင်းနှင့် ပတ်သက်ပြီးတော့ ပြည်ထောင်စုတရားလွှတ်တော်ချုပ်ကလည်းရှင်းလင်းတင်ပြခဲ့ပါတယ်။ ရှင်းလင်းတင်ပြတဲ့ နေရာမှာ မူလအတိုင်းပဲပြဋ္ဌာန်းသင့်တယ်။ ဒီလိုအဓိပ္ပါယ်သက်ရောက်တဲ့ ဆွေးနွေးချက် ဖြစ်ပါတယ်။ အဲ့ဒီနောက်ပိုင်း ဥပဒေကြမ်းကော်မတီက ဥပဒေကြမ်းကော်မတီကနေပြီးတာဝန်ပေးတဲ့ ဦးဘရှိန်က လည်း ဒီလိုပဲ မူလအတိုင်းပဲပြဋ္ဌာန်းချက်အတိုင်းပဲ အတည်ပြုဖို့တင်ပြခဲ့တာရှိပါတယ်။ ဒါကြောင့်မို့လို့ ဥပဒေကြမ်းကော်မတီက အမျိုးသားလွှတ်တော်ရဲ့ အတည်ပြုချက်အတိုင်း ဖြစ်တယ်လို့ တင်ပြသွားပါ တယ်။ ဒါနဲ့ပတ်သက်လို့ လွှတ်တော်ကကန့်ကွက်ရန်ရှိပါသလား။ လွှတ်တော်က ကန့်ကွက်ရန်မရှိတဲ့ အတွက် ဥပဒေကြမ်းကော်မတီရဲ့ ပြင်ဆင်အဆိုပြုချက်ဖြစ်တဲ့အတိုင်း တစ်နည်းအားဖြင့် ပြောမယ် ဆိုရင် အမျိုးသားလွှတ်တော်ရဲ့ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ ကာလစည်းကမ်းသတ်အက်ဥပဒေကို ပြင်ဆင်သည့် ဥပဒေကြမ်းကို လွှတ်တော်ကိုယ်စားလှယ်များအနေနဲ့ ပြင်ဆင်ချက်အဆိုတင်သွင်းခြင်း၊ ဆွေးနွေးဆုံးဖြတ်ခြင်းများ ပြုလုပ်ခဲ့ပြီးဖြစ်ပါတယ်။ ဒီလိုဆောင်ရွက်ရာမှာ ပြည်သူ့လွှတ်တော်နဲ့ အမျိုးသားလွှတ်တော်တို့က ပြင်ဆင်ခြင်းမပြုတဲ့အပိုဒ်၊ အပိုဒ်ခွဲများကို မူလအဆိုပြုချက်အတိုင်း အတည်ပြုသွားမှာဖြစ်ပါတယ်။ ဒီနေရာမှာ လွှတ်တော်ရဲ့ ပြင်ဆင်အတည်ပြုချက်များကြောင့် ပြောင်းလဲ သွားတဲ့ အပိုဒ်၊ အပိုဒ်ခွဲ၊ အမှတ်စဉ်များကိုလည်း တစ်ပါတည်းအတည်ပြုချက်ရယူမှာဖြစ်ပါတယ်။ ဒါကြောင့် ကာလစည်းကမ်းသတ် အက်ဥပဒေကို ပြင်ဆင်သည့် ဥပဒေကြမ်းတစ်ရပ်လုံးကို ပြင်ဆင် ထားသည့်အပိုဒ်၊ အပိုဒ်ခွဲအတိုင်း အတည်ပြုရန်လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘာမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် အမျိုးသားလွှတ်တော်မှာ စတင်တင်သွင်းပြီး ပြင်ဆင်ချက်ဖြင့်အတည်ပြု၍ ပြည်သူ့လွှတ်တော်သို့ ပေးပို့လာတဲ့ ကာလစည်းကမ်းသတ်အက်ဥပဒေကိုပြင်ဆင်သည့် ဥပဒေကြမ်းတစ်ရပ်လုံးကို ပြင်ဆင် ထားသည့်အပိုဒ်၊ အပိုဒ်ခွဲအတိုင်း အတည်ပြုကြောင်း ကြေညာပါတယ်။ (ဩဘာသံများ)</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၂၇)ရက်မြောက်နေ့ ရပ်နားကြောင်းနှင့် အစည်းအဝေး (၂၈)ရက်မြောက်နေ့ ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၂၇)ရက်မြောက်နေ့ ရပ်နားပါမယ်။ ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၂၈)ရက်မြောက်နေ့ကို ၂၀၁၄ ခုနှစ်၊ ဇူလိုင်လ ၁၄ ရက် (တနင်္လာနေ့) ၁၀းဝဝ နာရီအချိန်မှာ ဆက်လက်ကျင်းပမှာဖြစ်ကြောင်းနဲ့ ယနေ့ အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၂၇)ရက်မြောက်နေ့ကို ၁၁၅၀ နာရီအချိန်တွင် ရပ်နားပါသည်။</p>
</postface>
</transcript>
</doc>
