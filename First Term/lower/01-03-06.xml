<doc>
<docinfo>
<docno>01-03-06.xml</docno>
<pdf>01-03-06.pdf</pdf>
<term value='01'>ပထမအကြိမ်</term>
<session value='03' />
<sittingday value='06' />

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး အဋ္ဌမနေ့မှတ်တမ်း</title>
<date value='20-02-2012'>၁၃၇၃ ခုနှစ်၊ တပို့တွဲလပြည့်ကျော် ၁၃ ရက် (၂၀၁၂ ခုနှစ်၊ ဖေဖော်ဝါရီလ ၂၀ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး ဆဋ္ဌမနေ့ကို နံနက် ၁၀း၄၅ နာရီအချိန်၌ စတင်ကျင်းပပါသည်။ ပြည်သူ့လွှတ်တော်ဥက္ကဋ္ဌအဖြစ် သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ်ဦးခင်မောင်ဦး၊ ညွှန်ကြားရေးမှူး၊ လွှတ်တော်ရုံးက ဆောင်ရွက်ပါသည်။</p>
<speech type="mc">ပြည်သူ့လွှတ်တော် ကိုယ်စားလှယ်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ်ပြည်သူ့လွှတ်တော် တတိယပုံမှန်အစည်းအဝေး၍ ဆဋ္ဌမနေ့ အစီအစဉ် စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ပြည်သူ့လွှတ်တော်အစည်းအဝေး အထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေးဆဋ္ဌမနေ့မှာ ပြည်သူ့လွှတ်တော်ကိုယ်စားလှယ်များ စိစစ်ရေးကော်မတီရုံတင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၃၉၅ ဦးရှိတဲ့အနက် ၃၅၈ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၉၀.၆၃ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကြောင်းကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစည်းအဝေး အစီအစဉ်များကို ကြို တင်ဖြန့်ဝေထားတဲ့အတိုင်း ဆောင်ရွက် သွားပါမယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခုအစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များ အတွက် ခွင့်ပန်ကြားရန် ဖြစ်ပါတယ်</speech>
<speech><mp id="uam">ဦးအေးမြင့်(အတွင်းရေးမှူး၊ ပြည်သူ့လွှတ်တော်ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး ဆဋ္ဌမနေ့ ၂၀-၂-၂၀၁၂ ရက်နေ့တွင် အစည်းအဝေးမတက်ရောက်နိုင် သဖြင့် ခွင့်တိုင်ကြားသူ လွှတ်တော်ကိုယ်စားလှယ်များစာရင်းကို လွှတ်တော်ကိုယ်စားလှယ်များ စိစစ်ရေးကော်မတီဥက္ကဋ္ဌကိုယ်စား ကျွန်တော်ဦးအေးမြင့်မှ တင်ပြသွားမှာဖြစ်ပါတယ်။ ယနေ့ ခွင့်တိုင်ကြားသူ ၂၆ ဦးရှိပြီး အောက်ပါအတိုင်းဖြစ်ပါတယ်(၁) မိုးညှင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်စိုးလေး သည်မိမိကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ မှ ၂၉-၂-၂၀၁၂ ထိ ခွင့် ၁၀ ရက်အဖြစ်လည်းကောင်း၊ (၂) တန့်ဆည်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတင်မြင့် သည်မိမိကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ မှ ၂၄-၂-၂၀၁၂ ထိခွင့် ၅ ရက်အဖြစ်လည်းကောင်း၊ (၃) မောင်တောမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ဇော်ဝင်း သည်မိမိကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ ရက်နေ့အား ခွင့် ၁ ရက် အဖြစ်လည်းကောင်း၊ (၄) မော်လမြိုင်ကျွန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကိုကိုလွင် သည်မိမိကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ မှ ၂၂-၂-၂၀၁၂ ထိခွင့် ၃ ရက်အဖြစ်လည်းကောင်း၊ (၅) ဗဟန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာမောင်မောင်ဝင့် သည်အရေးကြီးသောကိစ္စများ ဆောင်ရွက်ရန်ရှိပါသဖြင့် ၂၀-၂-၂၀၁၂ မှ ၂၁-၂-၂၀၁၂ ထိခွင့် ၂ ရက်အဖြစ်လည်းကောင်း၊ (၆) ရေကြည်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမောင်မောင်တင်သည် မိမိ၏ မိသားစုကျန်းမာရေးဆောင်ရွက်ရန်အတွက် ၂၀-၂-၂၀၁၂ မှ ၂၄-၂-၂၀၁၂ ထိ ခွင့် ၅ ရက်အဖြစ်လည်းကောင်း၊ (၇) တောင်တွင်းကြီးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသန်းဝင်းသည်ကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ မှ ၂၄-၂-၂၀၁၂ ထိ ခွင့် ၅ ရက် အဖြစ်လည်းကောင်း၊ (၈) ခရမ်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမောင်မောင်သိမ်းသည်ကျန်းမာရေးစစ်ဆေးမှုခံယူရန်ရှိပါသဖြင့် ၂၀-၂-၂၀၁၂ မှ ၂၂-၂-၂၀၁၂ ထိ ခွင့် ၃ ရက် အဖြစ်လည်းကောင်း၊ (၉) ငဖဲမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြင့်ဌေးသည် မိမိကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ ရက်နေ့အား ခွင့် ၁ ရက်အဖြစ် လည်းကောင်း၊ (၁၀) လသာမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကြည်မြင့် သည်နေပြည်တော်တွင် ဆေးစစ်မှုခံယူရန်ရှိပါသဖြင့် ၂၀-၂-၂၀၁၂ မှ ၂၂-၂-၂၀၁၂ ထိခွင့် ၃ ရက်အဖြစ်လည်းကောင်း၊ (၁၁) တွန်းဇံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဟောက်ခန့်မန် သည်ခုတင် ၁၀၀၀ တွင် အတွင်းလူနာအဖြစ်ဆေးကုသမှုခံနေရပါသဖြင့် ၂၀-၂-၂၀၁၂ မှ ၂၄-၂-၂၀၁၂ ထိ ခွင့် ၅ ရက်အဖြစ်လည်းကောင်း၊ (၁၂) မတူပီမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာရှိအုပ် သည်မိသားစုကိစ္စကိုယ်တိုင်ဆောင်ရွက်ရန်ရှိပါသဖြင့် ၂၀-၂-၂၀၁၂ ရက်နေ့အားခွင့် ၁ ရက် အဖြစ်လည်းကောင်း၊ (၁၃) တောင်သာမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်သောင်း သည်ဇနီးသည်အရေးပေါ်ဆေးကုသမှုခံယူနေရပါသဖြင့် ၂၀-၂-၂၀၁၂ မှ ၂၁-၂-၂၀၁၂ ထိခွင့် ၂ ရက်အဖြစ်လည်းကောင်း၊ (၁၄) ပျော်ဘွယ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြင့်စိုးသည် ဒူးခေါင်းကိုက်ဝေဒနာခံစားနေရပါသဖြင့် ၂၀-၂-၂၀၁၂ မှ ၂၄-၂-၂၀၁၂ထိ ခွင့် ၅ ရက်အဖြစ်လည်းကောင်း၊ (၁၅) ပုသိမ်ကြီးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်သန့်သည်ခုတင် ၁၀၀၀ တွင် ခွဲစိတ်ကုသမှုခံနေရပါသဖြင့် ၂၀-၂-၂၀၁၂ မှ ၂၄-၂-၂၀၁၂ ထိခွင့် ၅ ရက်အဖြစ်လည်းကောင်း၊ (၁၆) သထုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစောဘသိန်း သည်ကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ နေ့အား ခွင့် ၁ ရက်အဖြစ်လည်းကောင်း၊ (၁၇) တောင်ဥက္ကလာပမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးအောင်သိန်းလင်းသည် ကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ မှ ၂၂-၂-၂၀၁၂ ထိ ခွင့် ၃ ရက်အဖြစ်လည်းကောင်း၊ (၁၈) ကျေးသီးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းအွမ်ဆိုင်မိုင်း သည်ကိုယ်ရေးကိုယ်တာကိစ္စဆောင်ရွက်ရန်ရှိပါသဖြင့် ၂၀-၂-၂၀၁၂ မှ ၂၁-၂-၂၀၁၂ ထိခွင့် ၂ ရက်အဖြစ်လည်းကောင်း၊ (၁၉) မူဆယ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းဘိုးအောင် သည်ကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ ရက်နေ့အား ခွင့် ၁ ရက်အဖြစ်လည်းကောင်း၊ (၂၀) လ��ချားမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းမောင်တင် သည်ကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ မှ ၂၁-၂-၂၀၁၂ ထိ ခွင့် ၂ ရက် အဖြစ်လည်းကောင်း၊ (၂၁) ဆီဆိုင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းကို သည် ကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ မှ ၉-၃-၂၀၁၂ ထိ ခွင့် ၁၉ ရက် အဖြစ်လည်းကောင်း၊ (၂၂) မင်းပြားမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်စိန်သာ သည်နေပြည်တော်ခုတင် ၁၀၀၀ ဆေးရုံ၌ဆေးကုသမှုခံယူနေရပါသဖြင့် ၂၀-၂-၂၀၁၂ မှ ၂၁-၂-၂၀၁၂ ထိ ခွင့် ၂ ရက်အဖြစ်လည်းကောင်း၊ (၂၃) မံစီမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးထွန်းသိန်း(ခ) ဦးထွန်းထွန်း သည် | ကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ ရက်နေ့အား ခွင့် ၁ ရက်အဖြစ်လည်းကောင်း၊ (၂၄) ဟိုပုန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခွန်သိန်းဖေ သည် ကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ မှ ၂၄-၂-၂၀၁၂ထိ ခွင့် ၅ ရက် အဖြစ်လည်းကောင်း၊ (၂၅) ကျောက်မဲမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးနယ်လ်ဆင်(ခ)ဦးစိုင်းဆောင်ဆီ သည် ကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ မှ ၂၁-၂-၂၀၁၂ ထိ ခွင့် ၂ ရက်အဖြစ်လည်းကောင်း၊ (၂၆) မင်္ဂလာဒုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတင်မောင်ဝင်း သည်ကိုယ်တိုင်ဆောင်ရွက်ရန်ကိစ္စရှိပါသဖြင့် ၂၀-၂-၂၀၁၂ မှ ၂၂-၂-၂၀၁၂ ထိ ခွင့် ၃ ရက် အဖြစ်လည်းကောင်း ခွင့်အဖြစ်တင်ပြလာပါသည်။ အထက်ပါတင်ပြလာသော ကိုယ်စားလှယ်များ၏ ခွင့်တင်ပြချက်များအား ခွင့်အဖြစ် သတ်မှတ်ပေးပါရန် လေးစားစွာ တင်ပြအပ်ပါသည်။</speech>
<speech type="speaker">ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကိုမှတ်တမ်းတင်ခြင်း</title>
<speech type="speaker">ကိုယ်စားလှယ်များခင်ဗျား။ ယခု အစည်းအဝေး မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားပြီးနောက် ဒီကနေ့ အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၃၉၅ ဦး၊ ယခင်က ခွင့်ပန်ကြား၍ ခွင့်ပြုထားသူ ၁၁ ဦး၊ ယနေ့ ခွင့်ပြု ထားသူ ၂၆ ဦးဖြစ်၍ လွှတ်တော်ကခွင့်ပြု ထားသူစုစုပေါင်း ၃ရ ဦးဖြစ်ပါတယ်။ ခွင့်မဲ့ပျက်ကွက် သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို လွှတ်တော်က အတည်ပြု ပါသလားခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ ပြည်သူ့လွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">ကြို တင်ခွင့်ပြုချက်တောင်းခံထားတဲ့ လွှတ်တော်ကိုယ်စားလှယ်များ အစည်း အဝေးမှထွက်ခွာနိုင်ပါပြီ</speech>
<Q-A>
<title>ငါးဖမ်းလှေများကုန်တင်ကုန်ချလုပ်နေရသည့် အခက်အခဲနှင့်စပ်လျဉ်းသည့်မေးခွန်း</title>
<speech type="speaker">ဦးစွာ ပုလောမဲဆန္ဒနယ်မှ ဦးမောင်လှ(ခ) ဦးလှမြင့်အား မေးမြန်းဖို့ ဖိတ်ခေါ် ပါတယ်။</speech>
<speech><mp id="253">ဦးမောင်လှ(ခ) ဦးလှမြင့်(ပုလောမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ တနင်္သာရီတိုင်းဒေသကြီး၊ ပုလောမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမောင်လှ ဖြစ်ပါတယ်။ ကျွန်တော် မေးမြန်းတင်ပြမည့် မေးခွန်း ကတော့ မြိတ်မြို့မှ ၁၂ မိုင်ကွာဝေးသော ကျွဲကူးကျေးရွာ တစ်ဖက်ကမ်းရှိ ကျောက်ဖျာကျေးရွာ၊ ကပင်းရွာ၊ ထုဆိတ်ရွာ၊ လောက်လုံရွာများကို မြို့သစ်အဖြစ် ၂၀၀၄-၂၀၀၅ ခုနှစ်မှစ၍ အကောင် အထည်ဖော်ဆောင်ရွက်ခဲ့ပါသည်။ အဆိုပါမြို့သစ်၌ ကွန်ကရစ်ဆိပ်ခံတံတား၊ ဂိုဒေါင်၊ ဆိုင်ခန်း၊ လူနေခန်းများ အနည်းငယ်ဆောက်လုပ်ပြီးစီး၍ လူစည်ကားပြီး လုပ်ငန်းအရှိန်အဟုန်ဖြင့် လည်ပတ် လုပ်ဆောင်နိုင်ရေးအတွက် မြိတ်မြို့၊ အင်းလေး မြိုင်ရပ်ကွက်ရှိ ငါးလေလံဈေးမှ နယ်စပ်ကုန်သွယ်ရေး ဦးစီးဌာန၏ One Stop Service စစ်ဆေးရေးအဖွဲ့စခန်းကို ၁၄-၂-၂၀၀၈ ရက်နေ့တွင် မြို့သစ်သို့ပြောင်းရွှေ့ဖွင့်လှစ်၍ ငါးလှေ၊ ကုန်လှေများ အဝင်အထွက် စစ်ဆေးကုန်တင်ကုန်ချများကို ဆောင်ရွက် ခဲ့သည့်ကိစ္စများနှင့်ပတ်သက်၍ မေးမြန်းမည့် မေးခွန်းဖြစ်ပါတယ်။ ၄င်းမေးခွန်းကို ကျွန်တော့်အနေနဲ့ ၂၀၁၁ ခုနှစ် ၊ ဒီဇင်ဘာလမှာ တင်သွင်းထားပြီး ၂၀၁၂ ခုနှစ် ၊ ဇန်နဝါရီလ ၂၃ ရက်နေ့ ဒုတိယသမ္မတ သီဟသူရဦးတင်အောင်မြင့်ဦး ခရီးစဉ်တွင် ပြည်သူလူထုနှင့် တွေ့ဆုံသည့်ကိစ္စလုပ်ငန်းစဉ်များမှ တင်ပြသည့်အတွက် ပြည်ထောင်စုဝန်ကြီးများနှင့် တိုင်းဒေသကြီးအစိုးရအဖွဲ့အား ညွှန်ကြား၍ ဖြည့်ဆည်း ဆောင်ရွက်ပေးနေပြီဖြစ်ပါ၍ မေးမြန်းရန်မလိုအပ်တော့ကြောင်း လေးစားစွာတင်ပြအပ်ပါ တယ်ခင်ဗျား။ (ဩဘာသံများ)</speech>
</Q-A><Q-A>
<title>ခါကာဘိုရာဇီအမျိုးသားဥယျာဉ်အတွင်းရှိပြည်သူများ ဝမ်းစာအတွက်ဘဝရပ်တည်ရှင်သန်ရေးနှင့် စပ်လျဉ်းသည့်မေးခွန်း</title>
<speech type="speaker">ဦးဖုန်ဆားရ် ၊ နောင်မွန်းမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="186">ဦးဂျီဖုန်ဆားရ် (နောင်မွန်းမဲဆန္ဒနယ်)</mp>လေးစားရပါသော ပြည်သူ့လွှတ်တော်ဥက္ကဋ္ဌကြီး နှင့် ဖိတ်ကြားထားတဲ့ ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များအားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ကချင်ပြည်နယ်၊ နောင်မွန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဂျီဖုန်ဆားရ် ဖြစ်ပါတယ်။ ကျွန်တော့်အနေနဲ့ ခါကာဘိုရာဇီ အမျိုးသားဥယျာဉ်အတွင်းမှာနေထိုင်ကြသော ဒေသခံလူထုရဲ့စားဝတ်နေရေးနဲ့ သက်ဆိုင်တဲ့ မေးခွန်း ကို မေးမြန်းတင်ပြသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ခါကာဘိုရာဇီအမျိုးသားဥယျာဉ်ဟာ မြန်မာနိုင်ငံ မြောက်ဘက်စွန်း နောင်မွန်းမြို့နယ်၊ ပန်နန်းဒင်မြို့နယ်ခွဲမှာတည်ရှိပြီးတော့ ဧရိယာ အကျယ်အဝန်း ၁၄၇၂ စတုရန်းမိုင် ကျယ်ဝန်းကြောင်းသိရှိရပါတယ်။ ဥယျာဉ်ရဲဧရိယာအတွင်းမှာ ကျေးရွာပေါင်း ၁၅ ရွာရှိပြီးတော့ လူဦးရေ ၁၀၀၀ ကျော်ခန့်နေထိုင်ကြပါတယ်။ ၎င်းဒေသဟာ ပင်လယ်ရေမျက်နှာပြင်အထက် ပေ ၃၀၀၀ ကျော်လောက်မှာတည်ရှိပြီးမှ အလွန်အေးတဲ့ ရာသီဥတုကြောင့် ဆန်စပါးမစိုက်ပျိုးနိုင်ဘဲဒေသထွက်ဖြည့်စွက်သီးနှံများသာ စိုက်ပျိုးစားသုံးနေထိုင် ကြပါတယ်။ ဒါ့အပြင် သဘာဝသစ်တောထွက်ပစ္စည်းများကိုသာ အဓိကထားပြီးမှ ပင်ပန်းခက်ခဲစွာ အသက်မွေးဝမ်းကျောင်း ပြု ကြရတဲ့နေရာဖြစ်ပါတယ်။ ဥက္ကဋ္ဌကြီးခင်ဗျား။ ၁၉၉၈ ခုနှစ်၊ နိုဝင်ဘာလမှ စပြီး ခါကာဘိုရာဇီအမျိုးသားဥယျာဉ်အဖြစ် သတ်မှတ်ကြေညာခဲ့ပါတယ်။ အမျိုးသားဥယျာဉ်အဖြစ် သတ်မှတ်ကြေညာပြီးတဲ့နောက်ပိုင်းမှာ သားငှက်နဲ့ သဘာဝပတ်ဝန်းကျင်ထိန်းသိမ်းရေးဥပဒေရုံ ကန့်သတ်ချက်များကို လိုက်နာဆောင်ရွက်ကြရမှာဖြစ်တဲ့အတွက် ဒေသခံများရဲမိရိုးဖလာ နေထိုင် စားသောက်မှုအခက်အခဲများရှိလာကြောင်း လေ့လာတွေ့ရှိရပါတယ်။ နိုင်ငံတော်အတွက် ကောင်းမွန်သောရည်ရွယ်ချက်များဖြင့် အမျိုးသားဥယျာဉ်သတ်မှတ်ပြီးတော့ ထိန်းသိမ်းကာကွယ်ရေးလုပ်ငန်းများ ဆောင်ရွက်ခြင်းကို လှိုက်လှဲစွာကြိုဆိုရမှာဖြစ်ပါတယ်။ တစ်ဖက်မှာလည်းပဲ ဥယျာဉ်အတွင်းမှာ နေထိုင် ကြတဲ့ ဒေသခံများကဲ့စားဝတ်နေရေးအတွက် ထည့်သွင်းစဉ်းစားပေးရန်လည်းပဲ လိုအပ်လာပါတယ်။ ဒါ့ကြောင့် ကျွန်တော့်အနေနဲ့ အောက်ပါမေးခွန်း ၂ ခုကို မေးမြန်းရခြင်းဖြစ်ပါတယ်။ ကျွန်တော် မေးမယ့်မေးခွန်းနံပါတ်(၁)ကတော့ ဒေသခံလူထုရဲ့ စားဝတ်နေရေးအတွက် အထောက်အကူဖြစ်စေ ရန် ဒေသထွက်ဆေးဖက်ဝင်များဖြစ်သော ရှီးပတီး(ခေါ်) ပိုးနွယ်ကောင်၊ မဂျစ်ဥ၊ ခုရှားဥ၊ ခန်းတောက် မြစ်နှင့် ဆားချီ (ခေါ်) ဆေးဘက်ဝင် သစ်ဥများကို ရှာဖွေရောင်းဝယ်ခွင့်ပြုနိုင်၊ မပြုနိုင်သိလိုပါတယ်။ မေးခွန်းနံပါတ် (၂) ကတော့ ဥယျာဉ်ဧရိယာအတွင်းမှာနေထိုင်ကြသော ပြည်သူလူထုရဲ့ စီးပွားရေး၊ လူမှုရေး၊ လမ်းပန်းဆက်သွယ်ရေးများ တိုးတက်ကောင်းမွန်လာစေရန် သက်ဆိုင်ရာမှဆောင်ရွက်ပေးမည့် အစီအစဉ် ရှိ၊မရှိ သိလိုပါကြောင်း လေးစားစွာမေးမြန်းတင်ပြအပ်ပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးမှ ပြန်လည်ဖြေကြားဖို့ ဖြစ်ပါတယ်</speech>
<speech>ဦးဝင်းထွန်း(ပြည်ထောင်စုဝန်ကြီး၊ ပတ်ဝန်းကျင်ထိန်းသိမ်းရေးနှင့် သစ်တောရေးရာဝန်ကြီး ဌာန)။ ။လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်တော်များခင်ဗျား။ ရှေးဦးစွာ ကိုယ်စိတ်နှစ်ဖြာရွှင်လန်းချမ်းမြေ့ကြပါစေကြောင်း ဆုမွန်ကောင်းတောင်းအပ်ပါတယ်။ ကျွန်တော်ကတော့ ကချင်ပြည်နယ်၊ နောင်မွန်းမဲဆန္ဒနယ်မှ ပြည်သူ့ လွှတ်တော်ကိုယ်စားလှယ်ကြီး ဦးဂျီဖုန်ဆားရ်ရဲ့ ခါကာဘိုရာဇီအမျိုးသားဥယျာဉ်အတွင်းမှာရှိတဲ့ ဒေသခံပြည်သူများအတွက် ဆေးဖက်ဝင် ရှီးပတီးပင်နှင့် အခြားဆေးဖက်ဝင် သစ်မြစ်၊ သစ်ဥ၊ သစ်ဖု များရှာဖွေရောင်းဝယ်ခွင့်ရှိ၊ မရှိဆိုတဲ့ မေးခွန်းနှင့် အခြားမေးခွန်းတစ်ခုဖြစ်တဲ့ အမျိုးသားဥယျာဉ် အတွင်း မှီတင်းနေထိုင်ကျက်စားလျက်ရှိကြသော ဒေသခံပြည်သူများရဲ့ လူမှုဘဝမြှင့်တင်နိုင်ရေး အတွက်မည်သို့မည်ပုံ နိုင်ငံတော်ဘက်က ဆောင်ရွက်ပေးနိုင်မလဲဆိုတဲ့ မေးခွန်းနှစ်ခုကို ပူးပေါင်း ပြီးတော့ ဖြေကြားသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ပတ်ဝန်းကျင်ထိန်းသိမ်းရေးနှင့်သစ်တောရေးရာဝန်ကြီး ဌာနသည် နိုင်ငံတော်စီးပွားဖွံ့ဖြိုးတိုးတက်စေရေး၊ ဒေသခံပြည်သူများရဲ့ လူမှုဘဝမြင့်မားစေရေး၊ နိုင်ငံတော်အတွင်းမှာရှိသော သစ်တောသယံဇာတအရင်းအမြစ်များ ရေရှည်တည်တံ့ပြီး သဘာဝ ပတ်ဝန်းကျင်များပိုမိုကောင်းမွန်လာစေရေး၊ ဇီဝမျိုးစုံမျိုးကွဲများ ထိန်းသိမ်းကာကွယ်ရေးတို့အတွက် ၁၉၉၅ ခုနှစ်တွင် သစ်တောမူဝါဒကိုလည်းကောင်း၊ ၁၉၉၄ ခုနှစ်တွင် တောရိုင်းတိရစ္ဆာန်နှင့် သဘာဝ အပင်များ ကာကွယ်ရေးနှင့်သဘာဝနယ်မြေများ ထိန်းသိမ်းရေးဥပဒေကိုလည်းကောင်း ပြဋ္ဌာန်း ပြီးတော့ ၂၀၀၁-၂၀၀၂ ဘဏ္ဍာနှစ်မှ ၂၀၃၀-၂၀၃၁ ဘဏ္ဍာနှစ်အထိ အမျိုးသားသစ်တောကဏ္ဍ ပင်မ စီမံကိန်းနှစ် ၃၀ ပါစီမံကိန်းကို နှစ်တို၊နှစ်ရှည်စီမံကိန်းများ ချမှတ်ပြီးတော့မှ ထာဝစဉ်တည်တံ့သော သစ်တောအုပ်ချုပ်လုပ်ကိုင်မှုလုပ်ငန်းစဉ်များကိုအခြေခံ၍ သစ်တောသယံဇာတများကို ရေရှည် တည်တံ့နိုင်စေရေးအတွက် ကြိုးဝိုင်းကြိုးပြင်ကာကွယ်တောများ သဘာဝထိန်းသိမ်းရေးနယ်မြေများ တိုးချဲ့ဖွဲ့စည်းတည်ထောင်သတ်မှတ်ခြင်းများကို ရည်မှန်းချက်များအတိုင်း စနစ်တကျပြုစုထိန်းသိမ်း ကာကွယ်ဆောင်ရွက်လျက်ရှိပါတယ်။ ခါကာဘိုရာဇီအမျိုးသားဥယျာဉ်ဟာ ကချင်ပြည်နယ်၊ ပူတာအို ခရိုင်၊ နောင်မွန်းမြို့နယ်အတွင်းတည်ရှိပြီးတော့ ၁၄၇၂ စတုရန်းမိုင်၊ ဧကအားဖြင့် ၉၄၂၀၈၀ ဧက ကျယ်ဝန်းပါတယ်။ ၁၉၉၆ ခုနှစ်မှာ သဘာဝနယ်မြေအဖြစ် သတ်မှတ်တည်ထောင်ကြောင်း ကြေညာခဲ့ပါတယ်။ ယင်းသဘာဝနယ်မြေအား ၁၉၉၄ ခုနှစ်တွင် ထုတ်ပြန်ထားသော တောရိုင်းတိရစ္ဆာန်နှင့် သဘာဝအပင်များကာကွယ်ရေးနှင့် သဘာဝနယ်မြေများထိန်းသိမ်းရေးဥပဒေပုဒ်မ ရ ပုဒ်မခွဲ (ခ) နှင့် ပုဒ်မ ၈ ပုဒ်မခွဲ (က) တို့အရ မိမိတို့ဝန်ကြီးဌာနရဲ့ ၁၉၉၈ ခုနှစ်၊ နိုဝင်ဘာလ ၁၀ ရက် နေ့စွဲပါအမိန့်ကြော်ငြာစာအမှတ် ၇၈/၉၈ ဖြင့် ခါကာဘိုရာဇီအမျိုးသားဥယျာဉ်အဖြစ် သတ်မှတ်ကြေညာခဲ့ခြင်း လည်းဖြစ်ပါတယ်။ ခါကာဘိုရာဇီအမျိုးသားဥယျာဉ်ကို ဟိမဝန္တာအရှေ့ဖျားနှင့် ဆက်စပ်နေသော မြန်မာနိုင်ငံမြောက်ဖျားစွန်းဆီးနှင်းဖုံးဒေသရှိ ဇီဝမျိုးစုံမျိုးကွဲများနှင့် ၎င်းတို့၏ ဂေဟစနစ်အား ထိန်းသိမ်းကာကွယ်ရန် ဧရာဝတီမြစ်ဖျားရေဝေဒေသနှင့် သဘာဝပတ်ဝန်းကျင်အား ထိန်းသိမ်း ကာကွယ်ရန်၊ သဘာဝအခြေခံခရီးသွားလုပ်ငန်း တိုးမြှင့်ဆောင်ရွက်ခြင်းဖြင့် နိုင်ငံတော်နှင့်ဒေသခံ ပြည်သူများရဲ့အကျိုးစီးပွားကို အထောက်အကူပြု စေရန် ရည်မှန်းချက်များထားရှိပြီးတော့ ဖွဲ့စည်းခဲ့ ခြင်းဖြစ်ပါတယ်။ ခါကာဘိုရာဇီအမျိုးသားဥယျာဉ်ဟာ ဟိမဝန္တာအရှေ့ဖျားနှင့်ဆက်စပ်နေသော မြန်မာ့မြောက်ဖျားဆက်စပ်သစ်တောများ (Northern Forest Complex) ဟုအသိအမှတ်ပြုခြင်းခံရတဲ့ ဇီဝမျိုးစုံမျိုးကွဲများ ပေါကြွယ်ဝပြီးတော့ ယင်းဒေသမှမျိုးစိပ် (Species) အသစ်များထပ်မံတွေ့ရှိရပြီး ကမ္ဘာ့သုတေသီများ၊ သိပ္ပံပညာရှင်များ၊ ဆွဲဆောင်မှုအလွန်ကောင်းတဲ့ သဘာဝနယ်မြေတစ်ခု ဖြစ်လျက်ရှိပါတယ်။ ပတ်ဝန်းကျင်ထိန်းသိမ်းရေးနှင့် သစ်တောရေးရာဝန်ကြီးဌာန စီမံခန့်ခွဲအုပ်ချုပ် လျက်ရှိသော ခါကာဘိုရာဇီအမျိုးသားဥယျာဉ်အပါအဝင် သဘာဝနယ်မြေအားလုံးအတွင်းမှာရှိသော တောရိုင်းတိရစ္ဆာန်များနှင့်အပင်များကို ဥပဒေပုဒ်မ ၂၉ ပုဒ်မခွဲ (င) ယင်းဥပဒေပုဒ်မ ၃၀ ပုဒ်မခွဲ (က) နှင့် ပုဒ်မခွဲ (ဂ) တို့ဖြင့် သဘာဝအပင်များကိုတူးယူခြင်း၊ ဆွတ်ခူးခြင်း၊ စုဆောင်းခြင်း၊ ချိုးဖဲ့ခြင်း၊ တစ်စုံတစ်ရာ ပြုလုပ်ခြင်းတို့မှကာကွယ်ထားပါတယ်။ ခါကာဘိုရာဇီအမျိုးသားဥယျာဉ်အတွင်းမှာ ရှိတဲ့ ရှီးပတီးနှင့် အခြားဆေးဖက်ဝင်သစ်မြစ်၊ သစ်ဥများဖြစ်သော မဂျစ်ဥ၊ ခုရှားဥ၊ ခန်းတောက် မြစ်နှင့် ဆားချီ(ခေါ်)သစ်ဥများကို သဘာဝထိန်းသိမ်းရေးနယ်မြေအတွင်း စီးပွားဖြစ်ထုတ်လုပ်ရန် တားမြစ်ထားပါတယ်။ သို့ရာတွင် ၂၀၀၂ ခုနှစ်၊ အောက်တိုဘာလ ၂၄ ရက်နေ့တွင် ထုတ်ပြန်ခဲ့သော တောရိုင်းတိရစ္ဆာန်နှင့် သဘာဝအပင်များကာကွယ်ရေးနှင့် သဘာဝနယ်မြေများ ထိန်းသိမ်းရေး နည်းဥပဒေ ပုဒ်မ ၁၄ ပုဒ်မခွဲ (ခ) အရ ခါကာဘိုရာဇီအမျိုးသားဥယျာဉ်သည် ဥယျာဉ်သဘာဝနယ်မြေ အတွင်း နယ်နိမိတ်အစပ်တွင်လည်းကောင်း၊ အတွင်းတွင်လည်းကောင်း လိုအပ်ပါက ကြားခံနယ်မြေ သတ်မှတ်၍ ယင်းကြားခံနယ်မြေမှ ဖော်ပြပါဆေးဘက်ဝင်အပင်များကို စည်းကမ်းချက်များ သတ်မှတ် ကာ အကန့်အသတ်ဖြင့် ထုတ်ယူသုံးစွဲခွင့်ပြု နိုင်မည်ဖြစ်ပါတယ်။ ပတ်ဝန်းကျင်ထိန်းသိမ်းရေးနှင့် သစ်တောရေးရာဝန်ကြီးဌာနအနေဖြင့် သဘာဝနယ်မြေနှင့် အမျိုးသားဥယျာဉ်များအတွင်းရှိ ဒေသခံ ပြည်သူများ၏ စားဝတ်နေရေးနှင့် လူနေမှုအဆင့်အတန်းမြင့်မားလာစေရေးအတွက် နိုင်ငံတကာ အစိုးရမဟုတ်သော အဖွဲ့အစည်းများ (INGO) များဖြစ်သော ကမ္ဘာ့သားငှက်ထိန်းသိမ်းရေးအဖွဲ့ (Wildlife Conservation Society-WCS) gecopage:69:98csoporre almosqe အမျိုးသားဥယျာဉ်အတွင်းတွင် ၂၀၀၇-၂၀၀၈ ဘဏ္ဍာနှစ်မှ ၂၀၁၀-၂၀၁၁ ဘဏ္ဍာနှစ်အထိ စိုက်ပျိုးရေး လုပ်ငန်းသုံးများ၊ လုပ်ငန်းသုံးပစ္စည်းများပံ့ပိုးပေးခြင်း၊ နှစ်ရှည်သီးပင်များကိုင်းဆက်နည်းဖြင့် စိုက်ပျိုး နည်းများ သရုပ်ပြသင်တန်းပေးခြင်း၊ သဘာဝမြေသြဇာပြု လုပ်နည်းများသရုပ်ပြခြင်း၊ ကျောင်းသား၊ ကျောင်းသူများနှင့် ဆရာ၊ ဆရာမများအတွက် အခြေခံလိုအပ်ချက်ဖြစ်သော ဆန်များထောက်ပံ့ ပေးခြင်း၊ လမ်းပန်းဆက်သွယ်ရေးအတွက် လိုအပ်သော ကူညီပံ့ပိုးမှုများပြုလုပ်ပေးခြင်း၊ ခါကာဘိုရာဇီ အမျိုးသားဥယျာဉ်အတွင်းမှာရှိသော ကျေးရွာ ၁ရ ရွာအား ဖွံ့ဖြိုးရေးဇုန်အဖြစ် သတ်မှတ်ခြင်းလုပ်ငန်း များကို ဆောင်ရွက်ပြီးတော့ ဖွံ့ဖြိုးရေးလုပ်ငန်းများကို ဆက်လက်ဆောင်ရွက်ပေးလျက်ရှိပါတယ်။ မိမိတို့ဝန်ကြီးဌာနအနေဖြင့် ဒေသခံများရေရှည်ဝင်ငွေရရှိရေးအတွက် ကချင်ပြည်နယ်၊ ပူတာအိုခရိုင်နောင်မွန်းဒေသနှင့် လိုက်လျောညီထွေဖြစ်မည့် စိုက်ပျိုးရေးလုပ်ငန်းများ၊ အခြားဝင်ငွေတိုးလုပ်ငန်း များအား နိုင်ငံတော်ကချမှတ်ထားတဲ့ စည်းမျဉ်းစည်းကမ်းမူဘောင်များအတွင်းမှ နည်းလမ်းရှာဖွေ ပြီးတော့ ဝန်ကြီးဌာနအနေဖြင့်သော်လည်းကောင်း၊ ကူညီပံ့ပိုးလိုသော NGO အဖွဲ့အစည်းများနှင့် သော်လည်းကောင်း ဆက်လက်ပူးပေါင်းပြီးတော့ ကြိုးပမ်းအကောင်အထည်ဖော်သွားမှာဖြစ် ပါကြောင်းပြန်လည်၍ဖြေကြားအပ်ပါတယ်ခင်ဗျား။အားလုံးကိုကျေးဇူးတင်ရှိပါတယ်။ (ဩဘာသံများ)</speech>
</Q-A><Q-A>
<title>လျှပ်စစ်မီးသွယ်ပေးမှုအစီအစဉ် ရှိ၊ မရှိနှင့်စပ်လျဉ်းသည့်မေးခွန်း</title>
<speech type="speaker">ဦးအောင်ကျော်ခင်၊ ကျောက်တန်းမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="396">ဦးအောင်ကျော်ခင်(ကျောက်တန်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေလို့ ဆုတောင်းမေတ္တာပို့သရင်း နှုတ်ခွန်းဆက်သဂါရဝပြုအပ် ပါတယ်။ ကျွန်တော်ကတော့ ရန်ကုန်တိုင်းဒေသကြီး၊ ကျောက်တန်းမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးအောင်ကျော်ခင် ဖြစ်ပါတယ်။ ကျွန်တော်မေးမြန်းမယ့်မေးခွန်းကတော့ ရန်ကုန်တိုင်း ဒေသကြီး၊ ကျောက်တန်းမြို့နယ်အတွင်းရှိ ကျေးရွာသုံးရွာဖြစ်တဲ့ ဖလမ်းကျေးရွာ၊ သီလဝါကုန်းလမ်းကျေးရွာနှင့် ကရက်ကျေးရွာများအား ၁၉၉၆ ခုနှစ်က နိုင်ငံတော်မှ သန်လျင်၊ ကျောက်တန်းဒေသဖွံ့ဖြိုး ရေးစက်မှုဇုန်အဖြစ် အကောင်အထည်ဖော်ဆောင်ရွက်ရန် ရပ်ကွက်သုံးရပ်ကွက်အဖြစ်သို့ ပြောင်းရွှေ့ နေရာချထားပေးခဲ့ပါတယ်။ ယခုအခါမှာ သီလဝါအထူးစီးပွားရေးဇုန်အနီးမှာ တည်ရှိပါတယ်။ ထို့အတွက်ကြောင့် အဆိုပါရပ်ကွက်သုံးရပ်ကွက်ဖြစ်တဲ့ အေးမြသီတာရပ်ကွက်၊ ရွှေပြည်သာရပ်ကွက် နှင့် သီတာမြိုင်ရပ်ကွက်များမှာ ယခုအချိန်အထိ လျှပ်စစ်မီးမရရှိသေးတဲ့အတွက် ယင်းရပ်ကွက်များကို လျှပ်စစ်မီးသွယ်တန်းပေးမှုအစီအစဉ်ရှိ၊မရှိ။ အစီအစဉ်ရှိပါက မည်သည့်အချိန်ကာလတွင် ဆောင်ရွက် ပေးမည်ကို သိရှိလိုပါသဖြင့် ပြန်လည်ဖြေကြားပေးနိုင်ပါရန် လေးစားစွာတင်ပြအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်</speech>
<speech><agency id="72">ဦးအောင်သန်းဦး(ဒုတိယဝန်ကြီး၊ အမှတ်(၂)လျှပ်စစ်စွမ်းအားဝန်ကြီးဌာန)</agency>လေးစား အပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် တက်ရောက်လာကြသည့် ပြည်သူ့လွှတ်တော် ကိုယ်စားလှယ်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ အမှတ်(၂) လျှပ်စစ်စွမ်းအားဝန်ကြီးဌာနမှ ဒုတိယဝန်ကြီး ဦးအောင်သန်းဦး ဖြစ်ပါတယ်။ ကျွန်တော့်အနေနဲ့ ရန်ကုန်တိုင်းဒေသကြီး၊ ကျောက်တန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ကျော်ခင်၏ မေးမြန်းထား သောမေးခွန်းနှင့်ပတ်သက်၍ ဖြေကြားသွားမှာဖြစ်ပါတယ်။ ကျောက်တန်းမြို့နယ်၊ အေးမြသီတာ ရပ်ကွက်၊ ရွှေပြည်သာရပ်ကွက်နှင့် သီတာမြိုင်ရပ်ကွက်တို့ကို လျှပ်စစ်ဓာတ်အားဖြန့်ဖြူးပေးဖို့ အတွက် အေးမြသီတာရပ်ကွက်မှာ ၆.၆ ကေဗွီဓာတ်အားလိုင်း ၁၃၀၀ ပေ၊ ၁၁/၀.၄ ကေဗွီ ထရန်စဖော်မာ၊ ၃၁၄ ကေဗွီ ထရန်စဖော်မာနှင့် ၄၀၀ ဗို့ဓာတ်အားလိုင်း ၁.၁ မိုင်တည်ဆောက်ရန် အတွက် ခန့်မှန်းကုန်ကျငွေ ကျပ ၄၈ သန်းခန့်ကိုလည်းကောင်း၊ ရွှေပြည်သာရပ်ကွက်တွင် ၃၃ ကေဗွီ ဓာတ်အားလိုင်း ပေ ၁၀၀၊ ၃၃/၀.၄ ကေဗွီ ၅၀၀ ကေဗွီအေ ထရန်စဖော်မာနှင့် ၄၀၀ ဗို့ဓာတ်အားလိုင်း ၃.၃၈ မိုင်ကိုတည်ဆောက်ရန် ခန့်မှန်းကုန်ကျငွေကျပ်သန်း ၁၁၄ သန်းခန့်ကို လည်းကောင်း၊ သီတာမြိုင်ရပ်ကွက်တွင် ၁၁/၀.၄ ကေဗွီ၊ ၃၁၅ ကေဗွီအေ ထရန်စဖော်မာနှင့် ၄၀၀ ဗို့ ဓာတ်အားလိုင်း ၂.၄၁ မိုင်တည်ဆောက်ရန်အတွက် ခန့်မှန်းကုန်ကျငွေ ၆၈ သန်းကိုလည်းကောင်း အသီးသီးသုံးစွဲရမှာ ဖြစ်ပါတယ်။ အေးမြသီတာရပ်ကွက်၊ ရွှေပြည်သာရပ်ကွက်နှင့် သီတာမြိုင်ရပ်ကွက်သုံးခုကို ဓာတ်အား ဖြန့်ဖြူးပေးနိုင်ရန်အတွက် စုစုပေါင်းကျပ်သန်းပေါင်း ၂၃၀ ကျော် လိုအပ်မည်ဖြစ်ပါတယ်။ ကျောက်တန်းမြို့နယ်တစ်ခုတည်းမှ ရပ်ကွက်သုံးခုကို တစ်ပြိုင်တည်းဆောင်ရွက်ရန် ရန်ပုံငွေအကန့် အသတ်ရှိပါ၍ ရပ်ကွက်တစ်ခုချင်းအလိုက် နှစ်စဉ်ရန်ပုံငွေတင်ပြတောင်းခံပြီး ဆောင်ရွက်ပေးသွား မည်ဖြစ်ပါကြောင်းဖြေကြားအပ်ပါတယ်ခင်ဗျား။(ဩဘာသံများ)</speech>
</Q-A><Q-A>
<title>ဆီမီးခုံဒေသဖွံ့ဖြိုးရေးအတွက် လျှပ်စစ်ဓာတ်အား ဖြန့်ဖြူးပေးနိုင်ရန်နှင့်စပ်လျဉ်းသည့်မေးခွန်း</title>
<speech type="speaker">ဦးဝင်းမြင့်၊ မြင်းခြံမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="326">ဦးဝင်းမြင့်(မြင်းခြံမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ဖိတ်ကြား၍ တက်ရောက်လာကြသောပုဂ္ဂိုလ်များ၊ ပြည်သူ့ လွှတ်တော်ကိုယ်စားလှယ်များခင်ဗျား။ ကျွန်တော်ကတော့ မန္တလေးတိုင်းဒေသကြီး၊ မြင်းခြမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းမြင့် ဖြစ်ပါတယ်။ ကျွန်တော်မေးမြန်းမယ့်မေးခွန်းကတော့ ကျွန်တော်တို့ရဲ့ မြင်းခြံမဲဆန္ဒနယ်မြေ အတွင်းမှာရှိတဲ့ မြို့နယ်ခွဲကျေးရွာကြီးတစ်ရွာဖြစ်တဲ့ ဆီမီးခုံဒေသဖွံ့ဖြိုးတိုးတက်ရေးကိစ္စပဲ ဖြစ်ပါတယ်။ ဥက္ကဋ္ဌကြီးခင်ဗျား။ မြင်းခြံမြို့နဲ့ ၂ရ မိုင်အကွာ ဧရာဝတီမြစ်ကမ်းပါးပေါ်ရှိ ဆီမီးခုံကျေးရွာကြီး သည် အိမ်ခြေ ၉၀၀ ခန့်ရှိပြီး ဘုန်းတော်ကြီးကျောင်း ၁၃ ကျောင်း၊ အစိုးရအထက်တန်းကျောင်း တစ်ကျောင်း၊ အစိုးရမူလတန်းကျောင်း တစ်ကျောင်း၊ တိုက်နယ်ပြည်သူ့ဆေးရုံ၊ ပြည်သူ့ရဲတပ်ဖွဲ့စခန်း၊ စည်ပင်သာယာဈေးနဲ့ ဆီမီးခုံ ၁၊၂၊၃ မြစ်ရေတင်စီမံကိန်းများရှိသော ဒေသဖြစ်ပါတယ်။ ရွာရုံ အရှေ့ဘက်ရွာဦးထိပ်မှာ လျှပ်စစ်မြစ်ရေတင်စီမံကိန်းများအား လျှပ်စစ်ဖြန့်ဖြူးပေးနေသော ဓာတ်အား ခွဲရုံကြီးမှာ မီးထိန်ထိန်လင်းနေသည်ကို နေ့စဉ်မြင်တွေ့နေရ၍ ရွာသူရွာသားများ၏ဆန္ဒမှာ နိုင်ငံတော် အစိုးရသစ်လက်ထက် မိမိတို့ရွာ မလွဲမသွေလျှပ်စစ်မီးလင်းရမည်ဟု အားကိုးယုံကြည်မျှော်လင့် လျက်ရှိပါတယ်။ တိုင်းဒေသကြီးအစိုးရအဖွဲ့ရဲ့ အစီအစဉ်နဲ့လည်း နိုင်ငံခြားရင်းနှီးမြှုပ်နှံမှုနဲ့ ဆီမီးခုံ ရွာမှာ ဧရာဝတီမြစ်ဆိပ်ကမ်းတစ်ခုတည်ဆောက်ဖို့လည်း စီစဉ်နေကြောင်း ကြားသိရပါတယ်။ စက်မှုဝန်ကြီးဌာန၊ စက်မှုဖွံ့ဖြိုးရေးဝန်ကြီးဌာနများရဲ့ စီမံကိန်းများနဲ့လည်း ၉ မိုင်မျှသာဝေးပါတယ်။ သို့ဖြစ်ပါ၍ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနနှင့် အမှတ် (၂) လျှပ်စစ်စွမ်းအား ဝန်ကြီးဌာနတို့ ညှိနှိုင်းပေါင်းစပ်ပြီး ဆီမီးခုံဒေသဖွံ့ဖြိုးရေးအတွက် လျှပ်စစ်ဓာတ်အားဖြန့်ဖြူးပေး နိုင်ရန် အစီအစဉ်ရှိ၊မရှိ သိရှိလို၍ ဒေသခံပြည်သူများကိုယ်စား မေးမြန်းရခြင်းဖြစ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်</speech>
<speech><agency id="72">ဦးအောင်သန်းဦး(ဒုတိယဝန်ကြီး၊ အမှတ်(၂)လျှပ်စစ်စွမ်းအားဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်များခင်ဗျား။ မန္တလေးတိုင်းဒေသကြီး၊ မြင်းခြံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းမြင့်၏ မေးခွန်းနှင့်ပတ်သက်၍ ပြန်လည်ဖြေကြားသွားမှာဖြစ်ပါတယ်ခင်ဗျား။ မန္တလေးတိုင်းဒေသကြီး၊ မြင်းခြံ မြို့နယ် ဆီမီးခုံဒေသတွင် လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ ရေအရင်းအမြစ်အသုံးချ ရေးဦးစီးဌာနမှတည်ဆောက်ထားတဲ့ ၆၆/၁၁ ကေဗွီ ၅ အမ်ဗွီအေ ဓာတ်အားခွဲရုံတစ်ခုရှိပါတယ် ခင်ဗျား။ အဆိုပါ ဓာတ်အားခွဲရုံမှတစ်ဆင့် ၁၁ ကေဗွီလျှပ်စစ်ဓာတ်အားလိုင်းများ သွယ်တန်း၍ ဆီမီးခုံ (၁) မြစ်ရေတင်လုပ်ငန်း ၃၁၅ ကေဗွီအေ၊ ဆီမီးခုံ(၂) မြစ်ရေတင်လုပ်ငန်း ၃.၇၃ အမ်ဗွီအေနှင့် ငါန်းမြှားမြစ်ရေတင်လုပ်ငန်း ၁.ရ အမ်ဗွီအေ၊ စုစုပေါင်း ၅.၇၄၅ အမ်ဗွီအေ တည်ဆောက်တပ်ဆင် ထားရှိပါတယ်။ ၆၆/၁၁ ကေဗွီ ၅ အမ်ဗွီအေ ဓာတ်အားခွဲရုံသည် မြစ်ရေတင်လုပ်ငန်းသုံးခု၏ မူလလျာထားအကျိုးပြု ဧက ၁၂၉၇၂ ဧကအတွက် တွက်ချက်ဆောင်ရွက်ထားခြင်းဖြစ်သော်လည်း လက်ရှိရေပေးဝေစိုက်ပျိုးသောဧက ၂၀၅၉ ဧကအတွက် ဓာတ်အားသုံးစွဲမှုမှာ ၂.၅ မဂ္ဂါဝပ်ခန့်သာ အသုံးပြုထားသဖြင့် ၁.၅ မဂ္ဂါဝပ် လျှပ်စစ်ဓာတ်အား ပိုလျှံမှုရှိပါတယ်။ ဆီမီးခုံဒေသ မြစ်ရေတင် လုပ်ငန်းများမှ လက်ရှိရေပေးဝေစိုက်ပျိုးနေသော ဧကထက်ပိုမိုရေပေးဝေရန် ဒေသလျာထားချက် မရှိသည့်အတွက် ပိုလျှံသောလျှပ်စစ်ဓာတ်အားကို ဆီမီးခုံဒေသဖွံ့ဖြိုးရေးအတွက် ခွဲဝေသုံးစွဲရန် လယ်ယာစိုက်ပျိုးရေးနှင့်ဆည်မြောင်းဝန်ကြီးဌာနမှ ခွင့်ပြု ပေးနိုင်ကြောင်းသိရှိရပါတယ်။ ဆီမီးခုံ ဒေသအား လျှပ်စစ်ဓာတ်အားဖြန့်ဖြူးပေးနိုင်ရန်အတွက် ၆၆/၁၁ ကေဗွီ ၅ အမ်ဗွီအေဓာတ်အားခွဲရုံမှ ၁၁ ကေဗွီဓာတ်အားလိုင်းများတိုးချဲ့တည်ဆောက်ပြီး ရွာ၏လိုအပ်ချက်နှင့် အိမ်ရာများတည်ရှိမှု အနေအထားပေါ်မူတည်၍ ၂၀၀ ကေဗွီအေ ထရန်စဖော်မာနှစ်လုံး သို့မဟုတ် ၃၁၅ ကေဗွီအေ ထရန်စဖော်မာတစ်လုံးတည်ဆောက်ပြီး ဓာတ်အားဖြန့်ဖြူးပေးရမည်ဖြစ်ပါတယ်။ ထိုလုပ်ငန်းများကို အခြားတိုင်းဒေသကြီးများနှင့် ပြည်နယ်များနည်းတူ ကျေးရွာမီးလင်းရေးကော်မတီများဖွဲ့စည်းလျက် ကိုယ့်အားကိုယ်ကို တည်ဆောက်သွားရမှာဖြစ်ပါတယ်။ အမှတ် (၂) လျှပ်စစ်စွမ်းအားဝန်ကြီးဌာန အနေဖြင့်မူဘောင်နှင့်ညီညွတ်ပြီး ခွင့်ပြု ပေးသွားမှာဖြစ်ပြီးတော့ ကျွမ်းကျင်မှုဆိုင်ရာများကိုလည်း ပူးပေါင်းကူညီဆောင်ရွက်ပေးသွားမှာဖြစ်ပါကြောင်း ဖြေကြားအပ်ပါတယ်ခင်ဗျား။(ဩဘာသံများ)</speech>
</Q-A><Q-A>
<title>ကေဗွီအေထရန်စဖော်မာအား ၂၀၀ ကေဗွီအေထရန်စဖော်မာအဖြစ် ပြောင်းလဲတပ်ဆင် ရန်နှင့်စပ်လျဉ်းသည့်မေးခွန်း</title>
<speech type="speaker">ဒေါက်တာဒေါ်အေးမြင့်၊ ရွှေတောင်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="276">ဒေါက်တာဒေါ်အေးမြင့်(ရွှေတောင်မဲဆန္ဒနယ်)</mp>အလေးအမြတ်ပြု အပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ဒုတိယဥက္ကဋ္ဌ၊ ဖိတ်ကြားထားသည့် ပြည်ထောင်စုဝန်ကြီးများ၊ ပြည်သူ့ လွှတ်တော်ကိုယ်စားလှယ်ကြီးများအားလုံးကို ကောင်းကျိုးလိုရာဆန္ဒအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ဥက္ကဋ္ဌကြီးရှင့်။ ကျွန်မ၏မေးခွန်းကို ဖတ်ကြား တင်ပြခွင့်ပြု ပါ။ ပဲခူးတိုင်းဒေသကြီး၊ ရွှေတောင်မြို့နယ်၊ နွားမယံကျေးရွာအုပ်စု၊ မယံကျေးရွာသည် လွန်ခဲ့သော နှစ် ၃၀ ခန့်မှ ယနေ့အထိ လျှပ်စစ်မီးကို စွမ်းအင်ဝန်ကြီးဌာန၊ ရေနံသိုလှောင်ဖြန့်ဖြူးရေး ဌာနခွဲ (က) အဆင့်မှ ချိတ်ဆက်အသုံးပြုလျက်ရှိပါသည်။ ထိုသို့ အသုံးပြု ရာတွင် ယခုအခါ ယခင် ကထက် အိမ်တိုင်းရှိသရွေ့ လျှပ်စစ်အသုံးပြုမှုများပြားလာ၍ အခြေအနေကွာခြားမှုကြောင့် ညအခါ လျှပ်စစ်ဓာတ်အား ဖြန့်ဖြူးရာ၌လည်းကောင်း၊ စွမ်းအင်ဝန်ကြီးဌာန၏ ဆီတင်စက်နှင့် ရေတင်စက် များမောင်းနှင်အသုံးပြု သည့်အခါ၌လည်းကောင်း ကျေးရွာနှင့်ဝန်ထမ်းအိမ်ရာများကို လျှပ်စစ်မီး ဖြတ်တောက်အသုံးပြု ကြရပါသည်။ သို့ဖြစ်ပါ၍ လက်ရှိအသုံးပြုလျက်ရှိသော စွမ်းအင်ဝန်ကြီးဌာန၏ ၁၀၀ ကေဗွီအေထရန်စဖော်မာကို ၂၀၀ ကေဗွီအေထရန်စဖော်မာနှင့် ပြောင်းလဲတပ်ဆင်ဆောင်ရွက် ပေးရန် အစီအစဉ် ရှိ၊ မရှိ။ အစီအစဉ်ရှိပါက မည်သည့်အချိန်တွင် ဆောင်ရွက်ပေးနိုင်မည်ကိုသိလိုပါ သည်ရှင့်။ အားလုံးကိုကျေးဇူးတင်ပါတယ်။(ဩဘာသံများ)</speech>
</Q-A><Q-A>
<title>လျှပ်စစ်ဓာတ်အားပို့လွှတ်ဖြန့်ဖြူးရေးနှင့်စပ်လျဉ်းသည့်မေးခွန်း</title>
<speech type="speaker">ဦးကျော်စိုးလေးကိုယ်စား ကိုယ်စားလှယ်တစ်ဦးက မေးမြန်းဖို့ ဖြစ်ပါတယ်</speech>
<speech><mp id="172">ဦးမျိုးဆွေ(တနိုင်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော်ကတော့ ကချင်ပြည်နယ်၊ တနိုင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမျိုးဆွေ ဖြစ်ပါတယ်။ ကျွန်တော့်အနေနဲ့ ဒီမေးခွန်းကို ဦးကျော်စိုးလေး၊ မိုးညှင်းမဲဆန္ဒနယ်၏ကိုယ်စား မေးမြန်းခြင်းဖြစ်ပါတယ်။ ကချင်ပြည်နယ်၊ မိုးညှင်းခရိုင်၊ မိုးညှင်းမြို့နယ်နှင့် မိုးကောင်းမြို့နယ်အတွင်း နိုင်ငံတော်ဓာတ်အားစနစ်မှ လျှပ်စစ်ဓာတ်အားပို့လွှတ်ဖြန့်ဖြူးပေးမည့် အစီအစဉ်နှင့်စပ်လျဉ်းပြီး အောက်ဖော်ပြပါအတိုင်း မေးခွန်းသုံးခုမေးမြန်းလိုပါတယ်။ (၁) ယခုအခါ နဘား၊ မိုးညှင်း၊ မိုးကောင်း ၆၆ ကေဗွီ ဓာတ်အားလိုင်းများကို တည်ဆောက်လျက်ရှိရာ ရာနှုန်းပြည့်နီးပါး ပြီးစီးနေပြီဖြစ်သဖြင့် မည်သည့်ကာလတွင် လျှပ်စစ်ဓာတ်အားများပို့လွှတ်ဖြန့်ဖြူးပေးနိုင်မည်နည်း။ ။(၂) လျှပ်စစ်ဓာတ်အား ပို့လွှတ်ဖြန့်ဖြူးရာတွင် မိုးညှင်းမြို့နယ်နှင့် မိုးကောင်းမြို့နယ်အတွင်းရှိကျေးရွာအုပ်စုများပါဝင်မှု ရှိ၊ မရှိနှင့် ရှိပါက မည်သည့်ကျေးရွာများပါဝင်မည်နည်း။ (၃) အကယ်၍ လျှပ်စစ်ဓာတ်အား ပို့လွှတ်ဖြန့်ဖြူးရာတွင် စီမံကိန်းအရ မပါဝင်သော ကျေးရွာများအနေဖြင့် လျှပ်စစ်မီးရရှိလိုပါက မည်ကဲ့သို့ ဆောင်ရွက်ရမည်နည်းဆိုတဲ့ အချက် သုံးချက် ကိုပြန်လည်ဖြေကြားပေးပါရန် လေးစားစွာ မေးမြန်းတင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="72">ဦးအောင်သန်းဦး(ဒုတိယဝန်ကြီး၊ အမှတ်(၂)လျှပ်စစ်စွမ်းအားဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအား ပဲခူးတိုင်း ဒေသကြီး၊ ရွှေတောင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာဒေါ်အေးမြင့်၏ မေးမြန်းလာသော မေးခွန်းနှင့်ပတ်သက်၍ ပြန်လည်ဖြေကြားသွားမှာဖြစ်ပါတယ်ခင်ဗျား။ ပဲခူးတိုင်း ဒေသကြီး၊ ရွှေတောင်မြို့နယ်၊ နွားမယံကျေးရွာအုပ်စု၊ နွားမယံကျေးရွာသည် စွမ်းအင်ဝန်ကြီးဌာန ရေနံသိုလှောင်ဖြန့်ဖြူးရေးဌာနခွဲနှင့် နီးကပ်စွာတည်ရှိသဖြင့် စွမ်းအင်ဝန်ကြီးဌာန ရေနံမြေသို့ ဓာတ်အားပေးထားသော ၁၁/ ၀.၄ ကေဗွီ၊ ၁၀၀ ကေဗွီအေ ထရန်စဖော်မာမှ ဓာတ်အားပေးထားခဲ့ခြင်း ဖြစ်ပါတယ်။ ယခင်က မီးသုံးသူနည်းပါးသော်လည်း ယခုအခါ မီးသုံးသူဦးရေ ၂၁၀ ဦးထိ တိုးတက် လာခြင်းကြောင့် ညအခါလျှပ်စစ်ဓာတ်အား ပိုမိုအသုံးပြု လာ၍လည်းကောင်း၊ စွမ်းအင်ဝန်ကြီးဌာန၏ ဆီတင်စက်နှင့် ရေတင်စက်ကြီးများ မောင်းနှင်အသုံးပြု သည့်အခါ၌လည်းကောင်း၊ လက်ရှိ ၁၀၀ကေဗွီအေထရန်စဖော်မာဖြင့် လုံလောက်မှုမရှိတော့၍ ကျေးရွာနှင့် ဝန်ထမ်းအိမ်ရာများသို့ လျှပ်စစ်မီး ဖြတ်တောက်အသုံးပြု ရပါတယ်။ သို့ဖြစ်ပါ၍ ကျေးရွာနေပြည်သူများ လျှပ်စစ်ဓာတ်အား အပြည့်အဝ ရရှိစေရေးအတွက် စွမ်းအင်ဝန်ကြီးဌာနပိုင် ၁၁/ ၀.၄ ကေဗွီ၊ ၁၀၀ ကေဗွီအေ ထရန်စဖော်���ာမှ ဓာတ်အားမသုံးစွဲစေတော့ဘဲ ၁၁/ ၀.၄ကေဗွီ၊ ၁၀၀ကေဗွီအေထရန်စဖော်မာတစ်လုံးကို ၂၀၁၂-၂၀၁၃ ဘဏ္ဍာရေးနှစ်တွင် အသစ်တည်ဆောက်၍ ဓာတ်အားပေးနိုင်ရေး ဆောင်ရွက်ပေးသွား မည်ဖြစ်ပါကြောင်း ဖြေကြားအပ်ပါတယ်။ ဆက်လက်ပြီး ကချင်ပြည်နယ်၊ မိုးညှင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်စိုးလေး၏ မေးမြန်းသည့်မေးခွန်းသုံးခုနဲ့ပတ်သက်၍ ဖြေကြားသွားမှာ ဖြစ်ပါတယ်ခင်ဗျား။ ဦးကျော်စိုးလေး၏ ပထမမေးမြန်းချက်နှင့် ပတ်သက်ပြီး ဦးစွာ ဖြေကြားတင်ပြသွားပါ့မယ်ခင်ဗျား။ ကချင်ပြည်နယ်၊ မိုးကောင်းမြို့နယ်ရှိ နမ့်ခမ်းခ ရေအားလျှပ်စစ်စက်ရုံမှ ၁၂၅၀ ကီလိုဝပ် ရေအား စက် ၄ လုံးဖြင့် လျှပ်စစ်ဓာတ်အားထုတ်လုပ်ပြီး ၃၃ ကေဗွီဓာတ်အားလိုင်းဖြင့် နမ္မတီးဓာတ်အားခွဲရုံမှ တစ်ဆင့် နမ္မတီးမြို့သို့ လည်းကောင်း၊ မိုးကောင်းဓာတ်အားခွဲရုံမှတစ်ဆင့် မိုးကောင်းမြို့သို့ လည်းကောင်း ၁၉၉၆ ခုနှစ်မှစ၍ ဓာတ်အားဖြန့်ဖြူးပေးလျက်ရှိပါတယ်။ နမ့်ခမ်းခရေအားလျှပ်စစ် စက်ရုံသည် ရေအားရရှိမှုအပေါ်မူတည်၍ မိုးတွင်းကာလရေများချိန်တွင် ၂၄ နာရီ ဓာတ်အားဖြန့်ဖြူး ပေးနိုင်သော်လည်း နွေရာသီရေနည်းသည့်ကာလမှာ အုပ်စု ၃ စုခွဲပြီး တစ်နေ့လျှင် ၄ နာရီခန့်သာ အလှည့်ကျ ဓာတ်အားပေးနိုင်ခဲ့ပါတယ်။ မိုးညှင်းမြို့အား ဟိုပင်မြို့၊ ဂလိုင်ချောင်ရေအားစက်ရုံမှ ၆၃၀ ကီလိုဝပ် ရေအားစက် ၂ လုံးဖြင့် လျှပ်စစ်ဓာတ်အားထုတ်လုပ်ပြီး ၁၁ ကေဗွီ ဓာတ်အားလိုင်းများဖြင့် ဟိုပင်၊ နမ္မား၊ မိုးညှင်းမြို့များသို့ ၁၉၉၁ ခုနှစ်မှစ၍ ဓာတ်အားဖြန့်ဖြူးပေးနိုင်ခဲ့ပါတယ်။ ထိုသို့ ဓာတ်အားဖြန့်ဖြူးပေးရာမှာ စက်ရုံမှ လက်ရှိအများဆုံး ၁၀၀၀ ကီလိုဝပ်ခန့်ထုတ်လုပ်နိုင်ပြီး ဓာတ်အားလိုအပ်ချက် ၂၀၀၀ ကီလိုဝပ်အထိ ရှိသဖြင့် အုပ်စု ၄ စုခွဲ၍ မိုးတွင်းကာလရေများချိန်တွင် တစ်အုပ်စုလျှင် ၆နာရီခန့် လျှပ်စစ်မီးရရှိပြီး ၊ နွေရာသီရေနည်းသည့်ကာလတွင် အုပ်စုတစ်ခုလျှင် တစ်နာရီခွဲခန့်သာ ဓာတ်အားပေးနိုင်ခဲ့ပါတယ်။ သို့ဖြစ်ပါ၍ ကချင်ပြည်နယ်သို့ ဓာတ်အားစနစ်မှ ဓာတ်အားပေးနိုင်ရေးအတွက် ဓာတ်အားရောက်ရှိပြီး ဖြစ်သည့် နဘားဓာတ်အားခွဲရုံမှတစ်ဆင့် မိုးညှင်း- မိုးကောင်း-မြစ်ကြီးနားအထိ ၆၆ ကေဗွီ ဓာတ်အား လိုင်း ၁၄၁.ရ မိုင်နှင့် ဆက်စပ်ဓာတ်အားခွဲရုံကြီးများကို နိုင်ငံခြားငွေ ယူရို ၄ သန်းနှင့် ပြည်တွင်း ငွေကျပ်သန်းပေါင်း ၆၁၆၀ ခန့် အကုန်အကျခံကာ ၂၀၁၀ ခုနှစ်မှ စတင်စီမံဆောင်ရွက်ခဲ့ပါတယ်။ နဘား-မိုးညှင်း- မိုးကောင်း ၆၆ ကေဗွီဓာတ်အားလိုင်းကို တည်ဆောက်လျက်ရှိရာ ယခုအခါ နဘားမိုးညှင်းအပိုင်းသည် ၉၅ ရာခိုင်နှုန်းခန့်၊ မိုးညှင်း- မိုးကောင်းအပိုင်းသည် ၈၂ ရာခိုင်နှုန်းခန့်နှင့် မိုးညှင်းမြို့နှင့် မိုးကောင်းမြို့တို့တွင် ၆၆/၁၁ ကေဗွီ ၅ အမ်ဗွီအေ ဓာတ်အားခွဲရုံတစ်ခုစီသည် ၅၀ ရာခိုင်နှုန်းခန့်စီ ပြီးစီးနေပြီဖြစ်ပါတယ်။ ကိုယ်စားလှယ်တော်ကြီး၏ မေးခွန်းဖြစ်သော မည်သည့် ကာလတွင် လျှပ်စစ်ဓာတ်အားပို့လွှတ်ပေးနိုင်မည်နည်းဆိုသည့်မေးခွန်းနှင့်ပတ်သက်၍ ယခု ၂၀၁၁ ၂၀၁၂ ခု ဘဏ္ဍာရေးနှစ်မှာ ဓာတ်အားလိုင်းများ ပြီးစီးသည့်အချိန်တွင် ပို့လွှတ်နိုင်မည်ဖြစ် ပါကြောင်း ဖြေကြားအပ်ပါတယ်။ ဆက်လက်ပြီး ဒုတိယနှင့် တတိယမေးခွန်းမေးမြန်းချက်များကို ဖြေကြားတင်ပြသွားပါမယ်။ နဘား-မိုးညှင်း- မိုးကောင်း ၆၆ ကေဗွီဓာတ်အားလိုင်းနှင့်အတူ မိုးညှင်းမြို့နှင့် မိုးကောင်းမြို့တွင် ၆၆/၁၁ ကေဗွီဓာတ်အားလိုင်း၊ ၅ အမ်ဗွီအေ ဓာတ်အားခွဲရုံ တစ်ခုစီကို တစ်ပြိုင်တည်း တည်ဆောက် လျက်ရှိပါတယ်။ အနီးပတ်ဝန်းကျင်ရှိ ကျေးရွာများအနေဖြင့် လျှပ်စစ်ဓာတ်အားရယူလိုပါက အဆိုပါ ဓာတ်အားခွဲရုံများမှ ၁၁ ကေဗွီဓာတ်အားလိုင်းများ တည်ဆောက်၍ ကျေးရွာများအတွင်း ၁၁/၀.၄ ကေဗွီအေ ထရန်စဖော်မာများနှင့် ၄၀၀ ဗို့ဓာတ်အားလိုင်းများတပ်ဆင်တည်ဆောက်ကာ လျှပ်စစ်မီး ရယူနိုင်မည်ဖြစ်ပါတယ်။ အဆိုပါလုပ်ငန်းများကို အခြားတိုင်းဒေသကြီးများ၊ ပြည်နယ်များမှာဆောင်ရွက်လျက်ရှိသည့်နည်းတူ ကိုယ့်အားကိုယ်ကိုး ဆောင်ရွက်သွားရမှာ ဖြစ်ပါတယ်။ ယင်းကဲ့သို့ ဆောင်ရွက်ရန်အတွက် သက်ဆိုင်ရာ ကျေးရွာများအလိုက် မီးလင်းရေးကော်မတီများဖွဲ့စည်းပြီး အမှတ်(၂)လျှပ်စစ်စွမ်းအားဝန်ကြီးဌာနမှ ထုတ်ပြန်ပေးထားသော ကျေးရွာမီးလင်းရေးလုပ်ငန်းများဆောင်ရွက်ရာ၌ လိုက်နာဆောင်ရွက်ရမည့်အချက်၂၄ ချက်နှင့်အညီ မြို့နယ်လျှပ်စစ်အင်ဂျင်နီယာရုံး မှတစ်ဆင့် လျှောက်ထားလာပါက အမှတ်(၂)လျှပ်စစ်စွမ်းအားဝန်ကြီးဌာနအနေဖြင့် ခွင့်ပြု ပေးသွားမှာ ဖြစ်ပြီး ကျွမ်းကျင်မှုဆိုင်ရာအကူအညီများကိုလည်း ဆောင်ရွက်ပေးသွားမှာ ဖြစ်ပါတယ်။ အမှတ်(၂) လျှပ်စစ်စွမ်းအားဝန်ကြီးဌာနသည် ဓာတ်အားစနစ်မရောက်ရှိသေးသော နိုင်ငံတစ်ဝန်းရှိဒေသများအား ဓာတ်အားစနစ်မှ ဓာတ်အားပေးနိုင်ရေးအတွက် ဆောင်ရွက်ပေးလျက်ရှိရာမှာ နိုင်ငံတော်အနေဖြင့် ကချင်ပြည်နယ်အပြင် ချင်းပြည်နယ်၊ ရှမ်းပြည်နယ်၊ ရခိုင်ပြည်နယ်များကိုလည်း လျှပ်စစ်ဓာတ်အား ရရှိရေး တစ်ပြိုင်တည်းဆောင်ရွက်ပေးလျက်ရှိပါတယ်။ ဒါကြောင့် မိုးညှင်း၊ မိုးကောင်း၊ ဟိုပင်၊ မြစ်ကြီးနားမြို့များသည်လည်း ဖော်ပြပါဓာတ်အားလိုင်းများပြီးစီးပါက ၂၄ နာရီ လျှပ်စစ်ဓာတ်အား ရရှိတော့မှာဖြစ်ပါကြောင်း ဖြေကြားအပ်ပါတယ်ခင်ဗျား။ (ဩဘာသံများ)</speech>
</Q-A><Q-A>
<title>ခေါင်လန်ဖူးမြို့ပေါ်တွင် အချိန်ပြည့်လျှပ်စစ်မီးရရှိရေးနှင့်စပ်လျဉ်းသည့်မေးခွန်း</title>
<speech type="speaker">ဦးစီခန်ရမ်၊ ခေါင်လန်ဖူးမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="185">ဦးစီခန်ရမ်(ခေါင်လန်ဖူးမဲဆန္ဒနယ်)</mp>လေးစားအပ်ပါသောပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ အထူးဖိတ်ကြားထားတဲ့ ဧည့်သည်တော်များခင်ဗျား။ မင်္ဂလာပါလို့ နှုတ်ခွန်းဆက်သရင်း ဂါရဝပြု အပ်ပါတယ်။ ကျွန်တော်ကတော့ ကချင်ပြည်နယ်၊ ခေါင်လန်ဖူးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစီခန်ရမ် ဖြစ်ပါတယ်။ ကျွန်တော့်အနေနဲ့ ကချင်ပြည်နယ်၊ ခေါင်လန်ဖူးမြို့ပေါ်တွင် အချိန်ပြည့် လျှပ်စစ်မီးရရှိရေးနှင့်စပ်လျဉ်း၍ မေးမြန်းတင်ပြ လိုပါတယ်။ ပြည်သူ့လွှတ်တော်ဥက္ကဋ္ဌကခင်ဗျား။ ခေါင်လန်ဖူးမြို့သည် မြန်မာနိုင်ငံမြောက်ဖျား ကချင်ပြည်နယ်အရှေ့မြောက်ဘက် အစွန်ဆုံး၊ အဝေးဆုံး မြို့ဖြစ်ပါတယ်။ ပူတာအိုမှ မချမ်းဘော၊ နောင်မွန်းမြို့နယ်များကို ဖြတ်ကျော်၍ မိုင်ပေါင်း ၁၂၉ မိုင်နှင့် ၄ ဖာလုံရှိပြီး ခြေလျင်ဖြင့် ၁၃ ရက်ခရီးလျှောက်ရပါတယ်။ နောင်မွန်းမြို့နယ်နှင့် ခေါင်လန်ဖူးမြို့အကြားတွင် လားလမ်း၊ လူသွားလမ်းမှအပ အခြားလမ်းမရှိပါ။ ခေါင်လန်ဖူးမြို့တွင် မြို့နယ်အုပ်ချုပ်ရေးမှူးရုံးနှင့် ဌာနဆိုင်ရာရုံးများ၊ ဝန်ထမ်း နေအိမ်များနှင့် ရပ်ကွက် ၄ ခု မှာ အိမ်ခြေပေါင်း ၁၀၀ ကျော် နေထိုင်သော ဝန်ထမ်းမြို့ဖြစ်ပါတယ်။ ဥက္ကဋ္ဌကြီးခင်ဗျား။ ခေါင်လန်ဖူးမြို့တွင် လျှပ်စစ်ဓာတ်အားပေးစက်ရုံဟူ၍မရှိပါ။ အင်ဂျင်မီးစက် တစ်လုံးဖြင့် ညစဉ် ၂ နာရီမှ ၃ နာရီထိသာ မီးလင်းပေးနိုင်ခဲ့ပါတယ်။ အင်ဂျင်ပါဝါအားနည်းမှုကြောင့် မြို့ပေါ်ဌာနဆိုင်ရာရုံးများကိုသာ မီးဖြန့်ဖြူးပေးပြီး၊ ရပ်ကွက်များကို မီးပေးနိုင်ခြင်းမရှိခဲ့ပါ။ စက်သုံးဆီ အခက်အခဲကြောင့် အချိန်ပိုင်းသာ မီးလင်းပေးနိုင်ကြောင်း သိရှိရပါတယ်။ မဲဆန္ဒရှင် ပြည်သူလူထုရဲ့ တင်ပြချက်အရ ခေါင်လန်ဖူး အခြေခံပညာအထက်တန်းကျောင်းတွင် ပညာဆည်းပူးနေကြသော ကျောင်းသူကျောင်းသားများနဲ့ ဆရာ၊ ဆရာမများ ဝန်ထမ်းများနှင့် ရပ်ကွက်နေပြည်သူအားလုံး အချိန်ပြည့်မီးရရှိရေးအတွက် မြို့ရှဲမြောက်ဘက် ၃ မိုင်အကွာရှိ အထမ်ချောင်းတွင် အသေးစား ရေအားလျှပ်စစ်စက်ရုံ တည်ဆောက်ပေးနိုင်ပါရန် အဆိုပြု တင်ပြကြပါတယ်။ အဆိုပါ လျှပ်စစ် ဓာတ်အားပေးစက်ရုံ ဆောက်လုပ်ပြီးစီးပါက နွေမိုးဆောင်းရာသီမရွေး အချိန်ပြည့်လျှပ်စစ်ဓာတ်အား ထုတ်လုပ်အသုံးပြု နိုင်မှာဖြစ်ပါသဖြင့် နိုင်ငံတော်ကဆောင်ရွက်ပေးရန်အစီအစဉ် ရှိ၊ မရှိနှင့် ရှိပါက မည်သည့်အချိန်အခါတွင် ဆောင်ရွက်ပေးနိုင်မည်ကို ဖြေကြားပေးနိုင်ရန် လေးစားစွာမေးမြန်းအပ်ပါ တယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်</speech>
<speech><agency id="72">ဦးအောင်သန်းဦး(ဒုတိယဝန်ကြီး၊အမှတ်(၂)လျှပ်စစ်စွမ်းအားဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် တက်ရောက်လာကြသည့် ပြည်သူ့လွှတ်တော်ကိုယ်စားလှယ် များအားလုံးကိုပါ ကျွန်တော့်အနေနဲ့ ကချင်ပြည်နယ်၊ ခေါင်လန်ဖူးမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးစီခန်ရမ်၏မေးမြန်းလာသော မေးခွန်းနှင့်ပတ်သက်၍ ဖြေကြားသွားမှာဖြစ်ပါတယ်။ ခင်ဗျား။ ခေါင်လန်ဖူးမြို့ဟာ ပူတာအိုမြို့နှင့် ၁၂၉ မိုင်အကွာမှာ တည်ရှိပြီး အိမ်ထောင်စုဦးရေ ၉၁ ဦး၊ လက်ရှိ မီးသုံးစွဲသူဦးရေမှာ ၄၁ ဦး ဖြစ်ပါတယ်ခင်ဗျား။ ယင်းမီးသုံးစွဲသူများကို ၄ ကေဗွီအေ ကူဘိုတာ မီးစက်ဖြင့် ဌာနဆိုင်ရာရုံးများ၊ ဆေးရုံများနှင့်ရပ်ကွက် ၁ နှင့် ၂ တို့ကိုလည်းကောင်း၊ ၉ ကေဗွီအေ တရုတ်မီးစက်ဖြင့် မြို့နယ်အုပ်ချုပ်ရေးမှူးရုံး၊ ကျောင်း၊ ဌာနဆိုင်ရာရုံးများနှင့် ရပ်ကွက် ၃ နှင့် ၄ တို့ အားလည်းကောင်း ညစဉ် ၂ နာရီခန့် ဓာတ်အားဖြန့်ဖြူးပေးလျက်ရှိပါတယ်။ လစဉ် စက်မောင်းဆီ ခွဲတမ်းမှာ ဂါလန် ၁၀၀ ဖြစ်ပြီး ထွက်ရှိသော လျှပ်စစ်ဓာတ်အားယူနစ် ၉၀၀ ခန့်အတွက် ကောက်ခံရငွေ မှာ ကျပ် ၆၂၀၀၀ ခန့် ရရှိပါတယ်။ လစာစရိတ်နှင့် အခြားအသုံးစရိတ်များမပါဝင်ဘဲ စက်လည် ပတ်ရန် လောင်စာဆီကုန်ကျစရိတ်နှင့် သယ်ယူစရိတ်မှာ တစ်လပျမ်းမျှကျပ် ၁၂၆၈၀၀၀ ခန့် ဖြစ်၍ စက်မောင်းချိန် တစ်နေ့ ၂ နာရီခန့်အတွက် တစ်လလျှင် ကျပ် ၁၂ သိန်းခန့်ကိုစိုက်ထုတ်၍ လျှပ်စစ် ဓာတ်အားဖြန့်ဖြူးပေးလျက်ရှိပါတယ်။ ကျန်အိမ်ထောင်စု ၅၀ ခန့်အနက် အိမ်ထောင်စု ရ စုမှာ နီးစပ်ရာတောင်ကျချောင်းငယ်များတွင် ၆၀၀ ၀ပ်ခန့် ပမာဏရှိသော အသေးစား ရေအားလျှပ်စစ် စက်ငယ်များတပ်ဆင်ပြီး တစ်အိမ်ချင်း ဓာတ်အားရယူသုံးစွဲနေကြောင်း သိရှိရပါတယ်။ စက်တပ်ဆင် နေရာနှင့် ဓာတ်အားသုံးစွဲတဲ့နေရာမှာ တစ်မိုင်ကျော်ခန့်ဝေးလံသဖြင့် ဗို့အားကျဆင်းမှုအလွန်များပြီး သာမန် အလင်းရောင်သာ အသုံးပြု နိုင်ကြောင်းလည်းသိရှိရပါတယ်။ နိုင်ငံတော်ဖွဲ့စည်းပုံအခြေခံဥပဒေအရ အသေးစားနှင့်အလတ်စား လျှပ်စစ်ဓာတ်အား ထုတ်လုပ်ဖြန့်ဖြူးရေးလုပ်ငန်းများကို တိုင်းဒေသကြီးနှင့်ပြည်နယ်များမှ ဥပဒေပြုမှုရှိစေရမည်ဟု ဖော်ပြထားပြီးဖြစ်ပါတယ်။ အထမ်ချောင်းသည် ခေါင်လန်ဖူးမြို့နှင့် ၃ မိုင်ခန့်အကွာတွင် တည်ရှိပြီး ၂၀၀၈ ခုနှစ်ခန့်က ဒေသမှ အသေးစားရေအားလျှပ်စစ်စက်တပ်ဆင်နိုင်မည့် အခြေအနေများကို စူးစမ်းလေ့လာခဲ့မှုများ ပြုလုပ်နိုင်ခဲ့သည်ဟု သိရှိခဲ့ရပါတယ်။ ခေါင်လန်ဖူးမြို့တွင် လက်ရှိဓာတ်အား သုံးစွဲနေသော အိမ်ထောင်စု ၄၁ စုသည် လူနေအိမ်ခြေစုစည်းမှုရှိသဖြင့် မီးစက်ဖြင့် ၄၀၀ ဗို့လိုင်း တည်ဆောက်၍ ဓာတ်အားပေးနိုင်သော်လည်း ကျန်လူနေအိမ်ခြေများသည် တစ်ဦးနှင့်တစ်ဦး အလှမ်း ဝေးသောကြောင့် အထမ်ချောင်းတွင် အသေးစားရေအားလျှပ်စစ်ဓာတ်အားပေးစက် တပ်ဆင်ပါက သုံးမိုင်ခန့်အကွာမှ ဓာတ်အားပို့လွှတ်ရန်အတွက်လည်းကောင်း၊ လူနေကျယ်ပြန့်သော မီးသုံးစွဲသူများ သို့ ဗို့အားနိမ့် ဓာတ်အားလိုင်းများ ရှည်လျားစွာတပ်ဆင်ရမည့်အတွက်လည်းကောင်း ဖြစ်နေပါတယ်။ သို့ဖြစ်၍ တစ်ဦးချင်းတစ်နိုင်တစ်ပိုင် အသုံးပြု နေသော နေရောင်ခြည်သုံး လေအားသုံးစက်များဖြင့် သက်ဆိုင်ရာ ပြည်နယ်အစီအစဉ်ဖြင့်သာ ဆောင်ရွက်သင့်ပါကြောင်း အကြံပြုအပ်ပါတယ်။ အမှတ်(၂)လျှပ်စစ်စွမ်းအားဝန်ကြီးဌာနအနေဖြင့် မီးသုံးစွဲသူဦးရေ တိုးမြှင့်ပေးနိုင်ရေးအတွက် ၃၀ ကေဗွီအေ ဓာတ်အားပေးစက်ဖြင့် ဓာတ်အားပေးနိုင်ရန် ၂၀၁၂-၂၀၁၃ ဘဏ္ဍာရေးနှစ်တွင် ထည့်သွင်းလျာထားပြီး ရန်ပုံငွေခွင့်ပြုမှုအပေါ် မူတည်၍ ဆောင်ရွက်ပေးသွားမည် ဖြစ်ပါတယ်။ မီးစက်များဖြင့် ဓာတ်အားပေးထားသော မြို့များအတွက် စက်သုံးဆီအနေဖြင့် တစ်ရက်လျှင် နှစ်နာရီ စာကိုသာ ဌာနကစိုက်ထုတ်ပေးပါတယ်။ နှစ်နာရီထက် ပိုမိုဓာတ်အားပေးလိုပါက ဒေသအာဏာပိုင် များနှင့် မီးသုံးစွဲသူများ၏ အစီအစဉ်ဖြင့် စက်သုံးဆီဖိုးကျခံဆောင်ရွက်သွားရမည်ဖြစ်ပါကြောင်း ဖြေကြားအပ်ပါတယ်ခင်ဗျား။ (ဩဘာသံများ)</speech>
</Q-A><Q-A>
<title>လျှပ်စစ်ဓာတ်အားခွဲဝေသုံးစွဲမှုကွန်ရက်စနစ်နှင့်စပ်လျဉ်းသည့်မေးခွန်း</title>
<speech type="speaker">ဦးဇော်ဝင်းအောင်၊ မြင်းမူမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="211">ဦးဇော်ဝင်းအောင်(မြင်းမူမဲဆန္ဒနယ်)</mp>လေးစားရပါသောပြည်သူ့လွှတ်တော်ဥက္ကဋ္ဌကြီး နှင့် ပြည်သူ့လွှတ်တော်ကိုယ်စားလှယ်များ ကြွရောက်လာသော ပြည်ထောင်စုဝန်ကြီးများ အားလုံးကို မင်္ဂလာပါလို့ နှုတ်ခွန်းဆက်သဂါရဝပြု အပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ မြင်းမူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဇော်ဝင်းအောင် ဖြစ်ပါတယ်။ ကျွန်တော့် အနေနဲ့ လျှပ်စစ်ဓာတ်အားခွဲဝေသုံးစွဲ ကွန်ရက်စနစ်နဲ့ပတ်သက်ပြီး မေးမြန်းလိုခြင်းဖြစ်ပါတယ်။ လေးစားရပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး၊ စစ်ကိုင်းခရိုင်၊ မြင်းမူမြို့သို့ ဆက်သွယ်ပေးထားသော ၃၃ ကေဗွီ လျှပ်စစ်ဓာတ်အားလိုင်းဟာ စစ်ကိုင်းခရိုင်၊ ကန်တလူအနီးမှာ တည်ဆောက်ထားတဲ့ အုန်းတောဓာတ်အားခွဲရုံနဲ့ ၂၆ မိုင်ကွာဝေးပါတယ်။ အဆိုပါ ၃၃ ကေဗွီ လျှပ်စစ်ဓာတ်အားလိုင်းမှ ကန်တလူဘုရား၊ ရွှေတောင်လမ်းဖြတ်ဂိတ်၊ အမှတ် ၇၂ သံချပ်ကာ စစ်ဆင်ရေးနှင့် ကွပ်ကဲမှုတပ်မဌာနချုပ်၊ စစ်ကိုင်းမြို့နယ်အတွင်းရှိ ကျေးရွာ ၆ ရွာ၊ မြင်းမူမြို့နယ် အတွင်းရှိ ကျေးရွာ ၂ ရွာ၊ စုစုပေါင်း ကျေးရွာ ၈ ရွာအား လျှပ်စစ်ဓာတ်အားပေးပြီးမှ မြင်းမူမြို့သို့ လျှပ်စစ်ဓာတ်အား ရောက်ရှိဖြန့်ဖြူးပေးလျက်ရှိကြောင်း သိရှိရပါတယ်။ မြင်းမူမြို့သို့ ရောက်ရှိလာတဲ့ လျှပ်စစ်ဓာတ်အားကို မြင်းမူမြို့မှာရှိတဲ့ ၃၃/ ၁၁ ကေဗွီ ၅၀၀၀ ကေဗွီအေ၊ ၅ အမ်ဗွီအေ လျှပ်စစ်ဓာတ်အားခွဲရုံမှ မြင်းမူမြို့အတွင်း ၁၁ ကေဗွီလိုင်း နှစ်ဖီဒါ၊ မြောင်မြို့သို့ တစ်ဖီဒါနှင့် မြင်းမူမြို့အတွင်းမှာရှိတဲ့ ဝမ်းမြစ်ကျေးရွာနဲ့ အာလက်ကဝကျေးရွာများသို့ လျှပ်စစ်ဓာတ်အားဖြန့်ဖြူး ပေးထားလျက်ရှိပါတယ်။ ပြည်သူ့လွှတ်တော်ဥက္ကဋ္ဌကခင်ဗျား။ စစ်ကိုင်းခရိုင်၊ ကန်တလူအနီးရှိ အုန်းတောဓာတ်အားခွဲရုံမှ မြင်းမူမြို့သို့ လျှပ်စစ်ဓာတ်အားပေးဖို့ ဖြန့်ဖြူးရာမှာ လျှပ်စစ်ဓာတ်အားလိုင်းချို့ယွင်း၍သော်လည်းကောင်း၊ သဘာဝဘေးအန္တရာယ်ကြောင့်သော်လည်းကောင်း၊ လျှပ်စစ်ဓာတ်အား ရယူသုံးစွဲသော ကျေးရွာတစ်ရွာမှသော်လည်းကောင်း၊ နေရာတစ်နေရာမှသော်လည်းကောင်း ဓာတ်အားချို့ယွင်းမှုဖြစ်ခဲ့လျှင် လျှပ်စစ်ဓာတ်အားလိုင်း ပြတ်တောက်ခဲ့ရပါတယ်။ ပြတ်တောက် သွားသည့် ဓာတ်အားလိုင်းပြုပြင်ခြင်း လုပ်ငန်းများဆောင်ရွက်ရာမှာလည်း တစ်ခါတစ်ရံမှာ နှစ်ရက် သို့မဟုတ် သုံးရက် ကြာမြင့်ခဲ့ရပါတယ်။ လျှပ်စစ်ဓာတ်အားလိုင်း ပြတ်တောက်ပါက အချိန်တိုအတွင်း လျှပ်စစ်ဓာတ်အား အမြန်ပြန်လည်ရရှိရန်အတွက် မြင်းမူမြို့နှင့် မိုင် ၂၀ သာ ဝေးကွာတဲ့ မုံရွာခရိုင်၊ ချောင်းဦးမြို့မှာရှိတဲ့ ၃၃ ကေဗွီ လျှပ်စစ်ဓာတ်အားခွဲရုံမှ လျှပ်စစ်ဓာတ်အားလိုင်းအား ချိတ်ဆက် အသုံးပြုမည်ဆိုပါလျှင် လျှပ်စစ်ဓာတ်အား အဆက်မပြတ်ရရှိပြီး မြင်းမူမြို့နဲ့ မြောင်မြို့တို့မှာ စက်ရုံ၊ အလုပ်ရုံများ တည်ဆောက်နိုင်မှု အခြေအနေရှိလာနိုင်သလို ဒေသအတွင်းမှာရှိတဲ့ အိမ်တွင်းစက်မှု လက်မှုလုပ်ငန်းများလည်း လုပ်ကိုင်နိုင်ကြမှာဖြစ်လို့ ပြည်သူများဟာလည်း စိတ်ဝင်စားလျက်ရှိကြ ပါတယ်။ သို့ပါ၍ စစ်ကိုင်းခရိုင်၊ မြင်းမူမြို့နှင့် မုံရွာခရိုင်၊ ချောင်းဦးမြို့တို့မှ ၃၃ ကေဗွီ လျှပ်စစ် ဓာတ်အားလိုင်းအား လျှပ်စစ်ဓာတ်အားခွဲဝေသုံးစွဲကွန်ရက်စနစ် ချိတ်ဆက်တည်ဆောက်ပေးနိုင်ခြင်းရှိ၊ မရှိကို မေးမြန်းရခြင်းဖြစ်ပါတယ်ခင်ဗျာ။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်</speech>
<speech><agency id="72">ဦးအောင်သန်းဦး(ဒုတိယဝန်ကြီး၊ အမှတ်(၂)လျှပ်စစ်စွမ်းအားဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ပြည်သူ့လွှတ်တော်ကိုယ်စားလှယ်များအားလုံး မင်္ဂလာပါခင်ဗျား။ စစ်ကိုင်းတိုင်းဒေသကြီး၊ မြင်းမူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဇော်ဝင်းအောင်၏မေးမြန်းထားသော မေးခွန်းနှင့်ပတ်သက်၍ ဖြေကြားသွားမှာဖြစ်ပါတယ်ခင်ဗျား။ မြင်းမူမြို့မှာ မူလက ၃၃/၆.၆ ကေဗွီ၊ ၂ အမ်ဗွီအေဓာတ်အားခွဲရုံတစ်ခုတည်ဆောက်ပြီး မန္တလေးမြို့ရှိ တံခွန်တိုင်ဓာတ်အားခွဲရုံမှ ၃၃ ကေဗွီဓာတ်အားလိုင်းတည်ဆောက်၍ စစ်ကိုင်းရွာသစ်ကြီးတို့ကို ဖြတ်လျက် မြင်းမူအထိဓာတ်အားပေးထားခဲ့ပြီးဖြစ်ပါတယ်။ အုန်းတောပင်မဓာတ်အားခွဲရုံအား ၂၀၁၀ ခုနှစ်၊ ဇန်နဝါရီလ ၂၀ ရက်နေ့မှာ တည်ဆောက်ပြီးစီးသည့်အခါ မြင်းမူမြို့သို့ မန္တလေး (တံခွန်တိုင်)ဓာတ်အားခွဲရုံမှ ဓာတ်အားမပေးတော့ဘဲ အုန်းတောခွဲရုံမှ ၃၃ ကေဗွီ ဓာတ်အားလိုင်းဖြင့် ပို့လွှတ်ဓာတ်အားပေးခဲ့သဖြင့် ဓာတ်အားလိုင်းမိုင် ၂၀ မိုင်လျော့နည်းသွားခဲ့ပါတယ်။ ဗို့အားလည်း တိုးတက်ကောင်းမွန်လာခဲ့ပြီး ထို့ထက်ပိုမိုကောင်းမွန်စေရန် မြင်းမူမြို့တွင် ၃၃/၆.၆ ကေဗွီ၊ အမ်ဗွီအေထရန်စဖော်မာအစား ၃၃/၁၁ ကေဗွီ၊ ၅ အမ်ဗွီအေထရန်စဖော်မာတစ်လုံးကို ၉/၂၀၁၀ လအတွင်းက တိုးချဲ့တပ်ဆင်ပေးခဲ့ပြီးဖြစ်ပါတယ်။ မြို့တွင်းရှိ ဖြန့်ဖြူးရေးထရန်စဖော်မာများကိုလည်း ၆.၆/၀.၄ ကေဗွီအေအစား ၁၁/၀.၄ ကေဗွီအေထရန်စဖော်မာများဖြင့် လဲလှယ်တပ်ဆင်ပေးခဲ့ပါတယ်။ အကြောင်းကြောင်းကြောင့် ဓာတ်အားပြတ်တောက်မှုများရှိသော်လည်းပဲ ၂ ရက် ၃ ရက်နေ့ည တစ်ဆက်တည်း ဓာတ်အားပြတ်တောက်မှုမျိုးမရှိဘဲ ဓာတ်အားလိုင်းအသစ်များ တည်ဆောက်ရာ၌ မလွတ်ကင်း၍ နေ့ပိုင်းဓာတ်အားပိတ် အလုပ်လုပ်ပြီး ညပိုင်းဓာတ်အား ပြန်လည်ဖြန့်ဖြူးပေးသည့် အခြေအနေမျိုးသာရှိခဲ့ပါတယ်။ မြင်းမူမြို့ဟာ ချောင်းဦးမြို့ရှိ ၃၃ ကေဗွီ ဓာတ်အားခွဲရုံမှ မိုင် ၂၀ သာကွာဝေးသော်လည်း ပင်မဓာတ်အားခွဲရုံမှာ မုံရွာမြို့တွင်တည်ရှိသဖြင့် မြင်းမူမြို့ဟာ ပင်မဓာတ်အား ခွဲရုံမှ ၃ရ မိုင်ခန့်ကွာဝေးပါတယ်။ မုံရွာနှင့် ချောင်းဦးမြို့ကြားရှိ ဓာတ်အားလိုင်းကြိုးမှာ ချောင်းဦးမြို့ တစ်မြို့တည်းအတွက်သာ ရည်ရွယ်တည်ဆောက်ထားခြင်းကြောင့် ကြိုးအရွယ်အစားသေးငယ်ပါ တယ်။ မြင်းမူမြို့ကို ချောင်းဦးမြို့နှင့် ချိတ်ဆက်ရန်အတွက် ၃၃ ကေဗွီ ဓာတ်အားလိုင်းအသစ်မိုင် ၂၀ တည်ဆောက်ပေးရမည်ဟု သာမန်အားဖြင့် သုံးသပ်ထင်မှတ်ရသော်လည်း ကြိုးအရွယ်အစားကြီးကြီး ဖြင့် ၃၃ ကေဗွီဓာတ်အားလိုင်းတစ်လိုင်းကို မုံရွာမြို့ရှိ အောင်ချမ်းသာပင်မဓာတ်အားခွဲရုံမှ ၃ရ မိုင် တည်ဆောက်ရမည့်အနေအထားဖြစ်နေပြီး နည်းပညာပိုင်းအရလည်း သင့်လျော်မှုမရှိကြောင်း တွေ့ရှိ ရပါတယ်။ အဆိုပါ ၃၃ ကေဗွီဓာတ်အားလိုင်းတည်ဆောက်ခြင်းအတွက် အကြမ်းဖျင်းကုန်ကျစရိတ်မှာ စစုပေါင်းကျပ်သိန်း ၈၀၀၀ ခန့်ကုန်ကျမည်ဖြစ်ပါတယ်။ နိုင်ငံတော်အတွင်းဓာတ်အားစနစ်မရောက် ရှိသေးသည့် နေရာဒေသများအတွက် ဓာတ်အားလိုင်းများစွာတည်ဆောက်ရဦးမှာ ဖြစ်ပါတယ်။ အဆိုပါ လုပ်ငန်းများမှာ ငွေကြေးများစွာလည်း ကုန်ကျရဦးမှာဖြစ်ပါတယ်။ သို့ဖြစ်ပါ၍ စစ်ကိုင်းတိုင်း ဒေသကြီး၊ မြင်းမူမြို့နှင့် မုံရွာခရိုင်၊ ချောင်းဦးမြို့တို့မှ ၃၃ ကေဗွီလျှပ်စစ်ဓာတ်အားလိုင်းဟာ ဓာတ်အား ခွဲဝေသုံးစွဲမှုကွန်ရက်စနစ် ချိတ်ဆက်တည်ဆောက်ပေးရန်မလိုအပ်သေးပါသဖြင့် ဆောင်ရွက်ပေးနိုင် ခြင်းမရှိသေးပါကြောင်း ဖြေကြားအပ်ပါတယ်ခင်ဗျား။ (ဩဘာသံများ)</speech>
</Q-A></section>
<section value="motion">
<motion>
<title>ဦးသိန်းညွန့်၊ သင်္ဃန်းကျွန်းမဲဆန္ဒနယ်၏ သန့်ရှင်းသောအစိုးရ၊ ကောင်းမွန်သောအစိုးရပေါ်ပေါက် ရေးအတွက် အဂတိလိုက်စားမှုများကိုထိရောက်စွာအရေးယူနိုင်ရန် လွတ်လပ်ပြီး အများပြည်သူ ယုံကြည်လက်ခံနိုင်သော အမျိုးသားအဂတိလိုက်စားမှုတားမြစ်ရေးကော်မရှင်တစ်ရပ်ကို ဖွဲ့စည်းနိုင်ရေးအတွက် နိုင်ငံတော်အစိုးရအား ဤလွှတ်တော်က တိုက်တွန်းကြောင်း အဆိုတင်သွင်းခြင်းနှင့် လက်ခံဆွေးနွေးရန် သင့်၊ မသင့်အဆုံးအဖြတ်ရယူခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစီအစဉ် ၆ ဖြစ်ပါတယ်။ သင်္ဃန်းကျွန်းမဲဆန္ဒနယ်မှ လွှတ်တော်ကိုယ်စားလှယ် ဦးသိန်းညွန့်အား သန့်ရှင်းသောအစိုးရ၊ ကောင်းမွန်သော အစိုးရပေါ်ပေါက်ရေးအတွက် အဂတိလိုက်စားမှုများကို ထိရောက်စွာအရေးယူ နိုင်ရန် လွတ်လပ်ပြီး အများပြ်သူယုံကြည်လက်ခံနိုင်သော အမျိုးသားအဂတိလိုက်စားမှုတားမြစ်ရေး ကော်မရှင်တစ်ရပ်ကို ဖွဲ့စည်းနိုင်ရေးအတွက် နိုင်ငံတော်အစိုးရအား ဤလွှတ်တော်ကတိုက်တွန်း ကြောင်း အဆိုကိုတင်သွင်းဖို့ ဖိတ်ခေါ်ပါတယ်</speech>
<speech><mp id="381">ဦးသိန်းညွန့် (သင်္ဃန်းကျွန်းမဲဆန္ဒနယ်)</mp>လေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော်ဒီအဆိုကို ဘာကြောင့်တင်သွင်းရတယ်ဆိုတဲ့ အချက်ကိုမတင်ပြခင် ဦးစွာတင်ပြချင်တဲ့အချက်က ဒီအဆိုဟာ ကျွန်တော်တို့နိုင်ငံ အနာဂတ်ရှေ့ရေး အတွက် အရေးကြီးတဲ့အလုပ်ကို လုပ်ရမယ့်အချက်တစ်ချက်လို့ ရိုးသားစွာယုံကြည်တဲ့အတွက် ဒီအဆိုကို ပြည်သူ့လွှတ်တော်သို့ တင်ပြရခြင်းဖြစ်ပါတယ်။ မည်သည့်ပုဂ္ဂိုလ်ကိုမှ ထိခိုက်နစ်နာဖို့ ရည်ရွယ်ချက်မရှိပါဘူး။ အကယ်၍ပြည်သူ့လွှတ်တော်က ဒီအဆိုကိုသဘောတူရင် ကျွန်တော်တို့က ဒီမိုကရေစီအသွင်ကူးပြောင်းမှုကာလလို့ နိုင်ငံတော်သမ္မတကြီးကမိန့်ကြားခဲ့ပြီးတော့ ကောင်းမွန်တဲ့ အုပ်ချုပ်ရေးစနစ်ထူထောင်ဖို့ လမ်းညွှန်ခဲ့တဲ့ ၂၀၁၁ ခုနှစ်၊ မတ်လ ၃၀ ရက်နေ့နောက်ပိုင်းကိစ္စတွေကို သာဦးတည်ပြီးတော့ကာကွယ်လိုတဲ့အတွက် တင်ပြခြင်းသာဖြစ်ကြောင်း ဦးစွာရှင်းလင်းပါရစေ။ ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ဒီလွှတ်တော်ထဲမှာ ဥပဒေသမား တွေပါသလို သာမန်ပုဂ္ဂိုလ်တွေလည်းပါတဲ့အတွက် ဒီအဆိုနဲ့ပတ်သက်ပြီးတော့ လိပ်ပတ်လည်အောင် ကျွန်တော်တတ်နိုင်သမျှရှင်းလင်းဆွေးနွေးခွင့်ပေးပါခင်ဗျား။ အရင်ဆုံးကျွန်တော်ရှင်းပြချင်တဲ့အချက် က ပြီးခဲ့တဲ့ကျွန်တော်တို့ လွှတ်တော်စတင်တဲ့နေ့မှာ ကျွန်တော်တင်သွင်းခဲ့တဲ့ တရားမဝင်သော နည်းလမ်းဖြင့်ရရှိသည့်ငွေကြေးနှင့် ပစ္စည်းများထိန်းချုပ်ရေးဥပဒေကိုပြင်ဆင်သည့် ဥပဒေကိစ္စဖြစ်ပါတယ်။ အဲ့ဒီဥပဒေနဲ့ပတ်သက်ပြီတော့ အဲ့ဒီဥပဒေပုဒ်မ ၅ ပုဒ်မခွဲ(က) ပုဒ်မခွဲငယ်(၁၀) မှာပါတဲ့အတိုင်း အစိုးရအဖွဲ့က အခါအားလျော်စွာထုတ်ပြန်သောဥပဒေထဲမှာ လာဘ်ပေးလာဘ်ယူကိစ္စပါဝင်တယ် ဆိုတဲ့ ပြည်ထဲရေးဝန်ကြီးဌာနရုံဖြေကြားချက်အရ ဒါဟာကျွန်တော်တို့ ရှင်းရှင်းလင်းလင်းသိလာတဲ့ အချက်ဖြစ်ပါတယ်။ လေးစားရပါသော ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော်တို့နိုင်ငံမှာ လာဘ်ပေးလာဘ်ယူမှုကိုတားဆီးဖို့ ကျွန်တော်တို့ ကိုလိုနီခေတ်ကပြဋ္ဌာန်းခဲ့တဲ့ ရာဇသတ်ကြီးဥပဒေ အပါအဝင် ပြစ်မှုဆိုင်ရာဥပဒေမှာလည်း ဒီအခန်း(၉)မှာ သတ်မှတ်ပြီးတော့ လာဘ်ပေးလာဘ်ယူမှုနှင့်ပတ်သက်ပြီး ဘယ်နည်းဘယ်ပုံပြစ်ဒဏ်များ ပြဋ္ဌာန်းထားပြီးဖြစ်ပါတယ်။ အဲ့ဒီအခန်း(၉)မှာပါတဲ့ပုဒ်မ ၁၆၁၊ ပုဒ်မ ၁၆၂၊ ပုဒ်မ ၁၆၅ စတဲ့စကားလုံးမှာ လာဘ်ပေးလာဘ်ယူအပြင် တံစိုးဆိုတဲ့စကားကို ထည့်သွင်းထားပါတယ်။ အဲ့ဒီတံစိုးကိစ္စနှင့်ပတ်သက်ပြီးတော့ တရားမဝင် နည်းလမ်းဖြင့် ရရှိတဲ့ငွေကြေးနှင့်ပစ္စည်းထိန်းချုပ်ရေးဥပဒေ၊ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီကပြဋ္ဌာန်းခဲ့တဲ့ ဥပဒေအမှတ် ၆/၂၀၀၂ မှာလည်း ဒီတံစိုးကိစ္စနှင့် ပတ်သက်ပြီးတော့ နည်းဥပဒေထဲမှာထည့်သွင်းပြဋ္ဌာန်းထားပါတယ်။ပုဒ်မ ၂၅ ပုဒ်မခွဲ(က)မှာ မိမိအတွက်ဖြစ်စေ၊ သူတစ်ပါး အတွက်ဖြစ်စေ တံစိုးလက်ဆောင်အဖြစ် ငွေကြေးပစ္စည်းတစ်စုံတစ်ရာကို တောင်းခံခြင်း သို့မဟုတ် လက်ခံရယူခြင်းလို့ ပြဋ္ဌာန်းထားပါတယ်။ အဲဒီတော့ တံစိုးဆိုတာနဲ့ပတ်သက်ပြီးတော့ ကျွန်တော်တို့ စီရင်ထုံးတွေကဘယ်လိုဖွင့်ထားလဲဆိုတော့ တံစိုးဆိုသည်က ငွေကြေးပစ္စည်း၊ စိတ်၊ ခန္ဓာကိုယ်အား အာသာဖြေစေခြင်း၊ ဘွဲ့ပေးခြင်းဆိုသည်အထိကို စီရင်ထုံးတွေမှာ လမ်းညွှန်ပြဋ္ဌာန်းထားကြောင်း ကျွန်တော်တင်ပြပါရစေ။ အဲ့ဒီတော့ လာဘ်ပေးလာဘ်ယူမှုနဲ့ပတ်သက်ပြီးတော့ တချို့တွေဟာ ရိုးရိုး သားသားသာမန်လာဘ်ယူတယ်။ လာဘ်ပေးတယ်ဆိုတာလောက်ပဲ ဥပဒေသမားမဟုတ်တဲ့အခါကျ တော့သိကြပါတယ်။ နောက်ပိုင်းပြဋ္ဌာန်းခဲ့တာလည်းပဲ ဥပဒေတွေနဲ့ပတ်သက်ပြီးတော့ ဥပဒေနယ်ပယ် မှာ တာဝန်ယူနေရတဲ့ ပုဂ္ဂိုလ်တွေတောင်မသိခဲ့တာရှိပါတယ်။ အဲ့ဒီတော့ ကျွန်တော်တို့နိုင်ငံမှာ ပြစ်မှု ဆိုင်ရာဥပဒေအရပြဋ္ဌာန်းခဲ့တာ မပြည့်စုံ၊ မလုံလောက်ဘူး။ ဒါကြောင့် ၁၉၄၈ ခုနှစ် အဂတိ လိုက်စားမှု တားမြစ်ရေးအက်ဥပဒေ ၁၉၄၈ အက်ဥပဒေအမှတ် ၆ရ ကို အထူးဥပဒေအဖြစ် ပြင်ဆင်ပြီးတော့ ပြစ်ဒဏ်တွေ တိုးမြှင့်ခဲ့ပါတယ်။ သို့သော် အားလုံးသိတဲ့အတိုင်း ဒီအခြေအမြစ်ကစပြီးတော့ ပြုပြင် ပြောင်းလဲရေးမလုပ်နိုင်တဲ့အတွက် ဒီဥပဒေတွေရဲ့အာနိသင် မထိရောက်ခဲ့ပါဘူး။ နောက်ဆုံး တော်တော်များများ ပွင့်ပွင့်လင်းလင်းပဲတင်ပြရရင် သာမန်ဝမ်းမဝလို့ သီလမစောင့်နိုင်တဲ့သူတွေ သီလမစောင့်နိုင်တာထက်ကို ဝမ်းဝပြီးပြည့်စုံနေတဲ့ အင်မတန်မှထားစရာမရှိ ရှေ့ရောက်နေတဲ့သူတွေကိုယ်တိုင်က မိမိတာဝန်၊ အာဏာကိုအလွဲသုံးပြီးတော့ ပြောင်ပြောင်တင်းတင်းလုပ်လာကြတဲ့အခါမှာ လမ်းစဉ်ပါတီခေတ်ကပင် တာဝန်ကြီးတဲ့ ခေါင်းဆောင်ကြီးတွေက ဆိုရှယ်လစ်စနစ်နဲ့ပဲသွားသွား၊ ဘာစနစ်နဲ့ပဲသွားသွား သူလည်းနိုင်ငံတကာ ရောက်တဲ့အခါမှာ လာဘ်ပေးလာဘ်ယူမှုရှိနေရင်တော့ တို့နိုင်ငံရှဲသွားရမယ့်မူဝါဒတွေ၊ လုပ်ငန်းစဉ်တွေ အောင်မြင်မှာမဟုတ်ဘူးလို့ ယူဆပြီးတော့ ဒါတွေက အချို့ပုဂ္ဂိုလ်ကြီးများလည်း ပြန်ကြားသိမှာပါ။ အင်မတန်မှပြောရုံတင်မကဘဲနဲ့ ဥပဒေတစ်ရပ်ပြဋ္ဌာန်း ခဲ့ပါတယ်။ အဲ့ဒါကဘာလဲဆိုတော့ တရားမဝင်နည်းလမ်းဖြင့်ရရှိသည့် ပစ္စည်းများ ပိုင်ဆိုင်ခြင်း၊ ရောင်းဝယ်ခြင်းကို အရေးယူတဲ့ဥပဒေ၊ ပြည်သူ့လွှတ်တော်ဥပဒေအမှတ် ၁၉၈၆ ဖြစ်ပါတယ်။ ကျွန်တော်တို့ အခုလက်လှမ်းမီသမျှ ပြန်ပြီးတော့ နိုင်ငံတော်အေးချမ်းသာယာရေးနှင့် ဖွံ့ဖြိုးရေး ကောင်စီရဲ့ဥပဒေဖြစ်တဲ့ တရားမဝင်နည်းလမ်းဖြင့်ရရှိတဲ့ ငွေကြေးနှင့်ပစ္စည်းများ ထိန်းချုပ်ရေး ဥပဒေကိုလေ့လာတဲ့အခါမှာ ပြည်သူ့လွှတ်တော်ဥပဒေအမှတ် ၃/၈၆ ကို ပြန်လည်ရုပ်သိမ်းထား ကြောင်း ရေးသားထားတာမတွေ့ပါဘူး။ ဒီဥပဒေအမှတ် ၂/၂၀၀၂(၃၈)မှာ ဒီဥပဒေအာဏာတည်ပြီး နောက်မှာ ဒီဥပဒေအရပဲအရေးယူရမယ်။ ဒီဥပဒေအာဏာမတည်မီက တရားမဝင်နည်းလမ်းနဲ့ရရှိတဲ့ ငွေကြေး၊ ပစ္စည်းများဟာ ဒီဥပဒေအရ အရေးယူခြင်းမပြုရဆိုတာလောက်ပဲ ပြဋ္ဌာန်းထားပါတယ်။ လေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်ကပြဋ္ဌာန်းခဲ့တဲ့ ဥပဒေအမှတ် ၃/၈၆ မှာ တရားမဝင်နည်းလမ်းဖြင့် ရရှိတဲ့ပစ္စည်းဆိုသည်မှာ ဘယ်လိုအဓိပ္ပာယ်ဖွင့်ထားလဲ၊ ပြဋ္ဌာန်းထားလဲဆိုတော့ ဥပဒေကခွင့်မပြုသော စီးပွားရေးလုပ်ငန်းမှရတဲ့ငွေ၊ နောက်တစ်ခုကဥပဒေနှင့်ဆန့်ကျင်ပြီးရရှိထားသောဝင်ငွေ၊ နောက်တစ်ခု က ဥပဒေနှင့်အညီအခွန်များကိုပေးဆောင်ခြင်းမပြု ဘဲ ထိန်ချန်ထားသောဝင်ငွေ၊ အခုအားလုံးသိတဲ့ အတိုင်းပဲ ကျွန်တော်တို့ရသင့်ရထိုက်တဲ့အခွန်တွေမရတဲ့အတွက် နိုင်ငံတော်မှာအင်မတန်နစ်နာဆုံးရှုံး နေပါတယ်။ အဲ့ဒီတော့ ဥပဒေနှင့်အညီအခွန်များကိုပေးဆောင်ခြင်းမပြုဘဲ ထိန်ချန်ထားတာတွေဟာ ဒီအခုတည်ဆဲဥပဒေဖြစ်တဲ့ တရားမဝင်သောနည်းလမ်းဖြင့်ရရှိတဲ့ ပစ္စည်းများပိုင်ဆိုင်ခြင်း၊ ရောင်းဝယ် ခြင်းကိုအရေးယူတဲ့ဥပဒေနဲ့လည်းအကျုံးဝင်နေပါတယ်။ တစ်ခါ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီက ပြဋ္ဌာန်းထားတဲ့ဥပဒေမှာလည်း တရားမဝင်နည်းလမ်းဖြင့်ရရှိတဲ့ ငွေကြေး နှင့်ပစ္စည်း ဒီမှာဘာဆိုထားလဲဆိုတော့ ဤဥပဒေနှင့်သက်ဆိုင်သည့် ပြစ်မှုကျူးလွန်ရာမှရရှိသော ငွေကြေး၊ ပစ္စည်းများကိုပြောင်းလဲတာ၊ လွှဲပြောင်းတာ၊ ဖုံးကွယ်တာ၊ ဖျောက်ဖျက်တာ၊ အသွင်ပြောင်းလဲ လာတာတွေဟာ တရားမဝင်နည်းလမ်းနဲ့ ရရှိတဲ့ငွေကြေးဥပဒေနဲ့တူပါတယ်။ ဒီဥပဒေနဲ့ ၁၉၄၈ ခုနှစ် အဂတိလိုက်စားမှုတားမြစ်ရေးအက်ဥပဒေတို့နဲ့ခြားနားချက်ကတော့ လာဘ်ပေးလာဘ်ယူကိစ္စတွေမှာ ပေးသူရော၊ ယူသူရောပြစ်မှုနယ်ပယ်ကျရောက်ပါတယ်။ သို့သော် စီရင်ထုံးတွေကတော့ လာဘ်ငွေတောင်းသူကတောင်းသဖြင့် တောင်းခံရသူက သက်ဆိုင်ရာကိုသွားရောက်တိုင်တန်းလျှင် တိုင်တန်း သူကိုကြံရာပါလို့ မသတ်မှတ်ဘူးလို့ စီရင်ထုံးကလမ်းညွန်ထားပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အခု ကျွန်တော်တို့ တရားမဝင်သောနည်းလမ်းဖြင့်ရရှိတဲ့ ငွေကြေးနှင့်ပစ္စည်း ထိန်းချုပ်ရေးဥပဒေတွေမှာတော့ ပုဒ်မ ၈ ပုဒ်မခွဲ(ည)မှာ တရားမဝင်နည်းလမ်းဖြင့်ရရှိတဲ့ငွေကြေးနှင့် ပစ္စည်းများနှင့်စပ်လျဉ်းပြီး သတင်းပေးသူအား လိုအပ်သောအကာအကွယ်ပေးခြင်းနှင့် ထိုက်သင့်တဲ့ ဆုများ ချီးမြှင့်ခြင်းဆိုတဲ့အထိပြဋ္ဌာန်းပေးထားပါတယ်။ အဲ့ဒါကြောင့် ကျွန်တော်တို့ တိုင်းပြည်မှာ ဥပဒေ မလုံလောက်တာမဟုတ်ပါဘူး။ ပြစ်မှုအရအရေးယူရမယ့် ဥပဒေပြဋ္ဌာန်းပေးထားပါပြီ။ ထိန်းချုပ်ဖို့ ဥပဒေပြဋ္ဌာန်းပေးထားပြီးပါပြီ။ သို့သော် ဘာကြောင့် သမ္မတကြီးမိန့်ခွန်းပြောပြီးတဲ့ နောက်ပိုင်းအချိန်အထိ ကျွန်တော်တို့နိုင်ငံမှာ လာဘ်ပေးလာဘ်ယူနဲ့ပတ်သက်တဲ့သတင်းတွေကြားသိနေရပါတယ်။ ကျွန်တော် ဤပြည်သူ့လွှတ်တော်ကြီးသို့ တင်ပြခြင်း မဝံ့လောက်အောင်ဖြစ်တဲ့ ဖြစ်ရပ်များကျွန်တော်ကြားရပါ တယ်။ သို့သော် အကြောင်းကြောင်းကြောင့် ဖြစ်ရပ်ကိုတော့ကျွန်တော်မတင်ပြတော့ပါဘူး။ ဒီဖြစ်ရပ်ကို ဘယ်လိုထိန်းချုပ်မလဲဆိုတဲ့အချက်ပဲ ကျွန်တော်အဓိကထားပြီးတင်ပြပါ့မယ်။ လာဘ်ပေးလာဘ်ယူ ကိစ္စကြီးထွားနေမှုဟာ ဘယ်လိုအကျိုးသက်ရောက်မှုရှိသလဲ။ ဒါကိုအားလုံးစဉ်းစားနိုင်ဖို့ ကျွန်တော် တင်ပြပါ့မယ်။ အခုကျွန်တော်တို့ ဖွဲ့စည်းပုံမှာ နိုင်ငံသားတွေကိုတူညီတဲ့အခွင့်အရေးရဖို့ နိ��င်ငံသား အခွင့်အရေးပုဒ်မ ၃၄၉ မှာပြဋ္ဌာန်းပေးထားပါတယ်။ ပြည်သူ့ဝန်ထမ်းတာဝန်ထမ်းဆောင်တဲ့အခါမှာ အလုပ်လုပ်တဲ့အခါမှာ၊ ကုန်သွယ်ရောင်းဝယ်တဲ့အခါမှာ၊ စီးပွားရေးလုပ်ငန်းလုပ်တဲ့အခါမှာ၊ အတတ် ပညာနှင့် အသက်မွေးဝမ်းကျောင်းပြု တဲ့နေရာမှာ တူညီတဲ့အခွင့်အလမ်းရရှိရမယ်လို့ ပြဋ္ဌာန်းထားပါ တယ်။ သို့သော် ဝမ်းနည်းစွာတင်ပြရရင် လာဘ်ပေးလာဘ်ယူကြီးထွားနေတဲ့အတွက် မပပျောက်သေး တဲ့အတွက် နိုင်ငံသားတွေဟာ အခြေခံဥပဒေကပေးထားတဲ့အခွင့်အရေးကို ငြင်းပယ်ခံနေရပါတယ်။ အားလုံးသိတဲ့အတိုင်း ယနေ့အချိန်အထိ ငွေများတရားနိုင်၊ ပုဒ်မ ၄ ပေးမှလုပ်၊ ရေများများလောင်းနိုင် ဖို့လိုတယ်ဆိုတဲ့ဝေါဟာရတွေဟာ ပြည်သူလူထုနယ်ပယ်မှာဖြစ်ပေါ်နေတာတွေကို ကျွန်တော်တို့ ပြုပြင် ပြောင်းလဲရေးမှာ ပြင်ရမယ်ဆိုတာ အဆက်မပြတ် သတိပေးနေတာပါ။ လေးစားရပါသောပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ဒီနေ့ နိုင်ငံတကာရုံဖွင့်ဆိုချက် ထဲမှာ ၂၀၁၀ CPI ကနေ ၁၇၆ နိုင်ငံရှဲအဂတိလိုက်စားမှုဖော်ပြတဲ့အခါမှာ နိုင်ငံရေးအရ တိုက်ခိုက်လိုတဲ့ ရည်ရွယ်ချက်မရှိဘဲ ရိုးရိုးသားသားတင်ပြတယ်ဆိုရင်တော့ ကျွန်တော်တို့ဘက်က သင်ခန်းစာယူ ဖို့လိုပါတယ်။ ကျွန်တော်တို့ကို အင်မတန်ဆိုးရွားတဲ့အဆင့်မှာ သတ်မှတ်ထားပါတယ်။ အဲ့ဒီတော့ နိုင်ငံတကာရင်းနှီးမြှုပ်နှံမှုတွေ ကျွန်တော်တို့နိုင်ငံအတွက် ဖိတ်ခေါ်နေတဲ့အချိန်၊ လာရောက်ဖို့ အတွက် လမ်းဖွင့်ပေးထားတဲ့အချိန်မှာ ဒီအစီရင်ခံစာတွေဟာ နိုင်ငံခြားရင်းနှီးမြှုပ်နှံသူတွေကို အထိတ် တလန့်ဖြစ်စေပါတယ်။ သူတို့လာရောက်ရမယ့်နိုင်ငံရဲ့ ဒီအစီရင်ခံစာတွေကိုကြည့်ပြီးတော့ ရင်းနှီး မြှုပ်နှံမှုများလက်တွန့်နေကြပါတယ်။ ဒီဟာတွေကြောင့် ကျွန်တော်တို့က ကျွန်တော်တို့နိုင်ငံရဲ့အကျိုး စီးပွားအရ ခေတ်မီတိုးတက်ဖွံ့ဖြိုးတဲ့ ဒီမိုကရေစီနိုင်ငံပေါ်ပေါက်လာဖို့ဆိုရင် လာဘ်ပေးလာဘ်ယူမှုကို ကျွန်တော်တို့ တားရပါမယ်။ လေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့ လွှတ်တော် ကိုယ်စားလှယ်များခင်ဗျား။ ကောင်းမွန်တဲ့အုပ်ချုပ်ရေးလို့ ကျွန်တော်တို့ပြောရင် ကောင်းမွန်တဲ့ အုပ်ချုပ်ရေးကို သမ္မတကြီးလည်းပြောပြီးပါပြီ။ ကောင်းမွန်တဲ့အုပ်ချုပ်ရေးဆိုတာ ပညာရှင်တွေရဲ့ ဖွင့်ဆိုချက်အရ နိုင်ငံတော်တည်ဆောက်ရေး ဒါကတော့ နိုင်ငံတော်ရဲ့စွမ်းဆောင်ရည်ပေါ့။ နိုင်ငံတော် အာဏာကိုစုစည်းပြီးတော့ ဘယ်လိုသုံးကြရမယ်ဆိုတဲ့အချက် နောက်တစ်ချက်က တရားဥပဒေ စိုးမိုးရေး အာဏာပိုင်တွေထင်ရာစိုင်းတဲ့ ဆုံးဖြတ်ချက်တွေကို ကန့်သတ်နိုင်ဖို့ဆိုရင် တရားဥပဒေ စိုးမိုးရေး၊ တရားဥပဒေအုပ်ချုပ်မှုရှိရပါမယ်။ နောက်တစ်ခုက ဒီမိုကရေစီအရေး၊ လူတစ်ဦးချင်း အခွင့်အရေးကို ကာကွယ်စောင့်ရှောက်ဖို့ လိုပါတယ်။ အဲ့ဒီတော့ ကောင်းမွန်တဲ့အုပ်ချုပ်ရေးဆိုတဲ့ ကိစ္စမှာ အခု ကျွန်တော်တင်ပြတဲ့အဆို ဒါကလာဘ်ပေးလာဘ်ယူမှုကိုတိုက်ဖျက်ဖို့ လွတ်လပ်ပြီးတရား မျှတတဲ့ ကော်မရှင်ဖွဲ့စည်းရေးဆိုတာ အမျိုးသားကော်မရှင်ဖွဲ့စည်းရေးဆိုတာ အဓိကကွင်းဆက်ကြီး ဖြစ်နေပါတယ်။ ဘာကြောင့် ကျွန်တော်အဓိကကွင်းဆက်လို့ပြောရလဲဆိုရင် အထက်က ကျွန်တော် ပြောတဲ့ ဥပဒေတွေ၊ လွှတ်တော်ဥပဒေပုဒ်မ ၃/၈၆ တုန်းက ဒါဝန်ကြီးအဖွဲ့ကို တရားမဝင်နည်းလမ်းနဲ့ ရတဲ့ ငွေကြေးတွေကိုထိန်းချုပ်ဖို့ တာဝန်ပေးခဲ့ပါတယ်။ ဝန်ကြီးအဖွဲ့က ဖွဲ့စည်းထားသောအဖွဲ့အစည်း များကို လုပ်ပိုင်ခွင့်ပေးခဲ့ပါတယ်။ နောက်တစ်ခါ နိုင်ငံတော်အေးချမ်းသာယာရေးနှင့် ဖွံ့ဖြိုးရေး ကောင်စီလက်ထက်ဥပဒေအမှတ် ၆/၂၀၀၂ မှာကျတော့ အစိုးရအဖွဲ့ကိုပေးထားပါတယ်။ အစိုးရ အဖွဲ့ကနေ ဒီကိစ္စနဲ့ပတ်သက်ပြီးတော့ ပြည်ထဲရေးဝန်ကြီးခေါင်းဆောင်တဲ့ အဖွဲ့ဖွဲ့ပြီးတော့ စုံစမ်း ဖော်ထုတ်ဖို့ပေးခဲ့ပါတယ်။ သို့သော် အားလုံးသိတဲ့အတိုင်းပဲ ဒီဥပဒေတွေအရ ဖွဲ့စည်းထားတဲ့အဖွဲ့ တွေရဲ့ အရေးယူဆောင်ရွက်မှုတွေဟာ တာဝန်ရှိတဲ့ပုဂ္ဂိုလ်တွေမှာကော၊ တာဝန်မရှိတဲ့လူတွေမှာကော အရေးယူတာတွေကျယ်ကျယ်ပြန့်ပြန့်မရှိတဲ့အတွက် ရှိရင်လည်းတော်တော်များများဟာ လာဘ်ပေးလာဘ်ယူမှုနဲ့မဟုတ်ဘဲနဲ့ ငွေမဲ၊ ငွေဖြူကိစ္စ၊ လူကုန်ကူးမှုကိစ္စတွေသာ အရေးယူခဲ့တဲ့အတွက် ယနေ့ နိုင်ငံတော်သမ္မတကြီးက သန့်ရှင်းသောအစိုးရ၊ ကောင်းမွန်သောအစိုးရ ပေါ်ပေါက်ရမယ်။ လာဘ်ပေး လာဘ်ယူဟာ နိုင်ငံရဲ့ဂုဏ်သိက္ခာကိုထိခိုက်စေတယ်လို့ လမ်းညွှန်ပြီးတဲ့ နောက်ပိုင်းမှာပင် လာဘ်ပေး လာဘ်ယူဇာတ်လမ်းတွေဟာ ဆက်လက်ပြီးတော့ကြားရဆဲဖြစ်ပါတယ်။ ဒါကြောင့် ကျွန်တော်တို့က ဒီလာဘ်ပေးလာဘ်ယူကိုထိန်းချုပ်ဖို့ အခုကျွန်တော်တို့စဉ်းစားရမယ့် အချက်ကတော့ အာဏာစက် ပြဿနာက အခုအိန္ဒိယမှာလည်း အခုနောက်ဆုံး ခြစားမှုတိုက်ဖျက်ရေးကို အစိုးရကရော၊ အတိုက် အခံကရော အကြီးအကျယ်ငြင်းခုံပြီးတော့ ဆောင်ရွက်နေကြပါတယ်။ လာဘ်ပေးလာဘ်ယူမှုတိုက်ဖျက်ဖို့ကတော့ အားလုံးသဘောတူကြပါတယ်။ ခြားနားတဲ့အချက် ကတော့ အာဏာစက်ကို ဘယ်လိုထားကြမလဲ။ အဲဒီတော့ ဒီမှာကတော့ ကျွန်တော်ကတော့ လွတ်လပ် ပြီး အများယုံကြည်လက်ခံနိုင်တဲ့ အမျိုးသားအဂတိလိုက်စားမှု တားမြစ်ရေးကော်မရှင်တစ်ရပ် ဖွဲ့စည်းပေးဖို့ တင်ပြခဲ့ပါတယ်။ ဒီလို တင်ပြခဲ့တဲ့အခါမှာလည်း ကျွန်တော်တို့ အာရှနိုင်ငံတွေဖြစ်တဲ့ စင်္ကာပူ၊ မကာအို၊ ဟောင်ကောင်စသည်တို့ သူတို့ကြီးပွားတိုးတက်ခဲ့တဲ့ဟာက ဒီလိုကော်မရှင်တွေဖွဲ့ပြီးတော့ အရေးယူဆောင်ရွက်ခဲ့ကြောင်း လေ့လာတွေ့ရှိရပါတယ်။ သို့သော် အချို့နိုင်ငံတွေ မှာတော့ သမ္မတရုံးရုံထိန်းချုပ်မှုအောက်မှာထားပြီးတော့ အရေးယူဆောင်ရွက်တာတွေလည်းတွေ့ရှိရ ပါတယ်။ ဒါကြောင့် အခွင့်အာဏာသတ်မှတ်ချက်နှင့်ပတ်သက်ရင် ကျွန်တော်ကတော့ ကျွန်တော့်အဆို မှာပါတဲ့အတိုင်း လွတ်လပ်ပြီး အများယုံကြည်လက်ခံနိုင်တဲ့ အမျိုးသားအဂတိလိုက်စားမှုတားမြစ်ရေး ကော်မရှင်တစ်ရပ် ဖွဲ့စည်းသင့်တယ်လို့ ထင်မြင်ယူဆပါတယ်။ သို့သော် ဤလွှတ်တော်ကြီးက အင်ဒိုနီးရှားနိုင်ငံမှာလို သမ္မတရုံးရဲထိန်းချုပ်မှုအောက်မှာထားမယ်ဆိုရင်လည်း နည်းလမ်းပြဿနာ အားလုံးကတော့ ဒီမိုကရေစီနည်းကျကျဆုံးဖြတ်ချက်ကို ကျွန်တော် လေးလေးစားစားနာခံပါတယ်။ ဒီနေရာမှာအလျဉ်းသင့်လို့ ကျွန်တော်အဆိုတစ်ခုရဲ့ သဘောသဘာဝကို တင်ပြပါရစေ။ အခု ကျွန်တော် ဒီမှာတင်တဲ့အဆိုဟာ ပြည်သူ့လွှတ်တော်ဥပဒေ ၁၂ရ ပုဒ်မခွဲ(စ)အရ အဆိုတင်သွင်းခြင်း၊ ဆွေးနွေးခြင်း၊ ဆုံးဖြတ်ခြင်း အဲဒါနဲ့ပတ်သက်တဲ့ တင်တဲ့အဆိုဖြစ်ပါတယ်။ နိုင်ငံတော်အစိုးရကို တိုက်တွန်းတဲ့ အဆိုဖြစ်ပါတယ်။ နိုင်ငံတော်အစိုးရက ဘယ်လိုတုံ့ပြန်တယ်ဆိုတာကို လွှတ်တော်ရဲလုပ်ထုံးလုပ်နည်း အရတင်ပြပြီး ဆောင်ရွက်ပေမယ့် ဥပဒေအာနိသင်အရ နိုင်ငံတော်အစိုးရရဲ့ အနေအထားဟာ ဒီအပေါ်မှာ ကျယ်ကျယ်ပြန့်ပြန့်စဉ်းစား သုံးသပ်ဆောင်ရွက်နိုင်ခွင့်ရှိပါတယ်။ သို့သော် ကျွန်တော်တို့ အခြေခံဥပဒေမှာ ရေးသားထားတဲ့အပိုဒ် တချို့နဲ့ပတ်သက်ပြီး အဆိုနဲ့ပတ်သက်ပြီးတော့ သတိထားရ မယ့်အချက်တွေရှိပါတယ်။ လေးစားရသော ပြည်သူ့လွှတ်တော်ဥက္ကဋ္ဌကြီးနဲ့ ပြည်သူ့လွှတ်တော်ကိုယ်စားလှယ်များခင်ဗျား။ ၇-၂-၂၀၁၂ က ပြည်ထောင်စုလွှတ်တော်မှာ ပြည်သူ့လွှတ်တော်ဥက္ကဋ္ဌကြီးကနေ တင်ပြခဲ့တဲ့အထဲမှာ နိုင်ငံသားများ ဝန်ထမ်းများရဲ့ လုပ်ခလစာနဲ့ ချီးမြှင့်ငွေများကို လာမည့်ဘတ်ဂျက်နှစ်အစတွင် မဖြစ်မနေတိုးမြှင့်ပေးရေးဆိုတဲ့အချက်ပါလာပါတယ်။ ဒါနဲ့ပတ်သက်ပြီးတော့ပဲ ပြည်သူ့ လွှတ်တော် ဥက္ကဋ္ဌရုံ ဆွေးနွေးချက်ထဲမှာ အဆိုတစ်ရပ်အနေဖြင့် လက်ခံပေးမယ်ဆိုရင် စဉ်းစားဆုံးဖြတ်ပေးဖို့ ပြည်ထောင်စုလွှတ်တော်ကို ပန်ကြားတင်ပြခဲ့ပါတယ်။ ပြည်ထောင်စုလွှတ်တော်ကလည်း အဆိုအဖြစ် တင်ပြတာကို လက်ခံပြီးတော့ အဆုံးအဖြတ်ပေးခဲ့ပါတယ်။ အဲဒီလိုဆိုရင် ဒီအဆိုရဲ့ အာနိသင်ဟာ အခုကျွန်တော်တင်တဲ့ အဆိုရဲ့အာနိသင်နဲ့မတူပါဘူး။ ဥက္ကဋ္ဌကြီးခင်ဗျား။ ဒီတစ်ခါလေးတော့ ကျွန်တော့် ကို နိဂုံးလေးမှာ နိဂုံးချုပ်ခွင့်တော့ပေးပါ။ ဒါလေးနဲ့ချုပ်ပါ့မယ်။ ဖွဲ့စည်းပုံအခြေခံဥပဒေပုဒ်မ ၂၂၈ မှာ ပြည်ထောင်စုအစိုးရသည် (က) ပြည်ထောင်စုလွှတ်တော်က အခါအားလျော်စွာ ချမှတ်သည့် အုပ်ချုပ်ရေးဆိုင်ရာ ဆုံးဖြတ်ချက်များကို အကောင်အထည်ဖော်ဆောင်ရွက်ရမည်။ မိမိ၏အရေးယူ ဆောင်ရွက်ချက်များကို ပြည်ထောင်စုလွှတ်တော်သို့ ပြန်လည်အစီရင်ခံရမည်။ အဲဒါဘာကြောင့် အခြေခံဥပဒေမှာ သတ်မှတ်ထားလဲဆိုလို့ရှိရင် ဥပဒေပြုရေးနှင့် တရားစီရင်ရေးကိစ္စမှအပ ကျန်ကိစ္စ တွေဟာ အုပ်ချုပ်ရေးဆိုင်ရာကိစ္စတွေ ဖြစ်ပါတယ်။ ဒါကြောင့် ပြည်ထောင်စုအစိုးရနဲ့ ပြည်ထောင်စု လွှတ်တော်တို့ဟာ မိမိတို့ရဲအုပ်ချုပ်ရေးအာဏာနဲ့ ဥပဒေပြုရေးအာဏာတို့ကို ကျင့်သုံး ဆောင်ရွက် ရာတွင် အချင်းချင်းအပြန်အလှန်လေးစားမှုနဲ့ ထိန်းကျောင်းနိုင်မှုရှိမယ်ဖြစ်တယ်လို့ ဖွဲ့စည်းပုံအခြေခံ ဥပဒေနဲ့ပတ်သက်ပြီး ကျွန်တော်ဒီလိုနားလည်ပါတယ်။ ဒါကြောင့် ပြည်ထောင်စု လွှတ်တော်မှာ ချမှတ် လိုက်တဲ့အဆိုဆိုလျှင် ပြည်ထောင်စုအစိုးရအဖွဲ့က ဒီဆုံးဖြတ်ချက်ကို အကောင်အထည်ဖော်ပေးရပါ မယ်။ ပြည်သူ့လွှတ်တော်မှာ အခုကျွန်တော်တင်သွင်းတဲ့အဆိုကတော့ အထက်က ကျွန်တော်ပြောတဲ့ ဖွဲ့စည်းပုံအခြေခံဥပဒေပုဒ်မ ၁၂ရ ပုဒ်မခွဲ(စ)အရ တင်ပြပြီးတော့ ဥပဒေအရ ချည်နှောင်မှုမရှိတဲ့ အတွက် ဒါကတော့ အစိုးရအဖွဲ့ရဲ့ ဆောင်ရွက်မှုအပေါ်မှာ ကျွန်တော်တို့က နားလည်ပါတယ်။ ဘာပဲဖြစ်ဖြစ်ကျွန်တော်ဒီမှာ နိဂုံးချုပ်ရရင် ကျွန်တော်တို့ နိုင်ငံရဲလက်ငင်းအကျိုး စီးပွား ကျွန်တော်တို့ နိုင်ငံရဲ့ ရေရှည်အကျိုးစီးပွားအတွက် ဒီအဆိုကို ကျွန်တော်ဒီ ပုဂ္ဂိုလ်ရေးအရ ဘာရည်မှန်းချက်မှမရှိဘဲ နိုင်ငံတော်နှင့် ပြည်သူလူထုအကျိုးစီးပွားအတွက် တင်သွင်းရခြင်းဖြစ်ကြောင်း ပြည်သူ့လွှတ်တော် ဥက္ကဋ္ဌကြီးမှတစ်ဆင့် ပြည်သူ့လွှတ်တော်ကိုယ်စားလှယ်များအား လေးလေးစားစား ပန်ကြားအပ်ပါ တယ်ခင်ဗျား။ (ဩဘာသံများ)</speech>
<speech type="speaker">ယခု ဦးသိန်းညွန့်တင်သွင်းသွားတဲ့အဆိုကို ထောက်ခံမယ့် လွှတ်တော် ကိုယ်စားလှယ်အား ဖိတ်ခေါ်ပါတယ်</speech>
<speech><mp id="363">ဒေါ်ခင်စောဝေ(ရသေ့တောင်မဲဆန္ဒနယ်)</mp>ရိုသေလေးစားအပ်ပါသော ပြည်သူ့ လွှတ်တော် ဥက္ကဋ္ဌကြီးရှင့်။ ရန်ကုန်တိုင်းဒေသကြီး၊ သင်္ဃန်းကျွန်းမဲဆန္ဒနယ်မှ ဦးသိန်းညွန့် တင်သွင်းသွားတဲ့ အဆိုကို ရခိုင်ပြည်နယ်၊ ရသေ့တောင်မဲဆန္ဒနယ်မှ ကျွန်မ ဒေါ်ခင်စောဝေမှ ထောက်ခံအပ်ပါတယ်ရှင်။ (ဩဘာသံများ)</speech>
<speech type="speaker">ပြီးခဲ့တဲ့အပတ်အတွင်းက တင်သွင်းတဲ့အဆိုနှစ်ခုရှိပါတယ်။ အဆိုတွေကတော့ Autonomous ကျွန်တော်စကားလုံးမှားနိုင်ပါတယ်။ ဒေါ်တင်နွယ်ဦး တင်သွင်းသွားတဲ့ အဆိုနဲ့ ပတ်သက်ပြီး နောက်တစ်ရက် သူရဦးအောင်ကို တင်သွင်းတဲ့အဆိုပေါ်မှာ ကျောက်ဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘရှိန်က ဒီမှာ ပွင့်လင်းရိုးသားစွာ တင်ပြခဲ့တာရှိပါတယ်။ ထိုနည်း တူစွာပဲ အခြားလွှတ်တော်ကိုယ်စားလှယ်တစ်ဦးက ဒီအဆိုကို လက်ခံဆွေးနွေးမယ်ဆိုလို့ ရှိရင် လက်ခံ ဆွေးနွေးချက်အပေါ်မှာမူတည်ပြီး နိုင်ငံအတွက် များစွာသောအကျိုးရှိစေမယ့် အကြောင်းအရာများ လည်း မြင်တွေ့နိုင်ပါတယ်။ သို့ရာတွင် အဲဒီနေ့က အဆိုကို ထောက်ခံသလိုလိုနဲ့ ဆက်လက်ဆွေးနွေး ခွင့်မရအောင်လုပ်လိုက်တဲ့ကိစ္စနဲ့ပတ်သက်ပြီး ဆိုပြီးတော့ ဆက်သွားပါတယ်။ ဒါကြောင့် ဒါကိုလည်း ကျွန်တော်တို့ လွှတ်တော်ကိုယ်စားလှယ်များ သတိပြု ဖို့လိုပါတယ်။ ပြည်သူ့ကိုယ်စားလှယ်တစ်ဦးရဲ့ တင်ပြချက်အခွင့်အရေးကို ပိတ်ပင်ရာမရောက်စေသော ကိစ္စရပ်များကိုလည်းသတိပြုဖို့လိုပါတယ်။ ထိုနည်းတူစွာပဲ ဒီမိုကရေစီနဲ့ အနိုင်ကျင့်တဲ့ကိစ္စမျိုးကိုလည်း မဖြစ်ဖို့ လိုပါတယ်။ ဒါကြောင့် လုပ်ထုံးလုပ်နည်းမှာ မည်သို့ပင်ဆိုစေကာမူ ဒါကိုလည်း မိမိအနေနဲ့ ပြန်လည်သုံးသပ်သွားမယ်ဆိုတာ လည်း သက်ဆိုင်ရာ ပြည်သူ့လွှတ်တော်ကိုယ်စားလှယ်များကို ဒီမှာတင်ပြပါတယ်။ ဒါကြောင့် အခု ဦးသိန်းညွန့် တင်သွင်းတဲ့အဆိုနဲ့ပတ်သက်ပြီးတော့ ကိုယ်စားလှယ်တစ်ဦးက ထောက်ခံသွား ပါတယ်။ ဒီအဆိုကို လက်ခံဆွေးနွေးရန် သင့်၊ မသင့် လွှတ်တော်ရဲဆန္ဒရယူပါမယ်။ ဦးသိန်းညွန့် တင်သွင်းတဲ့အဆိုကို လက်ခံဆွေးနွေးရန် လွှတ်တော်ကသဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူ မရှိတဲ့အတွက် သင်္ဃန်းကျွန်းမဲဆန္ဒနယ်မှ လွှတ်တော်ကိုယ်စားလှယ် ဦးသိန်းညွန့် တင်သွင်းတဲ့အဆိုနဲ့စပ်လျဉ်းပြီး လွှတ်တော်က လက်ခံဆွေးနွေးရန် ဆုံးဖြတ်ကြောင်း ကြေညာပါတယ်။ (ဩဘာသံများ)</speech>
<speech type="speaker">နေ့လယ်စာသုံးဆောင်ရန်အတွက် အစည်းအဝေးကို ၁ နာရီခန့်ရပ်နားပါတယ်။</speech>
<speech type="mc">ပြည်သူ့လွှတ်တော်ဥက္ကဋ္ဌကြီး ပြန်လည်ထွက်ခွာပါပြီခင်ဗျား။</speech>
<speech type="mc">အစည်းအဝေးကို မွန်းလွဲ ၁၃၁၅ နာရီ ပြန်လည်စတင်ပါမယ်ခင်ဗျား။ လွှတ်တော်ကိုယ်စားလှယ်များအားလုံးထွက်ခွာနိုင်ကြပါပြီခင်ဗျား</speech>
<p>အစည်းအဝေးကို ၁ နာရီခန့် ရပ်နားပါသည်။</p>
<speech type="mc">ပြည်သူ့လွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာဖြစ်ပါတယ်ခင်ဗျား</speech>
<speech type="mc">ပြည်သူ့လွှတ်တော်ဥက္ကဋ္ဌကြီးကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ဦးသိန်းညွန့်၊ သင်္ဃန်းကျွန်းမဲဆန္ဒနယ်၏အဆိုနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်းဥက္ကဋ္ဌကကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ သင်္ဃန်းကျွန်းမဲဆန္ဒနယ်မှ လွှတ်တော် ကိုယ်စားလှယ် ဦးသိန်းညွန့်တင်သွင်းတဲ့အဆိုကို ဆွေးနွေးမည့်ရက်ကို ထပ်မံကြေညာပါမယ်။ ဆွေးနွေးလိုတဲ့ လွှတ်တော်ကိုယ်စားလှယ်များအနေနဲ့ ဒီကနေ့ ညနေပိုင်းမှာ ပြည်သူ့လွှတ်တော် ဒုတိယညွှန်ကြားရေးမှူးချုပ်ထံ အမည်စာရင်းတင်သွင်းကြဖို့ ဖြစ်ပါတယ်</speech>
<title>ပြည်သူ့လွှတ်တော်ဥက္ကဋ္ဌက အမျိုးသားလွှတ်တော်မှအတည်ပြုချက်ဖြင့်ပေးပို့သော ရွေးကောက်ပွဲကော်မရှင်ဥပဒေကြမ်းကိုလက်ခံရရှိကြောင်း လွှတ်တော်သို့အသိပေးတင်ပြခြင်းနှင့် ယင်းဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိလျှင်အမည်စာရင်းတင်သွင်းနိုင်ကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစီအစဉ် ၈ ဖြစ်ပါတယ်။ ပြည်သူ့ လွှတ်တော်ဆိုင်ရာနည်းဥပဒေ ၁၆ရ အရ အမျိုးသားလွှတ်တော်တွင် စတင်တင်သွင်း၍ အတည်ပြု ပြီးသော ရွေးကောက်ပွဲကော်မရှင်ဥပဒေကြမ်းကို လွှတ်တော်က ၁၇-၂-၂၀၁၂ ရက်နေ့တွင် လက်ခံရရှိ ပါတယ်။ ယင်းဥပဒေကြမ်း၏ မိတ္တူများကို ပြည်သူ့လွှတ်တော်ဥပဒေကြမ်းကော်မတီထံ စိစစ်နိုင်ရန်နှင့် ကိုယ်စားလှယ်များထံ လေ့လာနိုင်ရန်ဖြန့်ဝေထားပါတယ်။ ဥပဒေကြမ်းကော်မတီအနေနဲ့ ယင်း ဥပဒေကြမ်းကိုစိစစ်ပြီး ကော်မတီရွဲအစီရင်ခံစာနှင့်အတူ လွှတ်တော်တွင်ဆွေးနွေးနိုင်ရန် တင်သွင်းသွားရမှာဖြစ်ပါတယ်။ ဆွေးနွေးလိုတဲ့ ကိုယ်စားလှယ်များရှိပါက ဆွေးနွေးလိုတဲ့အပိုဒ်၊ အပိုဒ်ခွဲ၊ အကြောင်းအရာ၊ အချက်အလက်များကိုဖော်ပြ၍ ၂၅ ရက်နေ့ နောက်ဆုံးထားပြီး ပြည်သူ့ လွှတ်တော် ဒုတိယညွှန်ကြားရေးမှူးချုပ်ထံ အမည်စာရင်းပေးဖို့ ဖြစ်ပါတယ်။</speech>
<title>အလုပ်သမားရေးရာအငြင်းပွားမှုဖြေရှင်းရေးဥပဒေကြမ်းနှင့်စပ်လျဉ်း၍ ပြင်ဆင်ချက် အဆိုတင်သွင်းထားသည့် တစ်ပိုဒ်ချင်းစီအလိုက်ဆွေးနွေး၍ အတည်ပြုရန် လွှတ်တော်၏အဆုံးအဖြတ်ရယူခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး စတုတ္ထနေ့တွင်တင်သွင်းခဲ့တဲ့ အလုပ်သမားရေးရာအငြင်းပွားမှုဖြေရှင်းရေး ဥပဒေကြမ်းကို ဆွေးနွေးအတည်ပြုခြင်း ဆက်လက်ဆောင်ရွက်ပါမယ်။ ဒီလိုဆွေးနွေးရာမှာ ဥပဒေကြမ်း၍ အပိုဒ်၊ အပိုဒ်ခွဲများနဲ့ ခေါင်းစဉ်၊ နိဒါန်းမှအစ ဥပဒေကြမ်းတစ်ခုလုံး ပါဝင်ရမှာဖြစ်ပါတယ်။ အပိုဒ်၊ အပိုဒ်ခွဲအစဉ်အလိုက် အတည်ပြု ဆောင်ရွက်ရာမှာ လက်ရှိအခြေအနေအရ တင်ပြချက် များအရ အပိုဒ်၊ အပိုဒ်ခွဲများအလိုက်ဆောင်ရွက်စရာ လိုအပ်တော့မှာမဟုတ်ဘဲ သက်ဆိုင်ရာဝန်ကြီး ဌာနရုံ ရှင်းလင်းတင်ပြချက်အပေါ်မူတည်ပြီး ဆက်လက်ဆောင်ရွက်သွားပါမယ်။ ဒါကြောင့် သက်ဆိုင်ရာပြည်ထောင်စုဝန်ကြီးမှ လွှတ်တော်သို့ တင်ပြပေးရန် ဖိတ်ခေါ်ပါတယ်</speech>
<speech><agency id="71">ဦးအောင်ကြည်(ပြည်ထောင်စုဝန်ကြီး၊ အလုပ်သမားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်များခင်ဗျား။ ကျွန်တော် ကတော့ အလုပ်သမားဝန်ကြီးဌာန ပြည်ထောင်စုဝန်ကြီး ဦးအောင်ကြည်ဖြစ်ပါတယ်။ ဥက္ကဋ္ဌကြီး ခင်ဗျား။ ဒီဥပဒေကို ဆောလျင်စွာတင်ပြရတဲ့အကြောင်းကတော့ ဒီဥပဒေဟာ မကြာခင်ကာလ အတွင်းမှာ ပြည်ထောင်စုသမ္မတမြန်မာနိုင်ငံတော်အတွင်း အလုပ်သမားအဖွဲ့အစည်းများကို ဥပဒေနဲ့ အညီ လွတ်လပ်စွာဖွဲ့စည်းခွင့်ပြု နိုင်ရေးအတွက် ထုတ်ပြန်ကြေညာထားပြီးဖြစ်သော အလုပ်သမား အဖွဲ့အစည်းဥပဒေအပြင် အဓိကထပ်မံလိုအပ်သော ဥပဒေတစ်ရပ်ဖြစ်တဲ့အတွက် ဖြစ်ပါတယ်။ ၂၀၁၁ ခုနှစ်၊ ဖေဖော်ဝါရီလ ၁၅ ရက်နေ့မှာ ပြည်သူ့လွှတ်တော်တတိယပုံမှန်အစည်းအဝေးတွင် တင်ပြခဲ့သည့် ဥပဒေကြမ်းကော်မတီရဲ့ ပြင်ဆင်ရန်တင်ပြချက်များအပေါ်မှာလည်းပဲ အားလုံးသဘောတူညီပါ ကြောင်း တင်ပြအပ်ပါတယ်။ ထို့အပြင် ဘားအံမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်နန်းစေကွာ တင်ပြခဲ့သည့် ဤဥပဒေကြမ်း အခန်း(၁)၊ ပုဒ်မ ၂ ပုဒ်မခွဲ(က)၌ အလုပ်သမားဟူသော စကားရပ်၏ အဓိပ္ပာယ်သက်ရောက်မှုတွင် ကုမ္ပဏီဝန်ထမ်းကို ထပ်မံဖြည့်စွက်ခြင်းအားလည်း သဘောတူညီပါကြောင်း တင်ပြအပ်ပါတယ်ခင်ဗျား။ အလုပ်သမားရေးရာအငြင်းပွားမှုဖြေရှင်းရေး ဥပဒေကြမ်း ပုဒ်မ ၄၉ တွင် ပြည်သူ့လွှတ်တော်ကိုယ်စားလှယ် ဦးသောင်းဟန် ယင်းမာပင်မဲဆန္ဒနယ်မှ ပုဒ်မအသစ်အဖြစ် ထပ်မံဖြည့်စွက်ရန် အဆိုပြုချက်ကိုလည်း မူအားဖြင့် သဘောတူညီပါတယ်။ သို့ရာတွင် အဆိုပြုချက်တွင်ပါရှိသည့် ညှိနှိုင်းဖြေရှင်းရေးကော်မတီဟူသော စကားရပ်အစား ဥပဒေကြမ်း၏ အခန်း(၁) ပုဒ်မ ၂ ပုဒ်မခွဲ(တ)၌ ဖော်ပြထားသည့်အတိုင်း ညှိနှိုင်းရေးကော်မတီ ဟူသောစကားရပ်ဖြင့်လည်းကောင်း၊ ခုံအဖွဲ့ဆိုသည်မှာ အငြင်းပွားမှုတစ်ခုချင်းအလိုက် ဆုံးဖြတ်ချက် ချမှတ်ရန် ခုံသမာဓိကောင်စီက သတ်မှတ်ချက်နှင့်အညီ ဖွဲ့စည်းထားသည့် သုံးဦးပါခုံအဖွဲ့ဖြစ်ပါသဖြင့် သက်တမ်းသတ်မှတ်ထားခြင်း မရှိသဖြင့်လည်းကောင်း၊ အဓိပ္ပာယ်ပိုမိုရှင်းလင်းစေရန် အောက်ပါ အတိုင်းပြင်ဆင်ပေးပါရန် တင်ပြအပ်ပါတယ်ခင်ဗျား။ ပုဒ်မ ၅၀ ညှိနှိုင်းရေးကော်မတီ၊ ညှိနှိုင်းဖျန်ဖြေ ရေးအဖွဲ့၊ ခုံသမာဓိအဖွဲ့နှင့် ခုံသမာဓိကောင်စီတို့သည် ယင်းတို့၏ သက်တမ်းကာလကုန်ဆုံးသည့် နေ့အတွင်း လုပ်ငန်းဆောင်ရွက်မှုမပြီးပြတ်သော စုပေါင်းတောင်းဆိုမှုနှင့် အငြင်းပွားမှုများဖြစ်ပေါ် ပါက ဤဥပဒေနှင့်အညီ ပြန်လည်ဖွဲ့စည်းသော သက်ဆိုင်ရာညှိနှိုင်းရေးကော်မတီ၊ ညှိနှိုင်းဖျန်ဖြေရေး အဖွဲ့၊ ခုံသမာဓအဖွဲ့နှင့် ခုံသမာဓိကောင်စီတို့သည် ယင်းတို့အား စတင်ဖွဲ့စည်းသည့်နေ့တွင် အဆိုပါလုပ်ငန်းမပြီးပြတ်သော စုပေါင်းတောင်းဆိုမှုနှင့် အငြင်းပွားမှုများကို လက်ခံရရှိပြီဟုမှတ်ယူ၍ဤဥပဒေပါ ပြဋ္ဌာန်းချက်များနှင့်အညီ ဆက်လက်ဆောင်ရွက်သွားရမည်ဟု ပြန်လည်တင်ပြလိုပါတယ်။ အဆိုပါ ပြင်ဆင်ချက်အပေါ်မှာ ထောက်ခံပေးပါရန် တင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">ဒါကြောင့် ဘားအံမဲဆန္ဒနယ်မှ ဒေါ်နန်းစေကွာရဲ့ သဘောထားကို ပြောပါ။</speech>
<speech><mp id="194">ဒေါ်နန်းစေကွာ(ဘားအံမဲဆန္ဒနယ်)</mp>ပြည်ထောင်စုဝန်ကြီးရဲ့ သဘောထားအတိုင်းပါပဲ</speech>
<speech type="speaker">ပြည်ထောင်စုဝန်ကြီးနဲ့ ပြင်ဆင်အဆိုပြုချက်ကို သဘောတူတယ်။ မှန်ပါ</speech>
<speech><mp id="194">ဒေါ်နန်းစေကွာ(ဘားအံမဲဆန္ဒနယ်)</mp>မှန်ပါတယ်။ (ဩဘာသံများ)</speech>
<speech type="speaker">ခြုံပြီးမှပဲ အဆုံးအဖြတ်ယူပါမယ်။ နောက် ဦးသောင်းဟန် ပုဒ်မ ၅၀ နဲ့ ပတ်သက်ပြီးတော့ ပြည်ထောင်စုဝန်ကြီးနဲ့ ပြင်ဆင်ချက်အဆိုကို ဦးသောင်းဟန်ရဲ့ သဘောထား ပြောပါ</speech>
<speech><mp id="225">ဦးသောင်းဟန်(ယင်းမာပင်မဲဆန္ဒနယ်)</mp>လေးစားအပ်သော ပြည်သူ့လွှတ်တော် ဥက္ကဋ္ဌကြီး ခင်ဗျား။ မကြာခင်က ပြည်ထောင်စုဝန်ကြီးနဲ့ ကျွန်တော့်အဆိုအပေါ်မှာ ပြန်လည်ပြင်ဆင်ဖော်ပြတဲ့အချက်ဟာ လျော်ကန်သင့်မြတ်တဲ့အတွက် ကျွန်တော့်အနေနဲ့ လက်ခံပါကြောင်း တင်ပြအပ် ပါတယ်ခင်ဗျား။ (ဩဘာသံများ)</speech>
<speech type="speaker">ရှေ့ဆက်ပြီးမသွားခင် အခုလိုဒီဥပဒေကြမ်းများကို ပြည်သူ့လွှတ်တော်က အတည်ပြုပြီးနောက် အမျိုးသားလွှတ်တော်သို့ ပေးပို့ရမှာဖြစ်ပါတယ်။ အမျိုးသားလွှတ်တော်ကလည်း ဒီဥပဒေကြမ်းအပေါ် ပြည်သူ့လွှတ်တော်ကဲ့သို့ သဘောထားအတည်ပြု ပေးမယ် ဆိုလို့ရှိရင် ပြည်ထောင်စုလွှတ်တော်က အတည်ပြု သည်ဟု မှတ်ယူသော ဥပဒေများ ဖြစ်လာမှာ ဖြစ်ပါတယ်။ ဒီလို ဖြစ်လာတဲ့အခါမှာ ဖြစ်ပေါ်လာမယ့် အကျိုးဆက်နဲ့ မိမိမြန်မာနိုင်ငံ မြန်မာနိုင်ငံသားများအတွက် ရရှိနိုင်တဲ့ အခွင့်အလမ်းများ မည်ကဲ့သို့ ရှိသည်ကိုလည်း လွှတ်တော်သို့ တင်ပြပေးစေလိုပါတယ်</speech>
<speech><agency id="71">ဦးအောင်ကြည်(ပြည်ထောင်စုဝန်ကြီး၊ အလုပ်သမားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနဲ့ ပြည်သူ့လွှတ်တော်ကိုယ်စားလှယ်များခင်ဗျား။ ဒီဥပဒေအရ အလုပ်သမားရေးရာအငြင်းပွားမှုဖြေရှင်းရေးဥပဒေကြမ်းဟာ နိုင်ငံတကာအဆင့်နဲ့အညီ ပြုစုထားတဲ့ ဥပဒေကြမ်းဖြစ်ပါတယ်။ ဒီဥပဒေကြမ်းကို အတည်ပြုပြီးသွားတဲ့အခါမှာ အလုပ်သမားအဖွဲ့အစည်း များအနေနဲ့ အလုပ်သမားရေးရာပြဿနာရပ်များကို ဖြေရှင်းတဲ့အခါမှာ ဒီဥပဒေနဲ့အညီ ဆီလျော်စွာ ချောမွေ့စွာဖြေရှင်းသွားနိုင်မှာ ဖြစ်ပါတယ်။ ဒါ့အပြင် အလုပ်သမားရေးရာအဖွဲ့များကို ကျွန်တော်တို့ အနေနဲ့ အချိန်မီဖွဲ့စည်းနိုင်ခြင်းအားဖြင့် နိုင်ငံတကာတွင် ကျွန်တော်တို့ ဆောင်ရွက်နေတဲ့ ဒီမိုကရေစီဖော်ဆောင်မှုလုပ်ငန်းများဟာလည်းပဲ ပီပြင်ကြောင်း အသိအမှတ်ပြုမှု ပိုမိုခံယူရရှိနိုင်ပါတယ်။ ထို့အပြင် အပြည်ပြည်ဆိုင်ရာ အလုပ်သမားရေးရာအဖွဲ့ချုပ်တွင်လည်းပဲ ကျွန်တော်တို့ အပေါ်မှာ ထားရှိထားခဲ့တဲ့ တားမြစ်ချက်ကိုလည်း ပြန်လည်ရုပ်သိမ်းပေးဖို့အတွက် စဉ်းစားလာစရာ အကြောင်း များရှိပါကြောင်း တင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ အပိုဒ်တစ်ပိုဒ်ချင်းအလိုက်၊ အပိုဒ်ခွဲ အလိုက် အမှတ်စဉ်များအတိုင်း ဆောင်ရွက်စရာမလိုရခြင်းအကြောင်းမှာ သက်ဆိုင်ရာဝန်ကြီးဌာနမှ တင်ပြလာသော ဥပဒေကြမ်းဖြစ်ပါတယ်။ ဒီဥပဒေကြမ်းကို မိမိတို့ရဲ့ ဥပဒေကြမ်းကော်မတီနဲ့ သက်ဆိုင်ရာဝန်ကြီးဌာန၊ သက်ဆိုင်ရာအဖွဲ့အစည်းများနဲ့ ညှိနှိုင်းပြီး ယခုလိုလွှတ်တော်ကို တင်ပြလာ တဲ့အခါမှာ သက်ဆိုင်ရာဝန်ကြီးကလည်း ဥပဒေကြမ်းကော်မတီရဲ့ အစအဆုံး ပြင်ဆင်အတည်ပြုချက် ကိုလက်ခံကြောင်း သဘောတူကြောင်း ပြောသလို ကိုယ်စားလှယ်နှစ်ဦးရဲ့ တင်ပြချက်များကိုလည်း ပြည်ထောင်စုဝန်ကြီးက ကောင်းစွာလက်ခံပြီး ကိုယ်စားလှယ်နှစ်ဦးနဲ့ ညှိနှိုင်းပြီး ကိုယ်စားလှယ် နှစ်ဦးရဲ့ လိုအပ်ချက်ဆန္ဒများနှင့်အညီ သက်ဆိုင်ရာဝန်ကြီးဌာနကလည်း တင်ပြပါအတိုင်း ဆောင်ရွက် ပေးခဲ့တဲ့အတွက် အပိုဒ်၊ အပိုဒ်ခွဲအလိုက် သွားမယ်ဆိုလို့ရှိရင် ကျွန်တော်တို့ အချိန်မလိုအပ်ဘဲနဲ့ ကုန်မှာဖြစ်တဲ့အတွက် ယခုလို တင်ပြရခြင်းဖြစ်ပါတယ်။ ဒါကြောင့် အလုပ်သမားရေးရာအငြင်းပွားမှု ဖြေရှင်းရေးဥပဒေကြမ်းကို လွှတ်တော်ကိုယ်စားလှယ်များအနေနဲ့ ပြင်ဆင်ချက်အဆိုတင်သွင်းခြင်း၊ ဆွေးနွေးဆုံးဖြတ်ခြင်းများဟာ ယခုပြောတဲ့အချက်အပေါ်မူတည်ပြီး အားလုံးပြီးစီးသည်ဟု မှတ်ယူရ မှာဖြစ်ပါတယ်။ ဒီလိုလွှတ်တော်ရုံ ပြင်ဆင်အတည်ပြုချက်များကြောင့် ပြောင်းလဲသွားတဲ့အပိုဒ်၊ အပိုဒ်ခွဲများကိုလည်း တစ်ပါတည်း အတည်ပြုချက်ရယူပြီးဖြစ်ပါတယ်။ ဒါကြောင့် အလုပ်သမားရေးရာ အငြင်းပွားမှု ဖြေရှင်းရေးဥပဒေကြမ်းတစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲအတိုင်း အတည်ပြုရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူ မရှိတဲ့အတွက် အလုပ်သမားရေးရာအငြင်းပွားမှုဖြေရှင်းရေးဥပဒေကြမ်းတစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲအတိုင်းအတည်ပြုကြောင်း ကြေညာပါတယ်။ (ဩဘာသံများ)</speech>
</motion></section>
<section value="bill"><bill>
<title>ဥပဒေကြမ်းကော်မတီက ပြည်ထောင်စုလွှတ်တော်ဆိုင်ရာနည်းဥပဒေ ၈၉ နည်းဥပဒေခွဲ(က)အရ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေကြမ်းကို စိစစ်ဆွေးနွေးသည့် နည်းလမ်း အတိုင်း အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီးဌာန၊ ပြည်ထောင်စုဝန်ကြီးနှင့် ညှိနှိုင်း၍ ဆွေးနွေးရမည့်ရက်များကိုသတ်မှတ်ပေးပါရန်နှင့် ပြည်ထောင်စုလွှတ်တော်ဆိုင်ရာ နည်းဥပဒေ ၈၅၊ ၈၆၊ ၈၇၊ ၈၈၊ ၈၉၊ ၉၀ နှင့် ၉၁ တို့ပါ ပြဋ္ဌာန်းချက်များနှင့်အညီ တိကျစွာ လိုက်နာဆောင်ရွက်ရန် ပြည်ထောင်စုလွှတ်တော်သို့ တင်သွင်းရေးအဆိုကို တင်သွင်းခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်ဆိုင်ရာနည်းဥပဒေ ၁၃၃ အရ အရေးတကြီးကိစ္စတစ်ရပ်ကိုဆွေးနွေးရန် ပြည်သူ့လွှတ်တော်ဥပဒေကြမ်းကော်မတီက ဥက္ကဋ္ဌထံ စာဖြင့်ရေးသားလက်မှတ်ရေးထိုးပြီး အဆိုတစ်ရပ်တင်ပြလာပါတယ်။ အကြောင်းကတော့ ဖွဲ့စည်းပုံအခြေခံဥပဒေပုဒ်မ ၁၀၀ ပုဒ်မခွဲ(ခ)နှင့်အညီ ပြည်ထောင်စုအစိုးရအဖွဲ့ကသာ တင်သွင်း ခွင့်ရှိပြီး ပြည်ထောင်စုလွှတ်တော်ကသာ ဆွေးနွေးဆုံးဖြတ်နိုင်ခွင့်ရှိသည့် အမျိုးသားစီမံကိန်း ဥပဒေကြမ်းကို စိစစ်အဆုံးအဖြတ်ပြု နိုင်ရေးအတွက် ပြည်ထောင်စုလွှတ်တော်ဆိုင်ရာနည်းဥပဒေများ နှင့်အညီကျင့်သုံးနိုင်ရန် ပြည်ထောင်စုလွှတ်တော်တွင် အရေးကြီးအဆိုတစ်ရပ်အဖြစ် ပြည်သူ့ လွှတ်တော်ကိုယ်စား တင်သွင်းရန်လိုအပ်ပါသောကြောင့် အရေးကြီးအဆိုအဖြစ် ပြည်သူ့လွှတ်တော် တွင် စတင်ဆွေးနွေးတင်သွင်းရန်ဖြစ်ကြောင်း ဖော်ပြပါရှိပါတယ်။ အဆိုမှာ ပြည်ထောင်စုလွှတ်တော် ဆိုင်ရာနည်းဥပဒေ ၈၉ နည်းဥပဒေခွဲ (က) အရ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းကိုစိစစ်ဆွေးနွေးသည့်နည်းလမ်းအတိုင်း အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှု ဝန်ကြီးဌာန၊ ပြည်ထောင်စုဝန်ကြီးနှင့် ညှိနှိုင်း၍ဆွေးနွေးရမည့်ရက်များကို သတ်မှတ်ပေးပါရန်နှင့် ပြည်ထောင်စုလွှတ်တော်ဆိုင်ရာနည်းဥပဒေ ၈၅၊ ၈၆၊ ၈၇၊ ၈၈ ၊ ၈၉၊ ၉၀ နဲ့ ၉၁ တို့ပါပြဋ္ဌာန်းချက် များနှင့်အညီ တိကျစွာလိုက်နာဆောင်ရွက်ရန် ပြည်ထောင်စုလွှတ်တော်သို့ တင်သွင်းရေးဖြစ်ပါတယ်။ ဒီအဆိုကိုတင်သွင်းဖို့ ဥပဒေကြမ်းကော်မတီအား ဖိတ်ခေါ်ပါတယ်</speech>
<speech><mp id="445">ဦးတီခွန်မြတ်(ဥက္ကဋ္ဌ၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ ပြည်သူ့လွှတ်တော်ဆိုင်ရာနည်းဥပဒေ ၁၃၃ အရ အရေးကြီးအဆိုတစ်ရပ် တင်သွင်း ခွင့်ပြုပါရန် လေးစားစွာဖြင့် အဆိုတင်သွင်းအပ်ပါတယ်ခင်ဗျား။ ဥက္ကဋ္ဌကြီးခင်ဗျား။ ပြည်သူ့ လွှတ်တော် ဥပဒေကြမ်းကော်မတီအနေနဲ့ ဖွဲ့စည်းပုံအခြေခံဥပဒေ ပုဒ်မ ၁၀၀ ပုဒ်မခွဲ (ခ) နှင့်အညီ ပြည်ထောင်စု အစိုးရကသာတင်သွင်းခွင့်ရှိပြီး ပြည်ထောင်စုလွှတ်တော်ကသာ ဆွေးနွေးဆုံးဖြတ်နိုင်ခွင့်ရှိသည့် အမျိုးသားစီမံကိန်းဥပဒေကြမ်းကို စိစစ်အဆုံးအဖြတ်ပြု နိုင်ရေးအတွက် ပြည်ထောင်စုလွှတ်တော် ဆိုင်ရာနည်းဥပဒေများနှင့်အညီ ကျင့်သုံးနိုင်ရန် ပြည်ထောင်စုလွှတ်တော်တွင် အရေးကြီးအဆိုတစ်ရပ် အဖြစ် လွှတ်တော်ကိုယ်စားတင်သွင်းရန်လိုအပ်လာပါသဖြင့် အရေးတကြီးအဆိုအဖြစ် ပြည်သူ့ လွှတ်တော်တွင် စတင်တင်သွင်းခြင်းဖြစ်ပါတယ်ခင်ဗျာ။ လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ အမျိုးသားစီမံကိန်းဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၉၅ နည်းဥပဒေခွဲ(ခ)တွင် အမျိုးသားစီမံကိန်းဥပဒေကြမ်းကိုတင်သွင်းခြင်း၊ ဆွေးနွေးခြင်း၊ အတည်ပြုခြင်းနှင့်စပ်လျဉ်း၍ ဆောင်ရွက်ရာတွင် လိုက်နာရမည့်နည်းလမ်းမှာ ဘဏ္ဍာရေးကော်မရှင် ၏ထောက်ခံတင်ပြချက်ရယူခြင်းမှအပ နည်းဥပဒေ ၈၅ မှ ၉၁ အထိပါ နည်းလမ်းအတိုင်းဖြစ်သည်ဟု ပြဋ္ဌာန်းထားရှိပါတယ်။ သို့ပါ၍ အမျိုးသားစီမံကိန်းဥပဒေကြမ်းနှင့်စပ်လျဉ်းပြီး ပြည်ထောင်စု လွှတ်တော်ဆိုင်ရာ နည်းဥပဒေ ၈၅ မှ ၉၁ အထိ ပါရှိသောပြဋ္ဌာန်းချက်များအားလုံးကို ကျင့်သုံးရန် လိုအပ်ပါတယ်။ ပြည်ထောင်စုလွှတ်တော်ဆိုင်ရာနည်းဥပဒေ ၈ရ နည်းဥပဒေခွဲ(က)အရ စီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီးဌာန ပြည်ထောင်စုဝန်ကြီးက အမျိုးသားစီမံကိန်းဥပဒေကြမ်းအပေါ် တွင် ဥပဒေကြမ်း၏မူနှင့် အခြေခံသဘောများကို ပြည်ထောင်စုလွှတ်တော်တွင် ဆွေးနွေးပြီးဖြစ်ပါတယ်။ နည်းဥပဒေ ၈ရ နည်းဥပဒေခွဲ(ခ)အရ အမျိုးသားစီမံကိန်းဥပဒေကြမ်းအဖြစ် တင်ပြထားသော စီမံကိန်းများကို စီမံကိန်းတစ်ခုချင်းအလိုက် ဆွေးနွေးခြင်းပြု နိုင်ရန် လိုအပ်နေပါသောကြောင့် ပြည်ထောင်စုလွှတ်တော်ဆိုင်ရာနည်းဥပဒေ ၈၉ နည်းဥပဒေခွဲ (က) အရပြည်ထောင်စု၏ဘဏ္ဍာငွေ အရအသုံးဆိုင်ရာဥပဒေကြမ်းကို စိစစ်ဆွေးနွေးသည့်နည်းလမ်းအတိုင်း အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီးဌာန ပြည်ထောင်စုဝန်ကြီးနှင့်ညှိနှိုင်း၍ ဆွေးနွေးရမည့်ရက်များကို သတ်မှတ်ပေးပါရန်နှင့် ပြည်ထောင်စုလွှတ်တော်ဆိုင်ရာနည်းဥပဒေ ၈၅၊ ၈၆၊ ၈၇၊ ၈၈၊ ၈၉၊ ၉၀ နှင့် ၉၁ တို့ပါပြဋ္ဌာန်းချက်များနှင့်အညီ တိကျစွာလိုက်နာဆောင်ရွက်ရန် ပြည်ထောင်စုလွှတ်တော်သို့ တင်သွင်း ရေးအဆိုကို ပြည်သူ့လွှတ်တော်ကအတည်ပြုနိုင်ပါရန် ပြည်သူ့လွှတ်တော်ဆိုင်ရာနည်းဥပဒေ ၁၃၃ အရ အရေးကြီးအဆို တင်သွင်းအပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။ (ဩဘာသံများ)</speech>
<speech type="speaker">ယခု ဥပဒေကြမ်းကော်မတီက တင်သွင်းသွားတဲ့အဆိုကို ထောက်ခံမယ့် လွှတ်တော်ကိုယ်စားလှယ်အား ဖိတ်ခေါ်ပါတယ်</speech>
<speech><mp id="315">ဦးသိန်းထွန်းဦး(အမရပူရမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့ အမရပူရမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဥပဒေကြမ်းကော်မတီဝင် ဦးသိန်းထွန်းဦး ဖြစ်ပါတယ်။ ကျွန်တော့်အနေနဲ့ ကွတ်ခိုင်မဲဆန္ဒနယ်မှ ပြည်���ူ့လွှတ်တော်ကိုယ်စားလှယ်၊ ပြည်သူ့လွှတ်တော်ဥပဒေကြမ်းကော်မတီဥက္ကဋ္ဌ ဦးတီခွန်မြတ် တင်သွင်းသော ပြည်သူ့လွှတ်တော်ဆိုင်ရာနည်းဥပဒေ ၁၃၃ အရ တင်သွင်းခဲ့သောအဆိုအား ထောက်ခံဆွေးနွေးတင်ပြသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ပြည်ထောင်စု၏ ဘဏ္ဍာငွေအရ အသုံးဆိုင်ရာဥပဒေကြမ်းနည်းတူ အမျိုးသားစီမံကိန်းဥပဒေကြမ်းကို ဖွဲ့စည်းပုံအခြေခံဥပဒေ ပုဒ်မ ၁၀၀ ပုဒ်မခွဲ (ခ) တွင်ပြဋ္ဌာန်းချက်ဖြစ်သည့် ပြည်ထောင်စုအစိုးရအဖွဲ့ကသာ တင်သွင်းခွင့်ရှိသော နိုင်ငံတော်၏ အမျိုးသားစီမံကိန်း၊ နှစ်စဉ်ရသုံးခန့်မှန်းခြေငွေစာရင်းနှင့် အခွန်အကောက်ဆိုင်ရာ ဥပဒေကြမ်းကို သတ်မှတ်ထားသည့်နည်းလမ်းများနှင့်အညီ ပြည်ထောင်စုလွှတ်တော်၌ ဆွေးနွေး ဆုံးဖြတ်ရမည်ဟု အတိအလင်းပြဋ္ဌာန်းထားပါတယ်။ ဒီပြဋ္ဌာန်းချက်နှင့်အညီ အမျိုးသားစီမံကိန်း ဥပဒေကြမ်းနှင့်စပ်လျဉ်းပြီး ပြည်ထောင်စုလွှတ်တော်ဆိုင်ရာနည်းဥပဒေ ၉၅ နည်းဥပဒေခွဲ(ခ)မှာ အမျိုးသားစီမံကိန်းဥပဒေကြမ်းကို တင်သွင်းခြင်း၊ ဆွေးနွေးခြင်း၊ အတည်ပြုခြင်းနှင့် စပ်လျဉ်းပြီးဆောင်ရွက်ရာတွင် လိုက်နာရမည့်နည်းလမ်းဟာ ဘဏ္ဍာရေးကော်မရှင်၏ ထောက်ခံတင်ပြချက်ရယူ ရန်မှအပ နည်းဥပဒေ ၈၅ မှ ၉၁ အထိ နည်းလမ်းအတိုင်းဖြစ်သည်ဟုလည်း ပြဋ္ဌာန်းပါရှိပါတယ်။ လေးစား အပ်ပါသောဥက္ကဋ္ဌကြီးခင်ဗျား။ ကျွန်တော်တို့ ဟာ ဒီဥပဒေနှင့်အညီ ဆောင်ရွက်မှသာလျှင် အခြေခံဥပဒေကို တိကျစွာလိုက်နာကျင့်သုံးရာရောက်မှာဖြစ်ပါတယ်။ သို့ဖြစ်ပါ၍ ပြည်ထောင်စု လွှတ်တော် ဆိုင်ရာနည်းဥပဒေ ၈၅၊ ၈၆၊ ၈၇၊ ၈၈၊ ၈၉၊ ၉၀ နှင့် ၉၁ တို့ ပါပြဋ္ဌာန်းချက်များ နှင့်အညီ တိကျစွာလိုက်နာဆောင်ရွက်ရန် ပြည်ထောင်စုလွှတ်တော်သို့ တင်သွင်းရေးအဆိုအား အတည်ပြု ပေး နိုင်ပါရန် ကျွန်တော်မှ လေးလေးနက်နက်ထောက်ခံ တင်ပြဆွေးနွေးရင်းနိဂုံးချုပ်အပ်ပါတယ် ခင်ဗျား။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီက တင်သွင်း သွားတဲ့အဆိုကို ကိုယ်စားလှယ်တစ်ဦးကဆွေးနွေးသွားပါတယ်။ ဒီအဆိုနှင့်စပ်လျဉ်းပြီး လွှတ်တော်၏ အတည်ပြုချက် တစ်ပါတည်းရယူမှာဖြစ်ပါတယ်။ ပြည်ထောင်စုလွှတ်တော်ဆိုင်ရာနည်းဥပဒေ ၈၉ နည်းဥပဒေခွဲ (က) အရ ပြည်ထောင်စုဘဏ္ဍာငွေအရအသုံးဆိုင်ရာဥပဒေကြမ်းကို စိစစ်ဆွေးနွေးသည့် နည်းလမ်းများအတိုင်း အမျိုးသားစီမံကိန်းနှင်စီးပွားရေးဖွံ့ဖြိုးတိုးတက်မှုဝန်ကြီးဌာန ပြည်ထောင်စု ဝန်ကြီးနှင့်ညှိနှိုင်း၍ ဆွေးနွေးရမည့်ရက်များကိုသတ်မှတ်ပေးပါရန်နှင့် ပြည်ထောင်စုလွှတ်တော် ဆိုင်ရာနည်းဥပဒေ ၈၅၊ ၈၆၊ ၈၇၊ ၈၈၊ ၈၉၊ ၉၀ နှင့် ၉၁ တို့ပါပြဋ္ဌာန်းချက်များနှင့်အညီ တိကျစွာ လိုက်နာဆောင်ရွက်ရန် ပြည်ထောင်စုလွှတ်တော်သို့ တင်သွင်းမည့်အဆိုကို အတည်ပြုရန် လွှတ်တော် ကသဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ လွှတ်တော်ကိုယ်စားလှယ်များခင်ဗျား။ သဘောမတူသူမရှိတဲ့အတွက် ဥပဒေကြမ်းကော်မတီကတင်သွင်းတဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၈၉ နည်းဥပဒေခွဲ (က) အရ ပြည်ထောင်စုဘဏ္ဍာငွေအရအသုံးဆိုင်ရာဥပဒေကြမ်းကို စိစစ်ဆွေးနွေးသည့် နည်းလမ်းများအတိုင်း အမျိုးသားစီမံကိန်းနှင့်စီးပွားရေးဖွံ့ဖြိုးတိုးတက်မှုဝန်ကြီး ဌာန ပြည်ထောင်စုဝန်ကြီးနှင့်ညှိနှိုင်း၍ဆွေးနွေးရမည့်ရက်များကိုသတ်မှတ်ပေးပါရန်နှင့်ပြည်ထောင်စု လွှတ်တော်ဆိုင်ရာနည်းဥပဒေ ၈၅၊ ၈၆၊ ၈၇၊ ၈၈၊ ၈၉၊ ၉၀ နှင့် ၉၁ တို့ပါပြဋ္ဌာန်းချက်များနှင့်အညီ တိကျစွာလိုက်နာဆောင်ရွက်ရန် ပြည်ထောင်စုလွှတ်တော်သို့ တင်သွင်းမည့်အဆို အတည်ဖြစ်ကြောင်း ကြေညာပါတယ်။(ဩဘာသံများ)</speech>
</bill></section>
<section value="committee">
<title>ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်အဖွဲ့ဝင်များထပ်မံဖြည့်စွက်တာဝန်ပေးအပ်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်ဒုတိယဥက္ကဋဌ ဦးနန္ဒကျော်စွာ ဥက္ကဋ္ဌအဖြစ်ဆောင်ရွက်သော ဥပဒေရေးရာနှင့် အထူးကိစ္စရပ်များလေ့လာဆန်းစစ် သုံးသပ်ရေးကော်မရှင်ကို ပြည်သူ့ လွှတ်တော်ဆိုင်ရာဥပဒေပုဒ်မ ၂၉ နှင့် ပုဒ်မ ၃၀၊ နည်းဥပဒေ ၈၁၊ ၈၂ တို့အရ အပ်နှင်းထားသောလုပ်ပိုင်ခွင့်များကိုကျင့်သုံး၍ အဖွဲ့ဝင်များဖြင့် ဖွဲ့စည်းထားရှိခဲ့ပါတယ်။ ယခုအခါ လုပ်ငန်းလိုအပ်ချက်၊ လွှတ်တော်ရေးရာလိုအပ်ချက်၊ အချိန်လိုအပ်ချက်များကြောင့်ကော်မရှင်အဖွဲ့ဝင်များထပ်မံတိုးချဲ့ဖွဲ့စည်းထားပါတယ်။ ၎င်းတို့မှာ ပြည်သူ့လွှတ်တော်ကိုယ်စားလှယ် များဖြစ်ကြသော ဒေါက်တာနေလင်း၊ ဒေါက်တာဝင်းမြင့်၊ ဦးတင်မောင်ဦး၊ ဦးဝင်းသန်း၊ ဦးဝင်းဦး၊ ဒေါက်တာမောင်မောင်ဝင့်၊ ဦးကြည်သာ၊ ဦးအေးမောက်၊ ဦးသိန်းလွင်၊ ဦးမင်းဆွေ၊ ဦးမန်းမောင်မောင်ဉာဏ်၊ ဒေါ်နန်းဝါနု၊ ဦးစိုင်းသီဟကျော်၊ ဦးဘရှိန်၊ ဒေါက်တာစိုးရင်၊ ဗိုလ်မှူးကြီးနေိုင်၊ ဗိုလ်မှူးကြီးမြင့်ကိုကို၊ ဗိုလ်မှူးကြီးတင့်ဆန်းတို့ဖြစ်ပြီး သီးခြားပြင်ပပုဂ္ဂိုလ် များဖြစ်ကြသော အငြိမ်းစားဗိုလ်ချုပ်၊ အငြိမ်းစားသံအမတ်ကြီးများနှင့် ကျွမ်းကျင်သူများ၊ ပညာရှင်များ ဖြစ်ကြသော ဦးမြင့်ဆွေ၊ ဦးခင်မောင်စိုး၊ ဦးနေဝင်း၊ ဦးဝင်းမြင့်၊ ဦးတင်ထွေး၊ ဦးတိုက်စံ၊ ဦးတိုးနိုင်မန်း၊ ဦးဝင်းသိန်း၊ ဦးအေးလွင်၊ ဦးသိန်းဦး၊ ဦးသန်းလွင်၊ ဦးသန်းရီတို့ အား ဖြည့်စွက်တာဝန်ပေးထားပါတယ်။ ဒီကော်မတီတွင် အောက်ပါအဖွဲ့ခွဲများ ဖွဲ့စည်းဆောင်ရွက်သွားပြီး သင့်လျော်သောပုဂ္ဂိုလ်များအား ထည့်သွင်းသွားမည် ဖြစ်ပါတယ်။ အဖွဲ့ခွဲငယ်များဖြင့် (၁) နိုင်ငံရေးနှင့် လုံခြုံရေးဆိုင်ရာကော်မရှင် အဖွဲ့ခွဲ (၂) စီးပွားရေးဆိုင်ရာအဖွဲ့ခွဲ (၃) လူမှုရေးနှင့် ယဉ်ကျေးမှုဆိုင်ရာအဖွဲ့ခွဲ (၄) သိပ္ပံ၊ နည်းပညာ သုတေသနနှင့် ဆက်သွယ်ရေးသတင်းနည်းပညာအဖွဲ့ခွဲ (၅) ဥပဒေရေးရာအဖွဲ့ခွဲများ ဖွဲ့စည်း ဆောင်ရွက်သွားမှာဖြစ်ကြောင်း တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ တာဝန်ပေးအပ်ခြင်းများနှင့် စပ်လျဉ်း၍ ပြည်သူ့ လွှတ်တော်၏ အတည်ပြုချက်ရယူမှာဖြစ်ပါတယ်။ တင်ပြပါ ကော်မရှင်အဖွဲ့ဝင် များ ထပ်မံဖြည့်စွက်တာဝန်ပေးအပ်ခြင်းကို လွှတ်တော်ကသဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် တင်ပြပါကော်မရှင်ရဲ့ အဖွဲ့ဝင်များ ထပ်မံဖြည့်စွက်မှုများ၊ တာဝန်ပေးအပ်မှုများကို အတည်ပြုကြောင်းကြေညာပါတယ်။(ဩဘာသံများ)</speech>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ်ပြည်သူ့လွှတ်တော် တတိယပုံမှန်အစည်းအဝေး ဆဌမနေ့ရပ်နားကြောင်းနှင့် အစည်းအဝေး သတ္တမနေ့ကျင်းပမည့်နေ့ရက်နှင့် အချိန်ကိုကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့ လွှတ်တော် တတိယပုံမှန်အစည်းအဝေး၍ ဆဋ္ဌမနေ့ရပ်နားပါမယ်။ ပထမအကြိမ် ပြည်သူ့လွှတ်တော် တတိယ ပုံမှန်အစည်းအဝေးရဲသတ္တမနေ့ကို မနက်ဖြန် ၂၀၁၂ ခုနှစ်၊ ဖေဖော်ဝါရီလ ၂၁ ရက် (အင်္ဂါနေ့) ၁၀၀၀ နာရီအချိန်မှာ ဆက်လက်ကျင်းပမှာဖြစ်ကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌကြီး ပြန်လည်ထွက်ခွာပါပြီခင်ဗျား။</speech>
<speech type="mc">ပြည်သူ့လွှတ်တော်ကိုယ်စားလှယ်များအားလုံး ပြန်လည် ထွက်ခွာနိုင် ပါပြီခင်ဗျား</speech>
<p>ပထမအကြိမ် ပြည်သူ့လွှတ်တော် တတိယပုံမှန်အစည်းအဝေးဆဋ္ဌမနေ့ကို ၁၄၃၀ နာရီတွင် ရပ်နားပါသည်။</p>
</postface>
</transcript>
</doc>
