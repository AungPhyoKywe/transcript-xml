<doc>
<docinfo>
<docno>01-09-22.xml</docno>
<pdf>01-09-22.pdf</pdf>
<term value="01">ပထမအကြိမ်</term>
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၂) ရက်မြောက်နေ့မှတ်တမ်း</title>
<date value='06-03-2014'>၁၃၇၅ ခုနှစ်၊ တပေါင်းလဆန်း ၆ ရက် (၂၀၁၄ ခုနှစ်၊ မတ်လ ၆ ရက်) (ကြာသပတေးနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော် အစည်းအဝေးခန်းမတွင် ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၂)ရက်မြောက်နေ့ကို နံနက် ၁၀းဝဝ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တညွှန်ကြား ရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည် တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့ လွှတ်တော် နဝမပုံမှန်အစည်းအဝေး (၂၂)ရက်မြောက်နေ့ အစီအစဉ် စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့ လွှတ်တော် နဝမပုံမှန်အစည်းအဝေး (၂၂) ရက်မြောက်နေ့မှာ ပြည်သူ့လွှတ်တော် လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၂၂ ဦးရှိတဲ့အနက် ၃၀၂ ဦး တက်ရောက်ပါတယ်။ အစည်းအဝေးသို့ တက်ရောက် ခွင့်ရှိသူဦးရေ စုစုပေါင်းရဲ့ ၇၁.၅၆ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ်များကို ကြို တင်ဖြန့်ဝေထားတဲ့အတိုင်း ဆက်လက်ဆောင်ရွက်သွား ပါမယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်</speech>
<speech>ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ။ ။လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၆-၃-၂၀၁၄ ရက်နေ့မှာ ကျင်းပပြုလုပ်တဲ့ ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၂)ရက်မြောက်နေ့သို့ တက်ရောက်မယ့် ကိုယ်စားလှယ် များအနက်မှ ခွင့်ပန်ကြားသူများရဲ့ အခြေအနေကို ကျွန်တော် ပြည်သူ့လွှတ်တော် လွှတ်တော် အခွင့်အရေးကော်မတီ အတွင်းရေးမှူးအား တင်ပြခွင့်ပြုပါရန် ဦးစွာတင်ပြပန်ကြားအပ်ပါတယ် ခင်ဗျား။ ယနေ့ကျင်းပတဲ့ ပြည်သူ့လွှတ်တော်အစည်းအဝေးသို့ တက်ရောက်ခွင့်ရှိသူဦးရေ ၄၂၂ ဦး အနက် တက်ရောက်သည့်ဦးရေ ၃၀၂ ဦးရှိပြီး ခွင့်ပန်ကြားသူစုစုပေါင်း ၁၂၀ ဦးရှိပါတယ်။ ခွင့်ပန် ကြားသူများအနက် ၇၆ ဦးကတော့ ယမန်နေ့က ကြို တင်ပန်ကြားထားသူများဖြစ်ပြီး ယနေ့ခွင့်ပန် ကြားသူ ၄၄ ဦး ရှိပါတယ်။ ယနေ့ခွင့်ပန်ကြားသူများမှာ (၁) ပန်းတောင်းမဲဆန္ဒနယ်မှ ဦးခင်ဝင်း ခွင့် ၂ ရက်၊ (၂) သဲကုန်းမဲဆန္ဒနယ်မှ ဦးစိုးအောင် ခွင့် ၂ ရက်၊ (၃) အမရပူရမဲဆန္ဒနယ်မှ ဦးသိန်းထွန်းဦး ခွင့် ၂ ရက်၊ (၄) ဒလမဲဆန္ဒနယ်မှ ဦးလှထွန်းဦး ခွင့် ၁ ရက်၊ (၅) လှည်းကူးမဲဆန္ဒနယ်မှ ဦးဖြိုးမင်းသိန်း ခွင့် ၂ ရက်၊ (၆) မိုင်းပန်မဲဆန္ဒနယ်မှ ဦးထွန်းမြင့်ဦး ခွင့် ၂ ရက်၊ (၇) လင်းခေးမဲဆန္ဒနယ်မှ ဦးစိုင်းလှကျော် ခွင့် ၂ ရက်၊ (၈) သီပေါမဲဆန္ဒနယ်မှ ဦးရဲထွန်း(ခ)ဦးမင်းထွန်း ခွင့် ၁ ရက်၊ (၉) နမ့်စန်မဲဆန္ဒနယ်မှ ဦးဌေးလွင်(ခ)ဦးဒီလုံး ခွင့် ၂ ရက်၊ (၁၀) ပင်းတယမဲဆန္ဒနယ်မှ ဦးဝင်းကြည် ခွင့် ၂ ရက်၊ (၁၁) မှော်ဘီမဲဆန္ဒနယ်မှ ဦးကြည်မြင့် ခွင့် ၂ ရက်၊ (၁၂) တိုက်ကြီးမဲဆန္ဒနယ်မှ ဦးဟန်စိန် ခွင့် ၂ ရက်၊ (၁၃) ဒေါပုံမဲဆန္ဒနယ်မှ ဦးလှမြင့် ခွင့် ၂ ရက်၊ (၁၄) မြင်းမူမဲဆန္ဒနယ်မှ ဦးဇော်ဝင်းအောင် ခွင့် ၂ ရက်၊ (၁၅) မြို့သစ်မဲဆန္ဒနယ်မှ ဦးမြင့်သူ ခွင့် ၂ ရက်၊ (၁၆) ဗိုလ်မှူးချုပ်သန်းထွတ်သိန်း တပ်မတော်သားကိုယ်စားလှယ် ခွင့် ၁ ရက်၊ (၁၇) ဗိုလ်မှူးကြီးမြင့်ဟန် တပ်မတော်သားကိုယ်စားလှယ် ခွင့် ၁ ရက်၊ (၁၈) ဗိုလ်မှူးသန်းဇော်ဦး တပ်မတော်သားကိုယ်စားလှယ် ခွင့် ၁ ရက်၊ (၁၉) ယင်းမာပင်မဲဆန္ဒနယ်မှ ဦးသောင်းဟန် ခွင့် ၂ ရက်၊ (၂၀) ပုလောမဲဆန္ဒနယ်မှ ဦးမောင်လှ(ခ) ဦးလှမြင့် ခွင့် ၁ ရက်၊ (၂၁) အုတ်ဖိုမဲဆန္ဒနယ်မှ ဦးတင်ထွေး ခွင့် ၂ ရက်၊ (၂၂) ခင်ဦးမဲဆန္ဒနယ်မှ ဦးခင်မောင်ရွှေ ခွင့် ၂ ရက်၊ (၂၃) မိုးညို မဲဆန္ဒနယ်မှ ဦးနန်းဦး ခွင့် ၂ ရက်၊ (၂၄) ထီးချိုင့်မဲဆန္ဒနယ်မှ ဦးစိုးစိုး ခွင့် ၁ ရက်၊ (၂၅) ပြည်မဲဆန္ဒနယ်မှ ဦးဝင်းမြင့် ခွင့် ၂ ရက်၊ (၂၆) ဝေါမဲဆန္ဒနယ်မှ ဦးမြင့်ရွှေ ခွင့် ၁ ရက်၊ (၂၇) ပေါက်မဲဆန္ဒနယ်မှ ဦးခင်မောင်ညို ခွင့် ၁ ရက်၊ (၂၈) ကျွန်းလှမဲဆန္ဒနယ်မှ ဦးကျော်ညွန့် ခွင့် ၁ ရက်၊ (၂၉) လေရှီးမဲဆန္ဒနယ်မှ ဦးရှိသီး ခွင့် ၁ ရက်၊ (၃၀) ပုဏ္ဏားကျွန်းမဲဆန္ဒနယ်မှ ဦးထွန်းအောင်ကျော် ခွင့် ၁ ရက်၊ (၃၁) နတ်မောက်မဲဆန္ဒနယ်မှ ဦးအောင်ကျော်စိုး ခွင့် ၂ ရက်၊ (၃၂) ရေးမဲဆန္ဒနယ်မှ ဒေါ်မိမြင့်သန်း ခွင့် ၁ ရက်၊ (၃၃) ထန်းတပင်မဲဆန္ဒနယ်မှ ဦးစိန်ထွန်း ခွင့် ၁ ရက်၊ (၃၄) ထန်တလန်မဲဆန္ဒနယ်မှ ဒေါ်ဇာတလဲမ်း ခွင့် ၁ ရက်၊ (၃၅) မော်လိုက်မဲဆန္ဒနယ်မှ ဦးသောင်း ခွင့် ၁ ရက်၊ (၃၆) ရေဦးမဲဆန္ဒနယ်မှ ဦးအောင်ကျော်ဦး ခွင့် ၂ ရက်၊ (၃၇) ရွှေဘိုမဲဆန္ဒနယ်မှ ဒေါက်တာအောင်သန်း ခွင့် ၂ ရက်၊ (၃၈) ရွှေတောင်မဲဆန္ဒနယ်မှ ဒေါက်တာဒေါ်အေးမြင့် ခွင့် ၁ ရက်၊ (၃၉) ကျောက်တံခါးမဲဆန္ဒနယ်မှ ဒေါက်တာခင်မောင်ဆွေ ခွင့် ၁ ရက်၊ (၄၀) ကြို့ပင်ကောက်မဲဆန္ဒနယ်မှ ဦးသန့်ဇင် ခွင့် ၁ ရက်၊ (၄၁) မင်းကင်းမဲဆန္ဒနယ်မှ ဒေါ်ခင်မွှေးလွင် ခွင့် ၂ ရက်၊ (၄၂) မင်္ဂလာတောင်ညွန့်မဲဆန္ဒနယ်မှ ဒေါ်ဖြူဖြူသင်း ခွင့် ၂ ရက်၊ (၄၃) မိုင်းရယ်မဲဆန္ဒနယ်မှ ဦးစိုင်းသီဟကျော် ခွင့် ၂ ရက်နှင့် (၄၄) ကန်ကြီးထောင့်မဲဆန္ဒနယ်မှ ဦးကျော်ဝင်း ခွင့် ၂ ရက်တို့ဖြစ်ကြပါတယ်။ ခွင့်မဲ့ပျက်ကွက်သူမရှိပါ။ ယနေ့ခွင့်ပန်ကြားသူများအား ခွင့်ပြု ပေးပါရန် လေးစားစွာ တင်ပြ အပ်ပါတယ်ခင်ဗျား။</speech>
<speech type="speaker">အားလုံးကိုခွင့်ပြုပါတယ်</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကိုမှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၄၂၂ ဦး၊ ယခင်ကခွင့်ပန်ကြား၍ ခွင့်ပြု ထားသူ ၇၆ ဦး၊ ယနေ့ ခွင့်ပြုထားသူ ၄၄ ဦးဖြစ်၍ လွှတ်တော်ကခွင့်ပြု ထားသူစုစုပေါင်း ၁၂၀ ဦးဖြစ်ပါတယ်။ ခွင့်မဲ့ပျက်ကွက် သူမရှိပါ။ ယခု ပြည်သူ့လွှတ်တော်ကိုယ်ားလှယ်များ အစည်းအဝေး တက်ရောက်မှုအခြေအနေကိုလွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို လွှတ်တော်က အတည်ပြုပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်း များမေးမြန်းခြင်း၊ ဖြေကြားခြင်း အစီအစဉ် စတင်ဆောင်ရွက်ပါမယ်။</speech>
<Q-A>
<title>ရန်ကုန်-နေပြည်တော်-မန္တလေး-အမြန်လမ်းမကြီးတစ်လျှောက် မည်သည့်နေရာတွင်မဆို လက်ကိုင်ဖုန်း အားလုံး ဆက်သွယ်နိုင်ရေးအတွက် မည်သည့်အချိန်တွင် ဆောင်ရွက်ပေးမည်ကို သိလိုသည်နှင့် စပ်လျဉ်းသည့်မေးခွန်း</title>
<speech type="speaker">ဦးစွာ ရန်ကင်းမဲဆန္ဒနယ်မှ ဦးသာဝင်း ကိုယ်စား သာကေတမဲဆန္ဒနယ်မှ ဦးမောင်မောင်စိုး မေးမြန်းဖို့ ဖြစ်ပါတယ်</speech>
<speech><mp id="385">ဦးမောင်မောင်စိုး(သာကေတမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌ ကြီးနှင့် ပြည်သူ့လွှတ်တော်ကိုယ်စားလှယ်များ၊ ဝန်ကြီး၊ ဒုတိယဝန်ကြီးများနှင့် ဧည့်သည်တော်များ ရွှင်လန်းချမ်းမြေ့ကြပါစေလို့ ကျွန်တော့်အနေနဲ့ ဆုမွန်ကောင်းတောင်းအပ်ပါတယ်။ ကျွန်တော်က တော့ ရန်ကုန်တိုင်းဒေသကြီး၊ သာကေတမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးမောင်မောင်စိုး ဖြစ်ပါတယ်။ ရန်ကုန်တိုင်းဒေသကြီး၊ ရန်ကင်းမြို့နယ် ပြည်သူ့လွှတ်တော် ကိုယ်စားလှယ် ဦးသာဝင်း ကိုယ်စား မေးခွန်းများကို မေးမြန်းသွားမှာ ဖြစ်ပါတယ်။ မေးခွန်းကတော့ ရန်ကုန်-နေပြည်တော် အမြန်လမ်းမကြီးကိစ္စဖြစ်ပါတယ်။ ကျွန်တော်တို့ ယခုသွားလာနေကြတဲ့ ရန်ကုန်နေပြည်တော်-မန္တလေး အမြန်လမ်းမကြီး ပြုပြင်ပြီးတဲ့နောက်ပိုင်းမှာ ပြည်သူများဟာ လိုရာခရီးကို အချိန်တိုတိုနဲ့ သွားလာရတဲ့အတွက်ကြောင့် ဒီလမ်းမကြီးဟာ ကျွန်တော်တို့အတွက် အလွန်အကျိုးကျေးဇူးများတဲ့လမ်းမကြီးဖြစ်တယ်ဆိုတာကို အားလုံးသိကြပြီး ဖြစ်ပါတယ်။ ဒါပေမယ့် မကြာခဏ ဆိုသလို ယာဉ်မတော်တဆဖြစ်မှုတွေ၊ ယာဉ်စက်ချို့ယွင်းမှုတွေဖြစ်နေပြီး လက်ကိုင်ဖုန်းများကိုသာအားကိုးပြီးတော့ အရေးပေါ်လိုအပ်သလို ဆက်သွယ်ဆောင်ရွက်နေကြရပါတယ်။ ဒါပေမယ့် မိုင် တိုင် ၃၀ နဲ့ မိုင်တိုင် ၉၀ ကြားမှာ တချို့ လက်ကိုင်ဖုန်းအမျိုးအစားများဟာ လိုင်းမမိခြင်း၊ ခေါ်ဆို၍မရခြင်း များဖြစ်နေတဲ့အတွက်ကြောင့် အခက်အခဲများ ကြုံ တွေ့နေရပါတယ်။ အထူးသဖြင့် ညဘက်အချိန် ဆိုလို့ရှိရင် ပိုပြီးတော့ဒုက္ခတွေ့ကြရပါတယ်။ ဒါ့ကြောင့် ရန်ကုန်-နေပြည်တော်-မန္တလေး အမြန်လမ်းမ ကြီးတစ်လျှောက် မည်သည့်နေရာတွင်မဆို လက်ကိုင်ဖုန်းများအားလုံး ဆက်သွယ်နိုင်ရေးအတွက်ဆောင်ရွက်ပေးနိုင်ခြင်းရှိ/မရှိနှင့် ဘယ်အချိန်မှာ ဆောင်ရွက်ပေးသွားမည်ဆိုတာကို ပြည်သူ့ လွှတ်တော်ဥက္ကဋ္ဌကြီးမှတစ်ဆင့် ရိုသေလေးစားစွာ မေးမြန်းအပ်ပါတယ်ခင်ဗျား။ အားလုံးကိုကျေးဇူး တင်ပါတယ်။ (ဩဘာသံများ) းသာဝင်း၊ ရန်ကင်းမဲဆန္ဒနယ် ကိုယ်စား ဦးမောင်မောင်စိုး၊ သာကေတမဲဆန္ဒနယ်မှ မေးမြန်းပါသည်။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech>ဦးဝင်းသန်း(ဒုတိယဝန်ကြီး၊ ဆက်သွယ်ရေးနှင့် သတင်းအချက်အလက်နည်းပညာဝန်ကြီး ဌာန)။ ။လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ် တော်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာစွာရှိကြပါစေကြောင်း ဦးစွာ ပထမ ကျွန်တော့် အနေနဲ့ ဂါရဝရှေ့ထားပြီးတော့ နှုတ်ခွန်းဆက်သအပ်ပါတယ်။ ကျွန်တော်ကတော့ ဆက်သွယ်ရေးနှင့် သတင်းအချက်အလက် နည်းပညာဝန်ကြီးဌာန၊ ဒုတိယဝန်ကြီး ဦးဝင်းသန်း ဖြစ်ပါတယ်။ ရန်ကင်း မဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးသာဝင်းရဲ့ ကိုယ်စား လွှတ်တော်ကိုယ်စားလှယ်ကြီး မေးမြန်းသွားတဲ့ ရန်ကုန်-နေပြည်တော်-မန္တလေး အမြန်လမ်းမကြီးတစ်လျှောက် မည်သည့်နေရာမှာ မဆို လက်ကိုင်ဖုန်းအားလုံး ဆက်သွယ်ဆောင်ရွက်နိုင်ရေးအတွက် အမြန်ဆောင်ရွက်ပေးနိုင်ပါရန်နှင့် မည်သည့်အချိန်တွင် စီမံဆောင်ရွက်ပေးနိုင်မည်ကို သိရှိလိုတဲ့မေးခွန်းနဲ့ စပ်လျဉ်းပြီးတော့ ကျွန်တော် ဖြေကြားပေးမှာ ဖြစ်ပါတယ်။ မြန်မာ့ဆက်သွယ်ရေးလုပ်ငန်းအနေနဲ့ ကျွန်တော်တို့ ပြည်နယ်နှင့်တိုင်း ဒေသကြီးအားလုံးမှာ တယ်လီဖုန်းသိပ်သည်းဆ တိုးတက်မြင့်မားလာစေဖို့ ပြည်သူတွေရဲ့ ကျန်းမာရေး၊ လူမှုရေး၊ ပညာရေး၊ စီးပွားရေးဆိုင်ရာလုပ်ငန်းတွေကို အဆင်ပြေချောမွေ့စွာ ဆက်သွယ်ဆောင်ရွက်နိုင်ဖို့နှင့် ပြည်နယ်နှင့် တိုင်းဒေသကြီးအားလုံးတို့တွင် ဆက်သွယ်ရေးဝန်ဆောင်မှုလုပ်ငန်းများကို နှစ်စဉ်စီမံကိန်းများချမှတ်ပြီး အကောင်အထည်ဖော်ဆောင်ရွက်လျက်ရှိနေပါတယ်။ အဲ့ဒီလို ဆောင်ရွက်လျက်ရှိရာမှာ ရန်ကုန်-နေပြည်တော်-မန္တလေး အမြန်လမ်းမကြီးတစ် လျှောက်မှာ ခရီးသွားပြည်သူတွေနှင့် ၎င်းလမ်းမကြီး ဘေးဝဲယာမှာ နေထိုင်ကြတဲ့ ပြည်သူတွေ မိုဘိုင်း တယ်လီဖုန်းများကို အဆင်ပြေချောမွေ့စွာ ဆက်သွယ်အသုံးပြုနိုင်ဖို့အတွက် ကျွန်တော်တို့ GSM/ UMTS ရေဒီယိုစခန်း ၃၁ ခုနှင့် CDMA-450 ရေဒီယိုစခန်း လေးခုကို မိုင်တိုင်အမှတ် (၂၀)၊ မိုင်တိုင် အမှတ် (၂၃၅)၊ မိုင်တိုင်အမှတ် (၂၅၆) နှင့် မိုင်တိုင်အမှတ် (၂၈၄)တို့မှာ ကျွန်တော်တို့ တည်ဆောက် တပ်ဆင်ပေးခဲ့ပြီး ဖြစ်ပါတယ်။ ဒီနေရာတွေမှာလည်း တောက်လျှောက်ဆက်သွယ်မှု အဆင်ပြေလျက် ရှိကြောင်း စိစစ်တွေ့ရှိရပါတယ်။ ဒါပေမယ့် အချို့သောနေရာများမှာ CDMA-450 တယ်လီဖုန်းတွေဟာ ရန်ကုန်-မန္တလေး လမ်း ဟောင်းဘက်ပိုင်းမှာ ကျွန်တော်တို့ တည်ဆောက်တပ်ဆင်ပေးထားတဲ့အတွက် CDMA-450 ရေဒီယို စခန်းများနှင့် ချိတ်ဆက်အသုံးပြုရခြင်းဖြစ်တဲ့အတွက် တချို့နေရာတွေမှာ CDMA-450 တွေနဲ့ ခေါ်ဆို ရခက်ခဲတာကို ကျွန်တော်တို့ စိစစ်တွေ့ရှိရပါတယ်။ ဒါ့ကြောင့်မို့လို့ ကျွန်တော်တို့ မြန်မာ့ဆက်သွယ် ရေးလုပ်ငန်းအနေနဲ့ ရန်ကုန်-နေပြည်တော်-မန္တလေး အမြန်လမ်းမကြီး တစ်လျှောက်မှာ ဒီ GSM နည်းတူ CDMA-450 ရေဒီယိုစခန်းများကို တိုးချဲ့တပ်ဆင်ပေးဖို့ တစ်ဆင့်ပြီးတစ်ဆင့် ကျွန်တော်တို့ ဆက်လက်ဆောင်ရွက်သွားမှာဖြစ်ကြောင်းနှင့် ဒီအမြန်လမ်းမကြီးတစ်လျှောက်မှာ GSM ရော၊ WCDMA ရော မိုဘိုင်းတယ်လီဖုန်းများအားလုံး ကောင်းမွန်စွာ ဆက်သွယ်ပြောဆိုနိုင်ရေးအတွက် ကျွန်တော်တို့ နည်းပညာပိုင်းဆိုင်ရာ ပံ့ပိုးဖြည့်ဆည်းမှုများကိုလည်း အဆင့်လိုက်စီစဉ်ဆောင်ရွက်ပေး သွားမှာဖြစ်တဲ့နည်းတူ ထပ်မံပြီးတော့ လိုအပ်ချက်များကိုလည်း ဖြည့်တင်းသွားဖို့ ဆောင်ရွက်ထားရှိပါကြောင်းလေးစားစွာ ပြန်လည်ဖြေကြားအပ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
</Q-A>
<Q-A>
<title>မြောင်မြို့နယ်၏ ဆက်သွယ်ရေးစခန်းတွင် မိုဘိုင်းဖုန်းတိုင် သုံးတိုင်ပြည့်အောင် စိုက်ထူခွင့်ပြုပေးရန်နှင့် SIM Card များကို အခြားမြို့နယ်များထက် ပိုမိုခွင့်ပြု ရောင်းချပေးရန်နှင့် စပ်လျဉ်းသည့်မေးခွန်း</title>
<speech type="speaker">ဦးအုန်းငွေ၊ မြောင်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="212">ဦးအုန်းငွေ(မြောင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ကြွရောက်လာကြတဲ့ ပြည်ထောင်စုအဆင့်ဝန်ကြီးများနဲ့ ဧည့်သည်တော်များခင်ဗျား။ အားလုံး မင်္ဂလာအပေါင်းနှင့် ပြည့်စုံပါစေလို့ နှုတ်ခွန်းဆက်သပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ မြောင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးအုန်းငွေ ဖြစ်ပါတယ်။ ကျွန်တော့်အနေနဲ့ ဆက်သွယ်ရေးနဲ့ပတ်သက်တဲ့မေးခွန်းကို ယခင်တစ်ကြိမ် မေးခဲ့ပြီးသားဖြစ်ပါတယ်။ အဲ့ဒီမေးခဲ့စဉ်က ပြည်ထောင်စုအစိုးရအဖွဲ့က ဆက်သွယ်ရေးဖုန်းတိုင် တစ်တိုင်ကို ၂၀၁၃-၂၀၁၄ အတွင်းမှာ စိုက်ပေးမယ်လို့ ပြန်ကြားလာတဲ့အတွက် ကျွန်တော်တို့မြို့ဟာ မြို့နယ်ရဲ့ အစွန်အဖျားမှာရှိတဲ့မြို့ဖြစ်တော့ ဒီတစ်တိုင်တည်းစိုက်ရင် ဆက်သွယ်ရေး အဆင်မပြေနိုင် တဲ့အတွက် မဲဆန္ဒရှင်များရဲ့ တင်ပြချက်အရ ဒီမေးခွန်းကို ထပ်ဆင့်မေးရခြင်းဖြစ်ကြောင်း ပဏာမပြော ကြားလိုပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော်တို့ မြောင်မြို့နယ်မှာ မိဘပြည်သူများဆက်သွယ်ရေးအတွက် လိုင်းအင်အား ၂၄၀ ပါတဲ့ SOC-8000 အော်တိုတယ်လီဖုန်း ကို ပြည်ထောင်စုအစိုးရဝန်ကြီးဌာနက တပ်ဆင်ပေးခဲ့ပါတယ်။ ဒီတပ်ဆင်ပေးတဲ့ တယ်လီဖုန်းလိုင်းကို ၂၃၆ လိုင်းကို ကျွန်တော်တို့ မိဘပြည်သူများ အသုံးပြုတဲ့နေရာမှာ အဝင် ၁၅ လုံး၊ အထွက် ၁၅ လုံး သာရတယ်ဆိုပြီးတော့ ဖုန်းလိုင်းတွေကြပ်နေပါတယ်။ ဒါကိုလည်း မိဘပြည်သူများက လိုင်းအင်အား အားချဲ့ပေးဖို့ တင်ပြလာကြပါတယ်။ အလားတူပဲ ကျွန်တော်တို့ အနီးပတ်ဝန်းကျင်မှာရှိတဲ့ အခြား မြို့နယ်တွေက လွန်ခဲ့တဲ့တစ်နှစ်ဝန်းကျင်ကတည်းကစပြီး အသုံးပြုခွင့်ရနေတဲ့ မိုဘိုင်းတယ်လီဖုန်းများ GSM, UMTS ဖုန်းများကို ကျွန်တော်တို့ မြောင်မြို့ပေါ်မှာ ပြီးခဲ့တဲ့ဒီဇင်ဘာလကုန်ကစပြီး တည်ဆောက် နေတယ်လို့ သိရပါတယ်။ အဲ့ဒီတော့ ဒီတည်ဆောက်နေတဲ့ တာဝါတိုင်ကို မြို့နယ်အတွင်းမှာ သင့်တော် တဲ့နေရာ အနည်းဆုံး သုံးတိုင်လောက်စိုက်မှသာလျှင် ကျွန်တော်တို့ မြို့နယ်ကို လွှမ်းခြုံနိုင်မှာဖြစ် ပြီးတော့ မဲဆန္ဒရှင်များ လိုလားတောင့်တနေတဲ့ မိုဘိုင်းဖုန်းသုံးစွဲရေးအဆင်ပြေမှာဖြစ်တဲ့အတွက် အောက်ပါမေးခွန်းများကို ပြည်သူ့လွှတ်တော်ဥက္ကဋ္ဌကြီးကတစ်ဆင့် မေးမြန်းအပ်ပါတယ်။ မေးခွန်း (၁) မြောင်မြို့နယ်ရဲ့ ဆက်သွယ်ရေးစခန်းမှာ လက်ရှိအသုံးပြု နေတဲ့ Soc-8000 အော်တိုတယ်လီဖုန်းအား ဆက်သွယ်ပြောဆိုရေး အဆင်ပြေစေရေးအတွက် လိုင်းအင်အားအဆင့်မြှင့်တင်ပေးရန် အစီအစဉ် ရှိ/မရှိ၊ (၂) နီးစပ်ရာအခြားမြို့နယ်များထက် ကျွန်တော်တို့ မြောင်မြို့နယ်ဟာ တစ်နှစ်ခန့်နောက်ကျ ပြီးမှ မိုဘိုင်းဖုန်းသုံးစွဲခွင့်ရတော့မှာဖြစ်တဲ့အတွက် မိုဘိုင်းဖုန်းသုံးစွဲခွင့်ရတဲ့အခါမှာ ဖုန်းတိုင် သုံးတိုင် ကိုတစ်မြို့နယ်လုံးပြည့်စုံအောင်၊ လွှမ်းမိုးမိအောင် စိုက်ထူပေးရန် အစီအစဉ်ရှိ/မရှိနဲ့ စိုက်ထူပြီးတဲ့ အခါမှာလည်း မေးခွန်း(၃)အနေနဲ့ ပြည်သူများအသုံးပြုနိုင်ရန်အတွက် SIM Card များကို ကျွန်တော် ပြည်သူ့လွှတ်တော်ဆန္ဒနယ် ပြည်သူ့စစ်ကိုင်းတိုင်တို့နီးစပ်ရာမြို့နယ်များက တစ်နှစ်ခန့်ကရနေတဲ့ခွဲတမ်း ရှိပါတယ်။ ကျွန်တော်တို့မြို့နယ်မှာ ယခုမှ ရတာဖြစ်တဲ့အတွက် အခြားမြို့နယ်များကရတဲ့ ခွဲတမ်းထက် ယခုမှရတဲ့မြို့နယ်ကို ပိုမိုရောင်းချ ပေးရန် အစီအစဉ်ရှိ/မရှိ။ ရှိတယ်ဆိုရင်လည်း အရေအတွက်ဘယ်လောက်ထိခွင့်ပြု နိုင်မယ်ဆိုတာ သိရှိလို ပါကြောင်း မိဘပြည်သူများရဲ့ တင်ပြချက်အရ ပြည်သူ့လွှတ်တော်ဥက္ကဋ္ဌကြီးကတစ်ဆင့် လေးစားစွာ မေးမြန်းအပ်ပါတယ်ခင်ဗျား။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech>ဝင်းသန်း(ဒုတိယဝန်ကြီး၊ ဆက်သွယ်ရေးနှင့် သတင်းအချက်အလက်နည်းပညာဝန်ကြီး ဌာန)။ ။လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ် တော်ကြီးများခင်ဗျား။ စစ်ကိုင်းတိုင်းဒေသကြီး၊ မြောင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအုန်းငွေရဲ့ မေးမြန်းချက်များကို ကျွန်တော် ပြည်လည်ဖြေကြားသွားမှာ ဖြစ်ပါတယ်။ စစ်ကိုင်းတိုင်း ဒေသကြီး၊ မြောင်မြို့နယ်မှာ တည်ဆောက်တပ်ဆင်ထားတဲ့ SOC-8000 အော်တိုအိတ်ချိန်ဟာ ကျွန်တော်တို့ အဝင်/အထွက် ၁၅ လိုင်းသာ တပ်ဆင်ထားခြင်းမဟုတ်ဘဲနဲ့ အဝေးဆက်သွယ်မှုအဖြစ်မြောင်-မန္တလေး (S-12) 1E1 နှင့် (အဝင် ၁၅ လိုင်းနှင့် အထွက် ၁၅ လိုင်း) နဲ့ ကျွန်တော်တို့ ဆက်သွယ်ထားပါတယ်။ ထို့အတူပဲ ကျွန်တော်တို့ မြောင်-မြင်းမူကို (KY-1000XM) 1E1 (အဝင် ၁၅ လိုင်းနှင့် အထွက် ၁၅ လိုင်း) စုစုပေါင်း (အဝင် ၃၀ လိုင်းနှင့် အထွက် ၃၀ လိုင်း) တပ်ဆင်ပေးထားပါ တယ်။ ဒီမြောင်အိတ်ချိန်းရဲ့ ၁၀-၂-၂၀၁၄ ရက်နေ့မှ ၁၆-၂-၂၀၁၄ ရက်နေ့အထိ ခုနစ်ရက်အတွင်း အဝင်၊ အထွက်ခေါ်ဆိုမှုတွေကို ကျွန်တော်တို့ ကွင်းဆင်းစိစစ်ကြည့်တဲ့အခါမှာ ခေါ်ဆိုမှုအများဆုံး အချိန်ဖြစ်တဲ့ နံနက် ၁၀းဝဝ နာရီကနေပြီးတော့ ၁၁းဝဝ နာရီအတွင်း မြောင်အိတ်ချိန်းကနေပြီးတော့ တစ်နိုင်ငံလုံးကို အထွက်ခေါ်ဆိုမှု ၃၈.ရ ရာခိုင်နှုန်းနှင့် တစ်နိုင်ငံလုံးမှ မြောင်အိတ်ချိန်းသို့ အဝင် ခေါ်ဆိုမှု ၃၄ ရာခိုင်နှုန်းရှိကြောင်းတွေ့တဲ့အတွက် စက်မှုပိုင်းဆိုင်ရာ စိစစ်တွေ့ရှိချက်အရ ဆက်သွယ် မှုကောင်းမွန်တာကို ကျွန်တော်တို့ တင်ပြအပ်ပါတယ်။ စစ်ကိုင်းတိုင်းဒေသကြီး၊ မြောင်မြို့နယ်မှာ မြန်မာ့ဆက်သွယ်ရေးလုပ်ငန်းမှ ကျွန်တော်တို့ ၂၀၁၃-၂၀၁၄ နှင့် ၂၀၁၄-၂၀၁၅ ဘဏ္ဍာရေးနှစ်အတွင်းမှာ ဆောင်ရွက်လျက်ရှိတဲ့ GSM/UMTS မိုဘိုင်းတယ်လီဖုန်းလိုင်းအသစ် တစ်သန်းနှင့် အစားထိုးလဲလှယ်တပ်ဆင်ခြင်း၊ သုံးသန်း တိုးချဲ့ တပ်ဆင်ရေးစီမံကိန်းနဲ GSM ရေဒီယိုစခန်းတစ်ခုကို ကျွန်တော်တို့ မြောင်မြို့နယ် စာတိုက်ဝင်းအတွင်းမှာ တည်ဆောက်တပ်ဆင်ပေးရန် လျာထားခဲ့ပေမယ့် စာတိုက်ဝင်းအတွင်းမှာ ကျွန်တော်တို့ အဆောက် အအုံဆောက်လုပ်မှုလုပ်ငန်းတွေ မဆောင်ရွက်ရသေးတဲ့အတွက် မြောင်မြို့နယ်က ပြည်သူတွေ GSM မိုဘိုင်းတယ်လီဖုန်းများ အသုံးပြုနိုင်ဖို့အတွက် ယာယီအနေနဲ့ GSM ရေဒီယိုစခန်းကို မြောင်မြို့အော်တိုအိတ်ချိန်းမှာ ၂၀၁၃ ခုနှစ် ဒီဇင်ဘာလအတွင်းကပဲ တပ်ဆင်ပေးခဲ့ပြီးဖြစ်ပါတယ်။ ဒီရေဒီယို စခန်းအတွက် ကျွန်တော်တို့ ၂၀၁၃ ခုနှစ် ဒီဇင်ဘာလမှာ GSM SIM Card ၆၆ ကတ်နှင့် ၂၀၁၄ ခုနှစ် ဇန်နဝါရီလမှာ GSM SIM Card ၂၀၀ ကတ်ကို ခွဲဝေပေးခဲ့ပြီးဖြစ်ပါတယ်။ ဥက္ကဋ္ဌကြီးခင်ဗျား။ ဒီကိစ္စ နှင့်စပ်လျဉ်းပြီး ကျွန်တော်ကိုယ်တိုင် ၂၀၁၄၊ ဖေဖော်ဝါရီ ၂၂ ကနေပြီးတော့ ၂၀၁၄၊ ဖေဖော်ဝါရီ ၂၅ အထိ စစ်ကိုင်းတိုင်းဒေသကြီးဖြစ်တဲ့ မြောင်-မြင်းမူ ပတ်ဝန်းကျင်တွေကို ကျွန်တော်တို့ဆီက အင်ဂျင် နီယာအရာရှိချုပ်တွေအပါအဝင် ကွင်းဆင်းစစ်ဆေးနေခြင်း ဖြစ်ပါတယ်။ သက်ဆိုင်ရာ တာဝန် ရှိတွေနဲ့ တိုင်း/ယာတာဝန်ရှိတွေရှေ့မှာပဲ ကျွန်တော်တို့ မြောင်မြို့နယ်က ယခင်ကာလတွေနဲ့စာရင် တခြား မြို့နယ်တွေထက် GSM SIM Card နှစ်ဆ၊ သူများ ၁၀၀ ပေးလို့ရှိရင် သူ့ကို ၂၀၀ ပေးထားတယ် ဆိုတာ ကျွန်တော်တို့ ကွင်းဆင်းပြီးဖြေရှင်းပြီးတော့၊ အားလုံးထိတွေ့ပြီးတော့ ဖြေကြားခဲ့တာလည်း ရှိခဲ့ ပြီဖြစ်ပါတယ်။ ကျွန်တော်တို့ ဒီဇန်နဝါရီလတုန်းကဆိုရင် ကတ် ၂၀၀ တိတိခွဲဝေပေးခဲ့ပြီးလည်းဖြစ်ပါတယ်။ ယခင်နဲ့စာရင် ပိုမိုတိုးတက်ခွဲဝေပေးခဲ့တယ်ဆိုတာ ကျွန်တော်တို့ အသိပေးတင်ပြခြင်းဖြစ်ပါတယ်။ ဒါ့ကြောင့်မို့လို့ ကျွန်တော်တို့ မြန်မာ့ဆက်သွယ်ရေးလုပ်ငန်းအနေနဲ့ ရေဒီယိုစခန်းရဲ့ လိုင်းအင် အားနှင့် သုံးစွဲမှုအခြေအနေတွေပေါ်မူတည်ပြီးတော့ နောက်လာမယ့်လတွေမှာလည်း SIM Card တွေကို မြောင်မြို့နယ်အတွက် အဆင်ပြေဆုံးဖြစ်အောင် ခွဲဝေသွားမှာဖြစ်ပါကြောင်းနဲ့ ကျွန်တော်တို့ တာဝါတိုင်များနဲ့ စပ်လျဉ်းပြီးတော့လည်း တိုင်းဒေသကြီးအစိုးရအဖွဲ့နဲ့ ကျွန်တော်တို့ ပြည်သူ့ လွှတ်တော်ကိုယ်စားလှယ်ကြီးများ တင်ပြချက်၊ သက်ဆိုင်ရာဒေသရဲ့ တင်ပြချက်တို့အားလုံးကို ခြုံငုံပြီးတော့ အကောင်းဆုံးဖြစ်အောင် စီစဉ်ဆောင်ရွက်ပေးသွားမှာဖြစ်ကြောင်း ဖြေကြားပါတယ်။ အားလုံး ကိုကျေးဇူးတင်ပါတယ်။(ဩဘာသံများ)</speech>
</Q-A>
<Q-A>
<title>ဘားအံမြို့နယ်နှင့် လှိုင်းဘွဲ့မြို့နယ်ကြားရှိ ကျေးရွာများအတွက် GSM တာဝါတိုင်များ တည်ဆောက် ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဒေါ်နန်းစေကွာ၊ ဘားအံမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="194">ဒေါ်နန်းစေကွာ(ဘားအံမဲဆန္ဒနယ်)</mp>ရိုသေလေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ကြွရောက်လာကြသော ပြည်ထောင်စုဒုတိယဝန်ကြီးများနှင့် လွှတ်တော်ကိုယ်စားလှယ် များအားလုံး မင်္ဂလာပါလို့ နှုတ်ခွန်းဆက်သလိုက်ပါတယ်ရှင်။ ကျွန်မကတော့ ဖားအံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်နန်းစေကွာဖြစ်ပါတယ်ရှင်။ ကျွန်မအနေနဲ့ ကြယ်ပွင့်ပြမေးခွန်း အဖြစ် မေးမြန်းလိုတာကတော့ ဘားအံမြို့နယ်ရဲ့ မြောက်ဘက်ဂွင်နှင့် လှိုင်းဘွဲ့မြို့နယ်၊ ရွှေဂွန်း တိုက်နယ်ကြားရှိ ကျေးရွာအုပ်စုများအတွက် Mobile Phone များကို ကောင်းမွန်စွာ ဆက်သွယ်အသုံး ပြုနိုင်ရန်အတွက် GSM တာဝါတိုင်များ တည်ဆောက်ပေးရန် အစီအစဉ်ရှိ/မရှိသိရှိလိုခြင်းပဲဖြစ်ပါ တယ်ရှင်။ လေးစားရပါသော ဥက္ကဋ္ဌကြီးရှင်။ ဘားအံမြို့နယ်ရဲ့ မြောက်ဘက်ဂွင်မှာရှိနေတဲ့ ကျေးရွာ အုပ်စုများနှင့် ရွှေဂွန်းတိုက်နယ်ကြားမှာရှိတဲ့ ကျေးရွာအုပ်စုများ ဖြစ်တဲ့ မြိုင်ကိုင်၊ နောင်ကမြိုင်၊ မိဆံ၊ ကော့ကု၊ ပွတ်ထော်၊ မင်းဆီ၊ သခင်လှံ၊ ကွတ်ဖန်ယား၊ ဥဒေါင်း၊ တဝိုင်ဖိုင်ယား၊ ကျုံမကို၊ ကြွပ်ချောင်းနှင့် ရွှေဂွန်းတိုက်နယ်စသည့် ကျေးရွာအုပ်စုများတွင် နေထိုင်ကြသော မဲဆန္ဒရှင်များမှ GSM Mobile Phone များ ကောင်းမွန်စွာဆက်သွယ်အသုံးပြုနိုင်ရေးအတွက် GSM တာဝါတိုင်များ တည်ဆောက် ပေးရန်ဆန္ဒရှိကြပါသည်။ သို့ဖြစ်ပါ၍ ဖော်ပြပါကျေးရွာအုပ်စုများအတွက် Mobile Phone များကောင်းမွန်စွာဆက်သွယ်အသုံးပြုနိုင်ရေးအတွက် GSM တာဝါတိုင်များကို သင့်တော်သည့်နေရာတွင် တည်ဆောက်ပေးရန် အစီအစဉ်ရှိ/မရှိ မဲဆန္ဒရှင်ပြည်သူများ၏ကိုယ်စား ဥက္ကဋ္ဌကြီးမှတစ်ဆင့် လေးစား စွာမေးမြန်းအပ်ပါတယ်ရှင်။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်</speech>
<speech>ဦးဝင်းသန်း(ဒုတိယဝန်ကြီး၊ ဆက်သွယ်ရေးနှင့် သတင်းအချက်အလက်နည်းပညာဝန်ကြီး ဌာန)။ ။လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့ လွှတ်တော်ကိုယ်စားလှယ် တော်ကြီးများခင်ဗျား။ ကျွန်တော့်အနေနဲ့ ကရင်ပြည်နယ်၊ ဘားအံမဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါ်နန်းစေကွာရဲ့ ဘားအံမြို့နယ်ရဲ့ မြောက်ဘက်ဂွင်နှင့် လှိုင်းဘွဲ့မြို့နယ် ရွှေဂွန်းတိုက် နယ်ကြားမှာရှိတဲ့ ကျေးရွာများအတွက် Mobile Phone များ ကောင်းမွန်စွာ ဆက်သွယ်အသုံးပြု နိုင် ရေးအတွက် GSM တာဝါတိုင်များ တည်ဆောက်ပေးဖို့အစီအစဉ်ရှိ/မရှိကို မေးမြန်းတဲ့မေးခွန်းနဲ့ စပ်လျဉ်းပြီး ကျွန်တော်ပြန်လည်ဖြေကြားသွားမှာဖြစ်ပါတယ်။ ၂၀၁၃-၂၀၁၄ ဘဏ္ဍာရေးနှစ်နှင့် ၂၀၁၄-၂၀၁၅ ဘဏ္ဍာရေးနှစ်အတွင်းမှာ ဆောင်ရွက်နေတဲ့ မိုဘိုင်းတယ်လီဖုန်း လိုင်းအသစ် တစ်သန်းနှင့် အစားထိုးလဲလှယ်တပ်ဆင်ခြင်း သုံးသန်းစီမံကိန်း များမှာ ကရင်ပြည်နယ်အတွင်း GSM တာဝါတိုင် တိုင်ပေါင်း ၂၀ တည်ဆောက်ပေးဖို့ရှိပါတယ်။ ကရင် ပြည်နယ်၊ ဘားအံမြို့နယ်အတွင်း ဇာသပြင်နှင့် ရွှေလှေတို့မှာ GSM တာဝါတိုင် နှစ်တိုင်နှင့် လှိုင်းဘွဲ့ မြို့နယ် ရှမ်းရွာသစ်၊ ကွမ်ဘီ၊ ပိုင်ကျုံး၊ ရွှေဂွန်းတို့မှာလည်း GSM တာဝါတိုင် လေးတိုင် တည်ဆောက်ဖို့ လျာထားလျက်ရှိကြောင်း တင်ပြအပ်ပါတယ်။ ထို့အတူပဲ ၂၀၁၄ ခုနှစ် ဖေဖော်ဝါရီ ပထမပတ်မှာမူ ကျွန်တော်တို့ဆီက အင်ဂျင်နီယာအရာရှိချုပ်များနှင့် အဖွဲ့တစ်ဖွဲ့ဟာ ဖာပွန်အထိပဲ ကွင်းဆင်းပြီး ဒီတာဝါတိုင်တွေတည်ဆောက်ဖို့ ဆက်သွယ်ရေးလမ်းကြောင်းအဆင်ပြေဖို့အတွက် ကွင်းဆင်းစစ်ဆေး ခဲ့တာလည်းရှိပါတယ်။ ဒါကြောင့်မို့လို့ ကျွန်တော်တို့ ကရင်ပြည်နယ်က တင်ပြပါမြို့နယ်များမှာ တာဝါ တိုင်များတည်ဆောက်ဖို့အတွက် တစ်စိုက်မတ်မတ် ဆက်လက်ဆောင်ရွက်ပေးသွားမှာဖြစ်ကြောင်း ပြန်လည်ဖြေကြားအပ်ပါတယ်။ အားလုံးကိုကျေးဇူးတင်ပါတယ်။</speech>
</Q-A>
<Q-A>
<title>မိုင်းရယ်မြို့နယ်၊ မန်မုံကျေးရွာ ကျေးလက်ကျန်းမာရေးဌာနအား တိုက်နယ်ဆေးရုံအဖြစ်တိုးမြှင့်ပေးရန် နှင့် မန်ကြူး၊ မန်ဖိုင်၊ လုံလိုင်း၊ မိုင်းကောင်ကျေးရွာအုပ်စုတို့တွင် ကျေးလက်ကျန်းမာရေးဌာနခွဲများ မရှိ သေးသဖြင့် မည်ကဲ့သို့ဆောင်ရွက်ပေးမည်ကို သိလိုသည်နှင့်စပ်လျဉ်းသည့်မေးခွန်း</title>
<speech type="speaker">ဦးစိုင်းသီဟကျော်၊ မိုင်းရယ်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="440">ဦးစိုင်းဝင်းခိုင်(သိန္နီမဲဆန္ဒနယ်)</mp>လေးစားအပ်ပါသော ဥက္ကဋ္ဌကြီးနှင့် ပြည်ထောင်စု ဝန်ကြီး၊ ဒုတိယဝန်ကြီးများ၊ လွှတ်တော်ကိုယ်စားလှယ်များအားလုံး ကျန်းမာချမ်းသာပါစေလို့ ဆုမွန်ကောင်းတောင်းအပ်ပါတယ်ခင်ဗျာ။ ကျွန်တော်ကတော့ ရှမ်းပြည်နယ်(မြောက်ပိုင်း)၊ သိန္နီမဲဆန္ဒနယ်မှ ဦးစိုင်းဝင်းခိုင်ဖြစ်ပါတယ်။ မိုင်းရယ်မဲဆန္ဒနယ်မှ ဦးစိုင်းသီဟကျော်(ခ)ဦးစိုင်းဟပ်ကိုယ်စား မေးခွန်း အားမေးမြန်းအပ်ပါတယ်ခင်ဗျား။ ဥက္ကဋ္ဌကြီးခင်ဗျား။ မိုင်းရယ်မြို့နယ်၊ မိုင်းဟပ်၊ မိုင်းမုံကျေးရွာအုပ်စု အတွင်းရှိ ကျေးလက်ကျန်းမာရေးဌာနအား တိုက်နယ်ဆေးရုံအဖြစ် အဆင့်မြှင့် တိုးမြှင့်သတ်မှတ် ဖွင့်လှစ်ပေးရန် ဒေသခံပြည်သူများက လိုလားလျက်ရှိပါတယ်။ အဆိုပါနေရာသည် တိုက်နယ်ဆေးရုံ တစ်ခုဖွင့်လှစ်ရခြင်းနှင့်စပ်လျဉ်း၍ သက်ဆိုင်ရာကျန်းမာရေးတာဝန်ရှိ ပုဂ္ဂိုလ်များ၊ မြို့နယ်ဖွံ့ဖြိုး တိုးတက်ရေးအထောက်အကူပြု ကော်မတီများနှင့် ညှိနှိုင်းဆွေးနွေးရာတွင် အဆိုပါ ကျေးရွာအုပ်စုကျေးရွာသည် မြို့နယ်ကျန်းမာရေး ပြည်သူ့ဆေးရုံနှင့် အလှမ်းကွာဝေးလွန်းသည့် ဒေသဖြစ်ခြင်း၊ မိုးရာသီဒေသအချိန်တွင် လမ်းပန်းဆက်သွယ်မှုခက်ခဲခြင်း၊ ကျန်းမာရေးစောင့်ရှောက်မှုလုပ်ငန်းများဆောင်ရွက်ရန် အားနည်းခြင်း၊ တိုက်နယ်ဆေးရုံတစ်ခုဖွင့်လှစ်ရန် အမှန်တကယ်လိုအပ်နေခြင်း တို့ကြောင့် တိုက်နယ်ဆေးရုံတစ်ခုဖွင့်လှစ်သင့်ပါကြောင်း သဘောထားရရှိခဲ့ပါတယ်။ ထို့အပြင် အဆိုပါဒေသသည် ယခင် NDA လက်နက်ကိုင်တပ်ဖွဲ့များ ကြီးစိုးရာနယ်မြေဖြစ်ပြီး ဖွံ့ဖြိုးတိုးတက်မှု နောက်ကျခဲ့ပါသော်လည်း ယခုအခါတွင် ငြိမ်းချမ်းရေးရရှိပြီး နိုင်ငံရေးပြုပြင်ပြောင်းလဲမှုများရရှိခဲ့ပါ တယ်။ ထို့ကြောင့် စိုက်ပျိုးရေးအပါအဝင် စီးပွားရေးများ အရှိန်အဟုန်ဖွံ့ဖြိုးတိုးတက်နေပါသော်လည်း ကျန်းမာရေးစောင့်ရှောက်မှုလုပ်ငန်းများတွင် ပြည်သူလိုအပ်ချက်များအမှန်တကယ်ဖြည့်ဆည်းပေးရန် လိုအပ်လျက်ရှိပါတယ်။ သို့ဖြစ်ပါ၍ အောက်ပါမေးခွန်းများကို ဥက္ကဋ္ဌကြီးမှတစ်ဆင့် မေးမြန်းအပ်ပါ တယ်ခင်ဗျား။ (၁) မိုင်းရယ်မြို့နယ်၊ မိုင်းဟပ်၊ မိုင်းမုံကျေးရွာအုပ်စု မိုင်းမုံကျေးရွာတွင်တည်ရှိသော ကျေးလက်ကျန်းမာရေးဌာနအား တိုက်နယ်ဆေးရုံအဖြစ် အဆင့်မြှင့် တိုးမြှင့်ဖွင့်လှစ်ပေးရန် ပြည်သူ များ၏တင်ပြချက်အား မည်ကဲ့သို့ဆောင်ရွက်ပေးမည်ကို သိရှိလိုပါကြောင်းမေးမြန်းအပ်ပါတယ် ခင်ဗျား။ (၂) မိုင်းရယ်မြို့နယ် ပြည်သူ့ဆေးရုံနှင့် အလှမ်းကွာဝေးလှသော မန်ကြူကျေးရွာအုပ်စု၊ မန်ဖိုင်ကျေးရွာအုပ်စု၊ လုံလိုင်းကျေးရွာအုပ်စုနှင့် မိုင်းကောင်ကျေးရွာအုပ်စုတို့တွင် ကျေးလက် ကျန်းမာရေးဌာနခွဲများမရှိသေးပါသဖြင့် ကျန်းမာရေးစောင့်ရှောက်မှုလုပ်ငန်းများ ထိရောက်စွာဆောင် ရွက်ပေးနိုင်ရန် မည်ကဲ့သို့စီစဉ်ဆောင်ရွက်ပေးမည်ကို သိရှိလိုပါတယ်ခင်ဗျား။ ကျေးဇူးတင်ပါတယ် ခင်ဗျား။ (ဩဘာသံများ) းစိုင်းသီဟကျော်၊ မိုင်းရယ်မဲဆန္ဒနယ်ကိုယ်စား ဦးစိုင်းဝင်းခိုင်၊ သိန္နီမဲဆန္ဒနယ်မှ မေးမြန်းပါ သည်။]</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ပြန်လည်ဖြေကြားဖို့ ဖြစ်ပါတယ်</speech>
<speech><agency id="98">ဒေါက်တာဒေါ်သိန်းသိန်းဌေး(ဒုတိယဝန်ကြီး၊ ကျန်းမာရေးဝန်ကြီးဌာန)</agency>ရိုသေလေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများ၊ ဧည့်သည်တော်ကြီး များအားလုံးမင်္ဂလာပါရှင်။ ရှမ်းပြည်နယ်၊ မိုင်းရယ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုင်းသီဟကျော်၏ မေးခွန်းနှင့်စပ်လျဉ်း၍ ကျန်းမာရေးဝန်ကြီးဌာန ပြည်ထောင်စုဝန်ကြီးကိုယ်စား ကျွန်မ ဒုတိယဝန်ကြီး ဒေါက်တာဒေါ်သိန်းသိန်းဌေးမှ ဖြေကြားမှာဖြစ်ပါတယ်။ ရှမ်းပြည်နယ်၊ မိုင်းရယ်မြို့နယ် မန်မုံကျေးလက်ကျန်းမာရေးဌာနအား တိုက်နယ်ဆေးရုံအဖြစ်သို့ တိုးမြှင့်ဖွင့်လှစ်ခွင့်ရရှိရန် အတွက် ၂၀၁၄-၂၀၁၅ ခု ဘဏ္ဍာရေးနှစ်အတွင်း ဖွဲ့စည်းပုံခွင့်ပြုချက်ရရှိရေးအတွက် စီစဉ်ဆောင် ရွက်ပေးသွားမည်ဖြစ်ပါကြောင်း တင်ပြအပ်ပါတယ်။ ရှမ်းပြည်နယ်၊ မိုင်းရယ်မြို့နယ်၊ မန်ကြူ ကျေးရွာ အုပ်စု၊ မန်ဖိုင်ကျေးရွာအုပ်စု၊ လုံလိုင်းကျေးရွာအုပ်စုနှင့် မိုင်းကောင်ကျေးရွာအုပ်စုတို့တွင် ကျေးလက် ကျန်းမရေးဌာနခွဲတစ်ခုစီ တိုးမြှင့်ဖွင့်လှစ်ခွင့်ရရှိရန်အတွက် ၂၀၁၄-၂၀၁၅ ခု ဘဏ္ဍာရေးနှစ်အတွင်း ဖွဲ့စည်းပုံခွင့်ပြုချက်ရရှိရေးအတွက် စီစဉ်ဆောင်ရွက်ပေးသွားမည်ဖြစ်ပါကြောင်း ဥက္ကဋ္ဌကြီးမှတစ်ဆင့် လေးစားစွာဖြေကြားအပ်ပါတယ်ရှင်။</speech>
</Q-A>
<Q-A>
<title>မိုင်းရှူးမြို့နယ်ရှိ နားဝိုင်၊ ဝမ်လွယ်၊ လွိုင်ဝိုင်း၊ နားစံ၊ ဖာယ၊ ဟဲပါကျေးရွာအုပ်စုများတွင် ကျေးလက် ကျန်းမာရေးအဆောက်အအုံများ ဆောက်လုပ်ပေးရန်နှင့် မိုင်းရှူးမြို့နယ် ပြည်သူ့ဆေးရုံ၏ ဝန်ထမ်း အိမ်ရာများ ပျက်စီးနေခြင်းကို ပြန်လည်ပြုပြင်ပေးရန် အစီအစဉ်ရှိ/မရှိ နှင့်စပ်လျဉ်းသည့်မေးခွန်း</title>
<speech type="speaker">မိုင်းရှူးမဲဆန္ဒနယ်မှ မေးမြန်းဖို့ဖြစ်ပါတယ်။</speech>
<speech><mp id="434">ဦးကျော်တင်ရွှေ(မိုင်းရှူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး ကျန်းမာကြပါ စေလို့ ဆုမွန်ကောင်းတောင်းလိုက်ပါတယ်။ ကျွန်တော်ကတော့ မိုင်ရှူးမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးကျော်တင်ရွှေဖြစ်ပါတယ်။ ကျန်းမာရေးကိစ္စနဲ့စပ်လျဉ်းသော မေးခွန်းများကို ပြည်သူ့ လွှတ်တော်ဥက္ကဋ္ဌကြီးမှတစ်ဆင့် မေးမြန်းခွင့်ပြုပေးပါရန် တင်ပြအပ်ပါတယ်ခင်ဗျား။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ မိုင်းရှူးမြို့နယ်အတွင်းရှိ နားဝိုင်ကျေးရွာ၊ ဝမ်လွယ် ကျေးရွာ၊ လွိုင်ဝိုင်းကျေးရွာ၊ နားစံကျေးရွာ၊ ဖာယကျေးရွာနှင့် ဟဲပါကျေးရွာအုပ်စုများတွင် ကျန်းမာရေး ဝန်ထမ်းများထားရှိသော်လည်း ကျေးရွာမှကိုယ်ထူကိုယ်ထအဆောက်အအုံများကို တတ်နိုင်သလောက် သာဆောက်လုပ်၍ ဆေးခန်းများကို ဖွင့်လှစ်နေရတာကိုတွေ့ရှိရပါတယ်။ ဆေးနှင့်ပစ္စည်းများလုံခြုံအောင်ထားနိုင်သော အဆောက်အအုံများမရှိသေးသဖြင့် ကျန်းမာရေးဌာနမှ ဆောက်လုပ်ပေးမည့် ကျန်းမာရေးအဆောက်အအုံများရရှိရေးအတွက် ပြည်သူများမှ မျှော်လင့်လျက်ရှိပါတယ်။ လေးစားရပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ မိုင်ရှူးမြို့ ၂၅ ခုတင်ဆံ့ဆေးရုံတစ်ရုံကို ၁၉၉၂ ခုနှစ်တွင် နိုင်ငံတော်မှ တည်ဆောက်ပေးထားပြီးဖြစ်သော်လည်း ဆေးရုံဝန်ထမ်းများနဲ့ ကျန်းမာရေးဌာနဝန်ထမ်း များနေထိုင်ရန် လွန်ခဲ့သောနှစ်ပေါင်း ၅၀ မှ ပျဉ်ထောင်အဆောက်အအုံ သုံးလုံးသာရှိပြီး ဟောင်နွမ်း ပျက်စီးနေပြီဖြစ်ပါတယ်။ ဖွဲ့စည်းပုံအရ ရောက်ရှိလာသော ကျန်းမားရေးဌာနဝန်ထမ်းများအတွက်လုံခြုံမှုမရှိသော ဝါးထရံကာအဆောက်အအုံတစ်ခုကို ကြပ်ကြပ်တည်းတည်းဖြင့် စုပေါင်းနေထိုင်၍ တာဝန်များကို ထမ်းဆောင်နေရပါတယ်။ သို့ဖြစ်ပါသဖြင့် အောက်ပါမေးခွန်းများကို ပြည်သူ့လွှတ်တော် ဥက္ကဋ္ဌကြီးမှတစ်ဆင့် မေးမြန်းအပ်ပါတယ်ခင်ဗျား။ မေးခွန်း(၁) ဖော်ပြပါကျေးရွာများအတွက် လိုအပ်သော ကျေးလက်ကျန်းမာရေးအဆောက်အအုံအား ဆောက်လုပ်ပေးရန်အစီအစဉ်ရှိ/မရှိ။ မေးခွန်း(၂) မြို့နယ်ပြည်သူ့ဆေးရုံဝန်ထမ်းများ အိမ်ရာများနေထိုင်ရန် အဆောက်အအုံအား ပြန်လည်ပြုပြင်ပေးရန် အစီအစဉ်ရှိ/မရှိ။ မေးခွန်း(၃) ကျန်းမာရေးဌာနဝန်ထမ်းများလုံခြုံစွာနေနိုင်ရန်၊ လုံလောက်စွာနေထိုင် ရန်အတွက် ဝန်ထမ်းအိမ်ရာအသစ်ထပ်မံ ဆောက်လုပ်ပေးရန်အစီအစဉ်ရှိ/မရှိ သိရှိလိုပါသဖြင့် ပြည်သူ့လွှတ်တော်ဥက္ကဋ္ဌကြီးမှတစ်ဆင့် ပြန်လည်ဖြေကြားပေးပါရန် လေးစားစွာ မေးမြန်းအပ်ပါတယ် ခင်ဗျား။ အားလုံးကိုကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="98">ဒေါက်တာဒေါ်သိန်းသိန်းဌေး(ဒုတိယဝန်ကြီး၊ ကျန်းမာရေးဝန်ကြီးဌာန)</agency>ရိုသေလေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော်ကြီးများ၊ ဧည့်သည်တော် ကြီးများရှင်။ ရှမ်းပြည်နယ်၊ မိုင်ရှူးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကျော်တင်ရွှေ၏ မေးခွန်းနှင့်စပ်လျဉ်း၍ ကျွန်မဆက်လက်ပြီးဖြေကြားမှာဖြစ်ပါတယ်။ ရှမ်းပြည်နယ် မိုင်းရှူးမြို့နယ် အတွင်းမှာရှိတဲ့ နားဝိုင်ကျေးရွာ၊ ဝမ်လွယ်ကျေးရွာ၊ လွိုင်ဝိုင်းကျေးရွာ၊ နားစံကျေးရွာ၊ ဖာယကျေးရွာနှင့် ဟဲပါကျေးရွာအစရှိသည့် ကျေးရွာများမှာ ကျေးလက်ကျန်းမာရေးဌာနခွဲအသစ် ဆောက်လုပ်ပေးရေး နှင့်စပ်လျဉ်း၍ ၂၀၁၄-၂၀၁၅ ဘဏ္ဍာနှစ်အတွင်းမှာတော့ ကျွန်မတို့က ပုံမှန်ရန်ပုံငွေနဲ့ ဌာနစီမံကိန်း များက တင်သွင်းပြီးဖြစ်တဲ့အတွက်ကြောင့်မို့လို့ ဆောက်လုပ်ပေးရန်အတွက် မဖြစ်နိုင်တဲ့အကြောင်း တင်ပြအပ်ပါတယ်။ သို့ရာတွင် ၂၀၁၄-၂၀၁၅ ခုနှစ်အတွင်းမှာပဲ ကျွန်မတို့ ပြည်တွင်းပြည်ပ အလှူရှင် များပေါ်ပေါက်လာပါက ဦးစားပေးအနေနဲ့ဆောင်ရွက်ပေးမှာဖြစ်ပါတယ်။ အဆိုပါ ကျေးလက်ကျန်းမာ ရေးဌာနများရဲ့ ကိုယ်ထူကိုယ်ထဆောက်လုပ်ထားပြီး နှစ်ပေါင်းများစွာကြာလို့ ပျက်စီးယိုယွင်းနေတဲ့အ နေအထားနဲ့ မိုင်းရှူးမြို့နယ် ပြည်သူ့ဆေးရုံမှာရှိတဲ့ ဝန်ထမ်းအိမ်ရာများရဲ့ ယိုယွင်းပျက်စီးနေမှုအခြေ အနေကို ကျွန်မတို့ ရှမ်းပြည်နယ် ကျန်းမာရေးဦးစီးဌာန မိုင်းရှူးမြို့နယ် ကျန်းမာရေးဦးစီးဌာနတို့နဲ့ ဆက်သွယ်ပြီးတော့ အင်ဂျင်နီယာတွက်ချက်မှုနဲ့ အသစ်ဆောက်လုပ်ခြင်းမဟုတ်ဘဲနဲ့ ပြန်လည်ပြုပြင် လို့ရနိုင်တဲ့ အနေအထားဖြစ်ရင်တော့ ကျန်းမာရေးဦးစီးဌာန ပြင်ဆင်ထိန်းသိမ်းစရိတ်ကနေပြီးတော့မှ ကျခံဆောင်ရွက်ပေးရန် စီစဉ်မည်ဖြစ်ပါကြောင်း လေးစားစွာဖြေကြားအပ်ပါတယ်ရှင်။(ဩဘာသံများ)</speech>
</Q-A>
<Q-A>
<title>နာဂစ်၊ ဆူနာမီကဲ့သို့သော သဘာဝဘေးအန္တရာယ်ဆိုးကြီးများနှင့် ကြုံတွေ့ရချိန်တွင် ပြည်သူများကို ကယ်တင်စောင့်ရှောက်နိုင်ရန်အတွက် မြန်မာနိုင်ငံကြက်ခြေနီအသင်းအား လိုအပ်သောဖွဲ့စည်းမှု၊ လေ့ကျင့်မှုများ တိုးတက်ရန် သက်ဆိုင်ရာဌာနများမှ စီမံဆောင်ရွက်ပေးနိုင်ခြင်းရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">သူရဦးအောင်ကို၊ ကန်ပက်လက်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="208">သူရဦးအောင်ကို(ကန်ပက်လက်မဲဆန္ဒနယ်)</mp>လေးစားအပ်ပါတဲ့ ဥက္ကဋ္ဌကြီးနှင့် ဧည့်သည် တော်များ၊ ပြည်သူ့ကိုယ်စားလှယ်တော်ကြီးများ၊ ကျန်းမာရွှင်လန်းကြပါစေ။ ကန်ပက်လက်မဲဆန္ဒနယ်မှ ကျွန်တော် သူရဦးအောင်ကိုအနေနဲ့ မြန်မာနိုင်ငံကြက်ခြေနီအသင်းကြီးနဲ့ပတ်သက်တဲ့ မေးခွန်းကို ကြယ်ပွင့်ပြအနေနဲ့ မေးမြန်းတင်ပြမှာဖြစ်ပါတယ်။ ဒီမေးခွန်းကို မေးမြန်းခြင်းကတော့ ကြက်ခြေနီ အသင်းအဆင့်ဆင့်မှာရှိတဲ့ တာဝန်ရှိသူအချို့နှင့် ကြက်ခြေနီအဖွဲ့ဝင်များကနေပြီးမှ ကျွန်တော့်ကို တာဝန်ပေးလာလို့ဖြစ်ပါတယ်။ ဥက္ကဋ္ဌကြီးခင်ဗျား။ ၁၉၂၀ ခုနှစ်ကစပြီးတော့မှ မြန်မာနိုင်ငံမှာ ကြက်ခြေ နီအသင်းဖွဲ့စည်းထားရှိခဲ့ပါတယ်။ သို့သော်လည်းပဲ ကိုလိုနီဘဝဖြစ်တာကြောင့်မို့လို့ အိန္ဒိယကြက်ခြေနီ အသင်းရဲ့ လက်အောက်ခံအဖြစ်နဲ့ ရပ်တည်ခဲ့ရပါတယ်။ ၁၉၄၆ ခုနှစ်မှသာ league of Red Cross Society က အသိအမှတ်ပြုခဲ့ပြီးတော့မှ ၁၉၄ရ ခုနှစ်မှာ အိန္ဒိယကြက်ခြေနီအသင်းအောက်ကနေပြီးမှ ခွဲထွက်နိုင်ခဲ့ကြောင်း လေ့လာသိရှိရပါတယ်။ မြန်မာနိုင်ငံကြက်ခြေနီအသင်းရဲ့ ရည်ရွယ်ချက်ကတော့ ဆင်းရဲဒုက္ခနည်းပါးသက်သာစေရန်ဖြစ်တဲ့ လုပ်ငန်းသုံးရပ်ကတော့ ကျန်းမာရေးမြှင့်တင်ရန်၊ ရောဂါ ဘေးတားဆီးရန်၊ ဘေးဒုက္ခရောက်သူများကို ကူညီရန်ဆိုတဲ့လုပ်ငန်းများကို အကောင်အထည်ဖော်ရန် ဖြစ်ကြောင်း လေ့လာသိရှိရပါတယ်။ ကြက်ခြေနီအသင်းသည် မြန်မာနိုင်ငံတစ်ဝန်းမှာရှိတဲ့ စေတနာရှင် များရဲ့ စွမ်းပကားဖြင့် အန္တရာယ်ကျရောက်သူများရဲ့ လူမှုရေးအတွက်လည်းကောင်း၊ တစ်ဦးချင်း အတွက်လည်းကောင်း၊ ကျန်းမာရေးမြှင့်တင်ရန်နှင့် ဘေးအန္တရာယ်ကင်းဝေးစေရန်၊ ဘေးအန္တရာယ် ကင်းဝေးစေတဲ့ပတ်ဝန်းကျင်ထူထောင်ရန် ကြိုးပမ်းဆောင်ရွက်နေတဲ့ မွန်မြတ်တဲ့လူမှုရေးအသင်းကြီး ဖြစ်ပါတယ်။ ကြက်ခြေနီအသင်း ဖွဲ့စည်းတည်ထောင်ရခြင်း၏ရည်ရွယ်ချက်၊ ရည်မှန်းချက်နဲ့မူဝါဒများ မြင့်မြတ်ကောင်းမွန်သကဲ့သို့ ကြက်ခြေနီအသင်းဝင်များသည်လည်း စေတနာ့ဝန်ထမ်းများသာ ဖြစ်ကြ ပါတယ်။ သို့သော်လည်းပဲ ကြက်ခြေနီဝတ်စုံကို တစ်ဦးချင်းကိုယ်ပိုင်ငွေဖြင့်သာ ဝယ်ယူဝတ်ဆင်ကြရကြောင်း ကြက်ခြေနီလုပ်ငန်းများအတွက် မရှိမဖြစ်လိုအပ်တဲ့သူနာပြု လက်သုံးကိရိယာ Standard First Aid Kits မှာ တန်ဖိုးကြီးမားသောကြောင့် အသင်းဝင်အများစုမှ မဝယ်နိုင်ကြောင်း တင်ပြချက်များ အရ သိရှိရပါတယ်။ ကြက်ခြေနီအဖွဲ့ဝင်များဟာ ပြည်သူလူထုအတွက် ကျန်းမာရေးကာကွယ်စောင့်ရှောက်မှုလုပ်ငန်းများဆောင်ရွက်နေရာမှာ လက်သုံးကိရိယာမပါရှိမှုကြောင့် အခက်အခဲများနှင့် မကြာခဏကြုံတွေ့နေရကြောင်းကိုလည်း တင်ပြချက်အရ သိရှိရပါတယ်။ ဥက္ကဋ္ဌကြီးခင်ဗျား။ နိုင်ငံတကာ ကြက်ခြေနီအဖွဲ့အစည်းများကနေပြီးတော့မှ မြန်မာနိုင်ငံ ကြက်ခြေနီအဖွဲ့ သို့နှစ်စဉ် ဘဏ္ဍာငွေအထောက်အပံ့ခြင်း၊ လက်သုံးကိရိယာအသုံးအဆောင်ထောက်ပံ့ ပစ္စည်းများအပါအဝင် ထောက်ပံ့မှုမျိုးစုံပြုလုပ်နေကြောင်းလည်း သိရှိရပါတယ်။ သို့သော်လည်း ပွင့်လင်းမြင်သာမှုအားနည်းခြင်း၊ ကြီးကြပ်ကွပ်ကဲမှု အားနည်းခြင်းများကြောင့်မို့လို့ ပေးကားပေး၏မရ ဆိုသကဲ့သို့ အောက်ခြေအဖွဲ့များထံမရောက်ကြောင်း၊ အထူးသဖြင့် တာဝန်ထမ်းဆောင်ချိန်ကာလများ အတွက် နေ့တွက်စရိတ်၊ စားစရိတ်တောင်မှမရရှိကြောင်း တင်ပြချက်များအရသိရှိရပါတယ်။ ကြက်ခြေ နီအသင်းရဲ့ အဓိကလုပ်ငန်းတာဝန်ဖြစ်တဲ့ ဘေးအန္တရာယ်ကျရောက်သူများနဲ့ ထိခိုက်ဒဏ်ရာရသူများ ကို ရှေးဦးသူနာပြုစုနည်းဖြင့် တတ်စွမ်းသမျှကူညီစောင့်ရှောက်ပေးရန်ဆိုသော်လည်း ကြက်ခြေနီအဖွဲ့ ဝင်များသည် ကြက်ခြေနီလုပ်ငန်းနဲ့မသက်ဆိုင်တဲ့ အခြားသောသန့်ရှင်းရေးလုပ်ငန်းများ၊ လုံခြုံရေး တာဝန်များနှင့် ဒေသအုပ်ချုပ်ရေးအဖွဲ့အစည်းများက ပေးအပ်တဲ့ အခြားသောလုပ်ငန်းမျိုးစုံကိုပင် ဦးစားပေးလုပ်ဆောင်နေရကြောင်းလည်း တင်ပြချက်အရ သိရှိရပါတယ်။ မြန်မာနိုင်ငံကြက်ခြေနီ အသင်းကို ပြည်သူကိုအကျိုးပြု တဲ့၊ ဂုဏ်သိက္ခာမြင့်မားတဲ့ အဖွဲ့အစည်းအဖြစ် ရပ်တည်နိုင်ဖို့အတွက် အောက်ဖော်ပြပါ လိုအပ်ချက်များကို စီမံပံ့ပိုးပေးရန် အသေးစိတ်ကစပြီး တင်ပြလာပါတယ်။ ၎င်းတို့က တော့ (၁) နိုင်ငံတကာနှင့် ပြည်တွင်းမှာရရှိသော အထောက်အပံ့များကို နှစ်စဉ်ထုတ်ပြန်ကြေညာပေး ရန်နှင့် ပွင့်လင်းမြင်သာမှုရှိရှိ ထိန်းသိမ်းသုံးစွဲရန်၊ (၂) နိုင်ငံတကာမှထောက်ပံ့သော လက်သုံးကိရိယာ များ၊ အခြားပစ္စည်းကိရိယာများကိုလည်း ပွင့်လင်းမြင်သာစွာ သတင်းထုတ်ပြန်ပေးရန်၊ (၃) သင့်လျော်ကောင်းမွန်တဲ့ ကြက်ခြေနီဝတ်စုံများကို အဖွဲ့ဝင်များသို့ထောက်ပံ့ပေးရန်၊ (၄) အရေးပေါ်တာဝန် ထမ်းဆောင်ခြင်းများတွင် ခရီးစရိတ်၊ စားစရိတ် စသဖြင့် ထောက်ပံ့ပေးနိုင်အောင်စီမံပေးရန်၊ (၅) နိုင်ငံတော်အဆင့် အမျိုးသားရေးတာဝန်များမှအပ အခြားသော ကြက်ခြေနီအသင်းနဲ့မသက်ဆိုင်တဲ့တာဝန် များမပေးအပ်ရန်၊ (၆) ကြက်ခြေနီအဖွဲ့သည် နိုင်ငံတော်အတွက် အမျိုးသားရေးအရန်အင်အားစုကြီး ဖြစ်ကြောင်း ခံယူကြပါသည်။ နာဂစ်၊ ဆူနာမီကဲ့သို့သော သဘာဝဘေးအန္တရာယ်ဆိုးကြီးများ ကြုံတွေ့ရချိန်တွင် မြင့်မားသောစွမ်းဆောင်ရည်ဖြင့် ပြည်သူများကို ကယ်တင်စောင့်ရှောက်နိုင်ရန်အတွက် လိုအပ်သော ဖွဲ့စည်းမှု၊ လေ့ကျင့်မှု၊ ပံ့ပိုးမှုများ တိုးတက်ဆောင်ရွက်ပေးရန် တင်ပြလာပါတယ်။ မေးမြန်းလိုသည်မှာ ဖော်ပြပါတင်ပြချက်များကို သက်ဆိုင်ရာဌာနများက စီမံဆောင်ရွက်ပေးနိုင်ခြင်း ရှိ/မရှိ ရှင်းလင်းဖြေကြားပေးပါရန် ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်ခင်ဗျား။ (ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်</speech>
<speech><agency id="98">ဒေါက်တာဒေါ်သိန်းသိန်းဌေး(ဒုတိယဝန်ကြီး၊ ကျန်းရေးဝန်ကြီးဌာန)</agency>ရိုသေလေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော်ကြီးများ၊ ဧည့်သည်တော်ကြီး များရှင့်။ ကျွန်မအနေနဲ့ ချင်းပြည်နယ်၊ ကန်ပက်လက်မဲဆန္ဒနယ် ပြည်သူ့လွှတ်တော်ကိုယ်စားလှယ် သူရဦးအောင်ကို၏ မေးခွန်းနှင့်စပ်လျဉ်း၍ မြန်မာနိုင်ငံ ကြက်ခြေနီအသင်း၏ ဖြေကြားချက်များအား ကျန်းမာရေးဝန်ကြီးဌာန ပြည်ထောင်စုဝန်ကြီးကိုယ်စား ကျွန်မဆက်လက်ဖြေကြားမှာဖြစ်ပါတယ်။ မြန်မာနိုင်ငံ ကြက်ခြေနီအသင်းအနေဖြင့် နိုင်ငံတကာနှင့် ပြည်တွင်းမှရရှိသော အထောက်အပံ့များကို နှစ်စဉ် ထုတ်ပြန်ကြေညာပေးရန်နှင့် ပွင့်လင်းမြင်သာမှုရှိရှိ ထိန်းသိမ်းသုံးစွဲရန်အချက်နှင့်ပတ်သက်၍ (က) ပြည်တွင်း/ပြည်ပမှရရှိသော အလှူ ငွေနှင့်အထောက်အပံ့များကို ခြောက်လတစ်ကြိမ် ကျင်းပ ော ဗဟိုကောင်စီအစည်းအဝေးနှင့် သုံးနှစ်တစ်ကြိမ်ကျင်းပသော အထွေထွေညီလာခံများတွင် ဘဏ္ဍာရေးအစီရင်ခံစာနှင့်အမှုဆောင်အဖွဲ့အစီရင်ခံစာများကို အမြဲတင်ပြပြီး အတည်ပြုခဲ့ပါတယ်။ တိုင်းဒေသကြီး/ပြည်နယ်အစိုးရအဖွဲ့များနှင့် တွေ့ဆုံရှင်းလင်းပွဲများတွင်လည်း တိုင်းဒေသကြီး/ ပြည်နယ်များနှင့် သက်ဆိုင်သည်များကို အမြဲတမ်းတင်ပြလျက်ရှိပါတယ်။ (ခ) တင်ပြပါ ဘဏ္ဍာရေး စာရင်းများကိုလည်း နှစ်စဉ် အတွင်းစာရင်းစစ်၊ အပြင်စာရင်းစစ်များဖြင့် စစ်ဆေးဆောင်ရွက်လျက်ရှိကြောင်း တင်ပြအပ်ပါတယ်။ (ဂ) ဘဏ္ဍာရေးအထောက်အပံ့နှင့် လုပ်ငန်းအစီအစဉ်ရေးဆွဲခြင်းများကို တိုင်းဒေသကြီး/ပြည်နယ် ကြီးကြပ်မှုကော်မတီ ဥက္ကဋ္ဌနှင့် ဦးစီးမှူးပထမတန်းတို့မှ တက်ရောက် ပါဝင် ဆောင်ရွက်လျက်ရှိကြောင်း တင်ပြအပ်ပါတယ်။ မေးခွန်းနံပါတ်(၂)နှင့်စပ်လျဉ်း၍ နိုင်ငံတကာမှထောက်ပံ့သော လက်သုံးကိရိယာများ၊ အခြား ကိရိယာများကိုလည်း ပွင့်လင်းမြင်သာစွာ သတင်းထုတ်ပြန်ပေးရန်ကိစ္စနှင့်စပ်လျဉ်း၍ (က) ရှေးဦးပြုစုခြင်း ဆေးအိတ် (First Aid Kits) ၆၄၀ ခု၊ ရှေးဦးပြုစုခြင်း သင်ထောက်ကူပစ္စည်းများအဖြစ် နော်ဝေနိုင်ငံ ကြက်ခြေနီအသင်း (Norwegian Red Cross) မှ သင်ထောက်ကူ (CPR) ရှစ်နှစ် အထက် လူကြီး/ကလေး Monikin အရုပ်တစ်ရုပ်စီကို တိုင်းဒေသကြီး/ ပြည်နယ်/မြို့နယ်များအားလုံး သို့ ဖြန့်ဖြူးပေးခဲ့ပြီးဖြစ်ပါတယ်။ ဂျပန်နိုင်ငံ ကြက်ခြေနီအသင်း (Japan Red Cross) အထောက်အပံ့ ဖြင့် Bdby Monikin များကို တိုင်းဒေသကြီး/ပြည်နယ်များသို့ ၂၇၀ ခု ဖြန့်ဝေပေးခဲ့ပြီးဖြစ်ပါတယ်။ Advanced First Aid Kits ၁၂၀၀၊ Small First Aid Kits ၁၃၀၀ နှင့် သုံးထောင့်ပတ်တီး ၁၅၀၀၀ ကို ဆင့်ပွားသင်တန်းတက်ရောက်သည့် ရပ်ရွာလူထုအတွင်းမှ သင်တန်းသားများအား ထောက်ပံ့ပေး ခဲ့ပါတယ်။ (ခ) အလားတူပင် ဌာနအသီးသီး၏ စီမံချက်လုပ်ငန်းများအလိုက် ဝတ်စုံ၊ တီရှပ်၊ မိုးကာ အင်္ကျီ၊ မိုးစီးဖိနပ်၊ ကျောပိုးအိတ်၊ ထီး၊ ဦးထုပ်၊ လက်စွဲစာအုပ်များ၊ လက်ကမ်းစာစောင်ပိုစတာများ၊ DVD၊ ဆိုလာမီးအိမ်၊ ဆေးစိမ်ခြင်ထောင်များ၊ မီးစက်နှင့် အင်ဗာတာများ၊ IP Star Phone များ၊ ကွန်ပျူတာ နှင့်ဆက်စပ်ပစ္စည်းများ၊ မြို့နယ်အသင်းရုံးအဆောက်အအုံ၊ ရေတွင်း၊ ရေသိုလှောင်ကန်နှင့် အိမ်သာ များကို စီမံချက်ဝင်မြို့နယ်နှင့် ကျေးရွာများသို့ ထောက်ပံ့ပေးခဲ့ကြောင်း တင်ပြအပ်ပါတယ်။ ဆက်လက်၍ သင့်လျော်ကောင်းမွန်သော ကြက်ခြေနီဝတ်စုံများ အဖွဲ့ဝင်များသို့ ထောက်ပံ့ပေး ရန် ကိစ္စနှင့်စပ်လျဉ်း၍ ရှေးယခင်ကတည်းက တပ်ဖွဲ့ဝင်များသည် တပ်ဖွဲ့ဝတ်စုံကို မိမိအစီအစဉ် ဖြင့်သာ ချုပ်လုပ်ဝတ်ဆင်ကြပါတယ်။ တိုင်းဒေသကြီး/ပြည်နယ် ရဲတပ်ဖွဲ့မှူး၊ တပ်ဖွဲ့ တပ်ရင်းမှူးများ ကလည်း တပ်ဖွဲ့ဝတ်စုံကိုထောက်ပံ့ပေးကြပါတယ်။ မြန်မာနိုင်ငံကြက်ခြေနီအသင်းသည် ကြက်ခြေနီ ဝတ်စုံများကို ထူးချွန်စွာတာဝန်ထမ်းဆောင်ခဲ့သော ကြက်ခြေနီစေတနာလုပ်အားရှင်များကိုသာ နှစ်စဉ် ချီးမြှင့်ပံ့ပိုးပေးနိုင်သည့်အနေအထား ဖြစ်ပါတယ်။ တပ်မတော်နေ့စစ်ရေးပြအခမ်းအနားတွင် ကြက်ခြေနီစေတနာလုပ်အားရှင် ၃၃၀ ဦး နှစ်စဉ် ပါဝင်ချီတက်ရာမှာ တစ်ဦးလျှင်ဝတ်စုံနှစ်စုံစီကို နှစ်စဉ် ဌာနချုပ်အစီအစဉ်ဖြင့်ထောက်ပံ့ပေးပါတယ်။ တိုင်းဒေသကြီး/ပြည်နယ်အစိုးရအဖွဲ့များမှ ဝတ်စုံများပံ့ပိုးနိုင်ရေးအတွက်လည်း အစဉ်တစိုက်တင်ပြပေးလျက်ရှိကြောင်း လေးစားစွာဖြေကြား အပ်ပါတယ်။ မေးခွန်းနံပါတ်(၄)ဖြစ်သည့် အရေးပေါ် တာဝန်ထမ်းဆောင်ချိန်တွင် ခရီးစရိတ်၊ စားစရိတ်၊ ထောက်ပံ့ပေးနိုင်အောင် စီမံပေးရန်ကိစ္စနှင့်စပ်လျဉ်း၍ အရေးပေါ်တာဝန်ထမ်းဆောင်ချိန်တွင် ခရီး စရိတ်၊ စားစရိတ်များကို သတ်မှတ်နှုန်းထားဖြင့် အမြဲထောက်ပံ့ပေးခဲ့ပါတယ်။ ဌာနချုပ်/မြို့နယ် အစီ အစဉ်များဖြင့် နေ့တွက်စရိတ်ကို သာမန်လူမှုကရုဏာ လုပ်ငန်းအစီအစဉ်များတွင် တစ်နေ့ကျပ် ၅၀၀၀နှုန်းသတ်မှတ်ပြီး အထူးတာဝန်ပေးအပ်သည့် ခက်ခဲဒေသခရီးစဉ်/လုပ်ငန်းများတွင် တစ်နေ့ ကျပ် ၈၀၀၀ နှုန်းသတ်မှတ်ထောက်ပံ့ပေးလျက်ရှိပါတယ်။ မေးခွန်း(၅) နိုင်ငံတော်အဆင့် အမျိုးသားရေးလှုပ်ရှားမှုလုပ်ငန်းတာဝန်များမှအပ အခြားသော ကြက်ခြေနီ နှင့်မသက်ဆိုင်သည့်တာဝန်များမပေးအပ်ရန် မေးခွန်းနှင့်စပ်လျဉ်း၍ ကြက်ခြေနီသည် လူမှုကရုဏာလုပ်ငန်းများ၊ ဆောင်ရွက်သည့်အဖွဲ့အစည်းဖြစ်သည့်အတွက် ကြက်ခြေနီစေတနာလုပ် အားရှင်များအား လူမှုကရုဏာလုပ်ငန်းများတွင်သာ တာဝန်ပေးအပ်ရန် ၂၀၁၂ ခုနှစ်မှစ၍ သက်ဆိုင် ရာတိုင်းဒေသကြီး/ ပြည်နယ်များရှိ ဝန်ကြီးချုပ်များ၊ အစိုးရအဖွဲ့ဝင်များ၊ ကြီးကြပ်ကော်မတီများနှင့် တွေ့ဆုံ၍ ဆွေးနွေးတင်ပြခဲ့ပြီးဖြစ်ပါတယ်။ မသက်ဆိုင်သောလုပ်ငန်းများတွင် ပါဝင်နေကြောင်း သတင်းရရှိလျှင်ရရှိခြင်း သက်ဆိုင်ရာကြက်ခြေနီကြီးကြပ်ရေးကော်မတီ ဥက္ကဋ္ဌထံ အကြောင်းကြားပြီး ရပ်ဆိုင်းစေခဲ့ ပါတယ်။ မေးခွန်း(၆) ကြက်ခြေနီအဖွဲ့ သည် နိုင်ငံတော်အတွက် အမျိုးသားရေးအရန်အင်အားစုကြီးဖြစ် ကြောင်း ခံယူကြပါတယ်။ နာဂစ်၊ ဆူနာမီကဲ့သို့သော သဘာဝဘေးအန္တရာယ်ဆိုးကြီးများ ကြုံတွေ့ရချိန် တွင် မြင့်မားသောစွမ်းရည်ဖြင့်ပြည်သူများကို ကယ်တင်စောင့်ရှောက်နိုင်ရန်အတွက် လိုအပ်သော ဖွဲ့စည်းမှု၊ လေ့ကျင့်မှုများ တိုးတက်ဆောင်ရွက်ပေးရန်နှင့်စပ်လျဉ်း၍ (က) မြန်မာနိုင်ငံကြက်ခြေနီ အသင်းအနေဖြင့် ကျန်းမာရေးမြှင့်တင်ခြင်း၊ ရောဂါဘေးကာကွယ်တားဆီးခြင်း၊ ဘေးအန္တရာယ် ကျရောက်နေသူများကို ကူညီစောင့်ရှောက်ခြင်း၊ ရှေးဦးပြုစုပေးခြင်းများကို ထိရောက်စွာ ဆောင်ရွက် နိုင်အောင်လည်း စဉ်ဆက်မပြတ်ပို့ချ၊ သင်တန်းပေးလျက်ရှိပါတယ်။ (ခ) ဘေးအန္တရာယ်စီမံခန့်ခွဲရေး အနေဖြင့် ၂၀၀၉ ခုနှစ်မှ ၂၀၁၃ ခုနှစ်အတွင်း တိုင်းဒေသကြီး/ပြည်နယ်များရှိ မြို့နယ်ပေါင်း ၉ရ ခုတွင် ဘေးအန္တရာယ်ကျရောက်လာပါက တုံ့ပြန်ဆောင်ရွက်နိုင်ရန်အတွက် သဘာဝဘေးတုံ့ပြန်ရေးအဖွဲ့ သင်တန်းပေါင်း လေးကြိမ်နှင့် အရေးပေါ်တုံ့ပြန်ရေးအဖွဲ့ သင်တန်း ၂၁ ကြိမ်တို့ကို ဖွင့်လှစ်ပြီး ကြက်ခြေနီစေတနာလုပ်အားရှင်ပေါင်း ၇၅၀ ဦးကို လေ့ကျင့်သင်ကြားပြီး အရေးပေါ်အခြေအနေတွင် တုံ့ပြန်နိုင်ရန်အဖွဲ့ဝင်ခြောက်ဦးပါသော အဖွဲ့များဖွဲ့စည်း၍ လိုအပ်သောပစ္စည်းကိရိယာများကို တိုင်းဒေသကြီး/ ပြည်နယ်အလိုက် ထားရှိပြီးဖြစ်ပါတယ်။ ဘေးအန္တရာယ် ကျရောက်ပါက ဘေးဒဏ် ခံစားရသူများအား ချက်ချင်းထောက်ပံ့နိုင်ရန် တိုင်းဒေသကြီး/ပြည်နယ်များတွင် ကယ်ဆယ်ရေး၊ ထောက်ပံ့ရေးပစ္စည်းများကို သိုလှောင်ရုံပေါင်း ၂၃ ခုဖွင့်လှစ်၍ အဆင်သင့်ထားရှိပါကြောင်း တင်ပြ အပ်ပါတယ်။ (ဂ) အလားတူ Community Based Health and First Aid စီမံချက်ကို တိုင်းဒေသကြီး/ ပြည်နယ်မြောက်ခု၊ မြို့နယ် ၁၁ ခု၊ ကျေးရွာ ၅၅ ရွာတွင် ကြက်ခြေနီလုပ်အားရှင် ၅၅၀ ဦးဖြင့် ဆောင်ရွက်လျက်ရှိရာ ယင်းစေတနာလုပ်အားရှင်များအား လိုအပ်သည့်စွမ်းဆောင်ရည်မြင့်မား ရေးအတွက် သင်ကြားပို့ချထားပြီးဖြစ်ပါကြောင်း ဥက္ကဋ္ဌကြီးမှတစ်ဆင့် လေးစားစွာ ဖြေကြားအပ်ပါတယ်ရှင်။</speech>
</Q-A>
<Q-A>
<title>စစ်ကိုင်းမြို့နယ်၊ တောင်ကြားကျေးလက်ကျန်းမာရေးဌာနခွဲအား ကျေးလက်ကျန်းမာရေးဌာနအဖြစ် အဆင့်တိုးမြှင့်ချထားပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးခင်မောင်သိန်း၊ စစ်ကိုင်းမ��ဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="1161">ဦးခင်မောင်သိန်း(စစ်ကိုင်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်တော်ကြီးများ၊ ဧည့်သည်များ အားလုံးမင်္ဂလာပါလို့ ပဏာမအနေနဲ့ဂါရဝပြုနှုတ်ဆက်အပ်ပါတယ်။ ကျွန်တော်မေးမြန်းမှာကတော့ ကျန်းမာရေးနှင့်စပ်လျဉ်းတဲ့မေးခွန်းဖြစ်ပါတယ်။ ကျွန်တော်တို့ စစ်ကိုင်းမြို့နယ်၊ တောင်ကြားကျေး လက်ကျန်းမာရေးဌာနဟာ ရွှေဘို-မန္တလေးလမ်းမကြီးကနေပြီးတော့မှ ခုနစ်မိုင်အကွာ အနောက်ဘက် မှာရှိပြီးတော့ ဆားတောင်ကျေးလက်ကျန်းမာရေးဌာနရဲ့ အနောက်ဘက် ကိုးမိုင်ခန့်အကွာမှာရှိပါတယ်။ အကျယ်အဝန်းကတော့ ၇၂ စတုရန်းမိုင်ရှိပြီးတော့ ကျေးရွာအုပ်စု ၉ အုပ်စု၊ ကျေးရွာပေါင်း ၂၀ ရွာရှိ ပါတယ်။ အိမ်ခြေစုစုပေါင်း ၄၀၀ရ အိမ်နှင့် လူဦးရေစုစုပေါင်း ၁၉၃၅၀ ရှိပါတယ်။ တောင်ကြားကျေး လက်ကျန်းမာရေးဌာနရဲ့ အနီးဆုံးဆေးရုံကတော့ စစ်ကိုင်းမြို့ ကုတင် ၂၀၀ ဆံ့ဆေးရုံဖြစ်ပြီးတော့မှ ၂၈ မိုင်ဝေးပြီးတော့ ဆားတောင်ကျေးလက်ကျန်းမာရေးဌာနနဲ့ဆိုလျှင် ၉ မိုင်ဝေးပါတယ်။ လက်ရှိ ကျန်းမာရေးဌာနခွဲရှိပြီးတော့ သားဖွားခန်းအပါအဝင် ဆရာမ နေအိမ်ဆောက်လုပ်ပြီးစီးပြီဖြစ်သလို ကျန်းမာရေးမှူးနေအိမ်နှင့် ကျန်းမာရေးဆရာမ နေအိမ်ကိုလည်း ဆောက်လုပ်နေပြီဖြစ်ပါတယ်။ သို့ဖြစ်ပါ၍ စစ်ကိုင်းမြို့နယ်၊ တောင်ကြားကျေးလက်ကျန်းမာရေးဌာနခွဲအား ကျေးလက်ကျန်းမာရေး ဌာနအဖြစ် အဆင့်တိုးမြှင့်ချထားပေးရန် အစီအစဉ်ရှိ/မရှိနှင့် ရှိပါကမည်သည့်အချိန်တွင် ချထားပေး မည်ကိုသိရှိလိုပါကြောင်း ပြည်သူ့လွှတ်တော်ဥက္ကဋ္ဌကြီးမှတစ်ဆင့်လေးစားစွာ မေးမြန်းအပ်ပါတယ်။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="98">ဒေါက်တာဒေါ်သိန်းသိန်းဌေး(ဒုတိယဝန်ကြီး၊ ကျန်းမာရေးဝန်ကြီးဌာန)</agency>ရိုသေလေးစား အပ်ပါသောပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများ၊ ဧည့်သည်တော်ကြီး များရှင့်။ စစ်ကိုင်းတိုင်းဒေသကြီး၊ စစ်ကိုင်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခင်မောင်သိန်း မေးခွန်းနှင့်စပ်လျဉ်း၍ စစ်ကိုင်းတိုင်းဒေသကြီး၊ စစ်ကိုင်းမြို့နယ် ဆားတောင် တိုက်နယ်ကျန်းမာရေးဌာနအောက်တွင် လင်းတလူး၊ ပေါက်မ၊ အင်းစ၊ လင်းယဉ်၊ ညောင်ပင်ရှည်၊ ကျားမင်းကြီး၊ တောင်ကြား ကျေးလက်ကျန်းမာရေးဌာနခွဲ ခုနစ်ခုရှိပါတယ်။ တောင်ကြားကျေးလက် ကျန်းမာရေးဌာနခွဲမှာ ကျွန်မတို့ ကျန်းမာရေးဦးစီးဌာန၊ စီမံကိန်းဌာနခွဲ၏စာရင်းအရ လူဦးရေ ၁၆၁၈ ဦးရှိပြီး ဆားတောင်တိုက်နယ်နှင့် ၉ မိုင်အကွာတွင် တည်ရှိနေပါသဖြင့် ပြည်သူများကျန်းမာရေး စောင့်ရှောက်မှုကို အဆိုပါတိုက်နယ်ဆေးရုံနှင့် ဆားတောင်တိုက်နယ်ဆေးရုံနှင့်အနီးစပ်ဆုံး ကျန်းမာ ရေးဌာနမှ စောင့်ရှောက်မှုပေးနေပါသဖြင့် လောလောဆယ် တောင်ကြားကျေးလက်ကျန်းမာရေး ဌာနခွဲကို ကျေးလက်ကျန်းမာရေးဌာနအဖြစ်သို့ တိုးမြှင့်ပေးရန်အတွက် အစီအစဉ်မရှိသေးပါကြောင်း ဥက္ကဋ္ဌကြီးမှတစ်ဆင့် လေးစားစွာ ဖြေကြားအပ်ပါတယ်ရှင်။ (ဩဘာသံများ)</speech>
</Q-A>
</section>
<section value="Bill">
<bill>
<title>အမျိုးသားလွှတ်တော်မှပြင်ဆင်ချက်ဖြင့် အတည်ပြု၍ ပေးပို့လာသော လမ်းနှင့်တံတား အသုံးပြုခြင်းဆိုင်ရာဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီကအစီရင်ခံစာတင်သွင်းခြင်း</title>
<speech type="speaker">အစီအစဉ် ၆ ကိုဆက်လက်ဆောင်ရွက်ပါမယ်။ လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်မှာ စတင်တင်သွင်းပြီး ပြင်ဆင်ချက်ဖြင့် အတည်ပြု၍ ပေးပို့လာသော လမ်းနှင့် တံတားအသုံးပြုခြင်းဆိုင်ရာဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ပြည်သူ့လွှတ်တော် ဥပဒေကြမ်းကော်မတီက အစီရင်ခံစာတင်သွင်းဖို့ ဖြစ်ပါတယ် အစီရင်ခံစာတင်သွင်းရန် ဥပဒေကြမ်း ကော်မတီအားဖိတ်ခေါ်ပါတယ်။</speech>
<speech><mp id="239">ဦးခင်မောင်ရွှေ(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များ ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဆုမွန်ကောင်းတောင်းရင်း လေးစားစွာဂါရဝပြု အပ်ပါတယ်။ ကျွန်တော် ကတော့ ပြည်သူ့လွှတ်တော် ဥပဒေကြမ်းကော်မတီဝင် တမူးမဲဆန္ဒနယ်မှ ဦးခင်မောင်ရွှေ ဖြစ်ပါတယ်။ ကျွန်တော့်အနေဖြင့် လမ်းနှင့်တံတားအသုံးပြုခြင်းဆိုင်ရာဥပဒေကို ပြင်ဆင်သည့်ဥပဒေကြမ်းနှင့် စပ်လျဉ်းပြီး ပြည်သူ့လွှတ်တော် ဥပဒေကြမ်းကော်မတီရဲ့ လေ့လာတွေ့ရှိချက် အစီရင်ခံစာအား ဖတ်ကြား တင်ပြမှာဖြစ်ပါတယ်။ ၁။ ပြည်ထောင်စုအစိုးရအဖွဲ့ရုံးမှ ပေးပို့လာသော လမ်းနှင့် တံတား အသုံးပြုခြင်းဆိုင်ရာ ဥပဒေကို ပြင်ဆင်သည့်ဥပဒေကြမ်းအား အမျိုးသားလွှတ်တော်တွင် စတင်ဆွေးနွေးခဲ့ပြီး ပြင်ဆင်ချက်များဖြင့် အတည်ပြုပြီးနောက် ပြည်သူ့လွှတ်တော်၌ ဆွေးနွေးနိုင်ပါရန် ပေးပို့လာပါသည်။ ၂။ ဆောက်လုပ်ရေးဝန်ကြီးဌာန၊ ပြည်သူ့ဆောက်လုပ်ရေးလုပ်ငန်းမှ ကျင့်သုံးဆောင်ရွက် နေသည့် လမ်းနှင့် တံတားအသုံးပြုခြင်းဆိုင်ရာ ဥပဒေပါ ပြစ်ဒဏ်သတ်မှတ်ချက်များသည် လက်ရှိအခြေ အနေနှင့် ကိုက်ညီမှုမရှိပါသဖြင့် ဤဥပဒေကြမ်းအား ပြင်ဆင်ပြဋ္ဌာန်းရန် ရည်ရွယ်၍ ရေးဆွဲ ထားကြောင်း လေ့လာတွေ့ရှိရပါသည်။ ။၃။ ပြည်သူ့လွှတ်တော် ဥပဒေကြမ်းကော်မတီသည် ၄-၃-၂၀၁၄ ရက်နေ့မှာ ပြည်သူ့လွှတ်တော် ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီ အဖွဲ့ဝင်များ၊ ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင် အဖွဲ့ဝင်များ၊ ဥပဒေပြုရေးဆိုင်ရာ ပူးပေါင်းဆောင်ရွက်ရေး လုပ်ငန်းကော်မတီအဖွဲ့ဝင်များနှင့် ဆောက်လုပ်ရေးဝန်ကြီးဌာနတို့မှ တာဝန်ရှိ ပုဂ္ဂိုလ် များနှင့်အတူ ညှိနှိုင်းအစည်းအဝေးကျင်းပခဲ့ပြီး ယင်းဥပဒေကြမ်းအား ပြည်သူ့လွှတ်တော်ဆိုင်ရာ နည်းဥပဒေ ၅၉ ပါ အခြေခံရမည့်မူ (၁၂) ချက်နှင့်အညီ စိစစ်ခဲ့ကြရာ စိစစ်ချက်များမှာ အောက်ပါ အတိုင်း ဖြစ်ပါသည်(က) လမ်းနှင့် တံတား အသုံးပြုခြင်းဆိုင်ရာ ဥပဒေကို ပြင်ဆင်သည့် ဥပဒေကြမ်းတွင် ပုဒ်မ(၄) ခု ပါရှိပါသည်။ (ခ) အမျိုးသားလွှတ်တော်၏ ပြင်ဆင်ချက်များဖြစ်သော ပုဒ်မ ၂ နှင့် ပုဒ်မ ၄ တို့အား အမျိုးသားလွှတ်တော်၏ ပြင်ဆင်အတည်ပြုချက်အတိုင်း လက်ခံရန် သဘောတူပါသည်။ (ဂ) ပြင်ဆင်သည့် ဥပဒေကြမ်း၏ ပုဒ်မ ၂ အား ပုဒ်မ ၃ အဖြစ်ပြောင်းလဲ၍ လမ်းနှင့်တံတားအသုံးပြုခြင်းဆိုင်ရာ ဥပဒေပုဒ်မ ၉ တွင်ပါရှိသော ကျပ်ငါးသိန်း ဆိုသည့် စကားရပ်ကို အနည်းဆုံး ကျပ်ငါးသောင်းမှ အများဆုံး ကျပ်သုံးသိန်း ဆိုသည့် စကားရပ်ဖြင့်အစားထိုးရမည်ဟု ပြင်ဆင်ပါသည်။ (ဃ) ပြင်ဆင်သည့် ဥပဒေကြမ်း၏ ပုဒ်မ ၃ အား ပုဒ်မ ၄ အဖြစ်ပြောင်းလဲ၍ လမ်းနှင့်တံတားအသုံးပြုခြင်းဆိုင်ရာ ဥပဒေပုဒ်မ ၁၀ တွင် ပါရှိသော ကျပ်သုံးသိန်း ဆိုသည့် စကားရပ် ကို အနည်းဆုံး ကျပ်တစ်သိန်းမှ အများဆုံး ကျပ်ငါးသိန်း ဆိုသည့် စကားရပ်ဖြင့် အစားထိုးရမည်ဟုပြင်ဆင်ပါသည်။ (င) ပြင်ဆင်သည့် ဥပဒေကြမ်း၏ ပုဒ်မ ၄ အား ပုဒ်မ ၅ အဖြစ်ပြောင်းလဲ၍ လမ်းနှင့် တံတားအသုံးပြုခြင်းဆိုင်ရာ ဥပဒေပုဒ်မ ၁၁ တွင် ပါရှိသော ကျပ်တစ်သိန်းဆိုသည့်စကားရပ် ကို အနည်းဆုံး ကျပ်ငါးသောင်းမှ အများဆုံး ကျပ်တစ်သိန်းဆိုသည့် စကားရပ်ဖြင့်အစားထိုးရမည်ဟု ပြင်ဆင်ပါသည်။ (စ) ပြင်ဆင်သည့် ဥပဒေကြမ်း၏ ပုဒ်မ ၄ ရှိ ပုဒ်မခွဲ (ခ) သည် မလိုအပ်ပါသဖြင့် ပယ်ဖျက်ပါသည်။ ၄။ သို့ဖြစ်ပါ၍ လမ်းနှင့် တံတားအသုံးပြုခြင်းဆိုင်ရာ ဥပဒေကို ပြင်ဆင်သည့် ဥပဒေကြမ်းအား လွှတ်တော်မှ အတည်ပြု ပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၆၁ အရ စိစစ်ခဲ့ကြပြီး နည်းဥပဒေ ၆၃ နှင့်အညီ လွှတ်တော်သို့ အစီရင်ခံတင်ပြရင်း နိဂုံးချုပ်အပ်ပါတယ် ခင်ဗျား။ အားလုံးကိုကျေးဇူးတင်ပါတယ်။(ဩဘာသံများ)</speech>
<title>လမ်းနှင့် တံတားအသုံးပြုခြင်းဆိုင်ရာ ဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ဥက္ကဋ္ဌကကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ လမ်းနှင့် တံတားအသုံးပြုခြင်းဆိုင်ရာ ဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်းပြီး ဆွေးနွေးလိုတဲ့ ကိုယ်စားလှယ်များရှိပါက ဆွေးနွေး လိုတဲ့ အပိုဒ်၊ အပိုဒ်ခွဲ၊ အကြောင်းအရာ၊ အချက်အလက် တိကျစွာဖော်ပြ၍ ၁၁-၃-၂၀၁၄ (အင်္ဂါနေ့) နောက်ဆုံးထားပြီး အမည်စာရင်းပေးကြရန်ဖြစ်ကြောင်း အသိပေးကြေညာပါတယ်။</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၂) ရက်မြောက်နေ့ ရပ်နားကြောင်းနှင့် အစည်းအဝေး (၂၃) ရက်မြောက်နေ့ ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် နဝမ ပုံမှန်အစည်းအဝေး (၂၂)ရက်မြောက်နေ့ ရပ်နားပါမယ်။ ပထမအကြိမ် ပြည်သူ့လွှတ်တော် နဝမပုံမှန် အစည်းအဝေး (၂၃) ရက်မြောက်နေ့ကို မနက်ဖြန် ၂၀၁၄ ခုနှစ်၊ မတ်လ ရ ရက် (သောကြာနေ့) ၁၀းဝဝ နာရီအချိန်မှာ ဆက်လက်ကျင်းပမှာဖြစ်ကြောင်းနဲ့ ယနေ့အစည်းအဝေးပြီးဆုံးကြောင်းကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌပြန်လည်ထွက်ခွာပါပြီခင်ဗျား။</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
<p>ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၂) ရက်မြောက်နေ့ကို နေ့လယ် ၁၀၅၅ နာရီအချိန်တွင် ရပ်နားပါသည်။</p>
</postface>
</transcript>
</doc>
