<doc>
<docinfo>
<docno>01-07-13.xml</docno>
<pdf>01-07-13.pdf</pdf>
<term value="01">ပထမအကြိမ်</term>
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး (၁၃) ရက်မြောက်နေ့မှတ်တမ်း</title>
<date value='23-07-2013'>၁၃၇၄ ခုနှစ်၊ ဝါဆိုလပြည့်ကျော် ၁ ရက် (၂၀၁၃ ခုနှစ်၊ ဇူလိုင်လ ၂၃ ရက်) (အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး (၁၃) ရက်မြောက်နေ့ကို နံနက် ၁၃၀၀ နာရီအချိန်၌ စတင်ကျင်းပပါသည်။ ပြည်သူ့လွှတ်တော်ဥက္ကဋ္ဌအဖြစ် သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ဒုတိယညွှန်ကြားရေးမှူးချုပ်၊ လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး (၁၃) ရက်မြောက်နေ့ အစီအစဉ် စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး (၁၃)ရက်မြောက်နေ့မှာ ပြည်သူ့လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော်ကိုယ်စားလှယ် ၄၂၆ ဦးရှိတဲ့အနက် ၃၁၃ ဦး တက်ရောက်ပါတယ်။ အစည်း အဝေးသို့တက်ရောက်ခွင့်ရှိသူ ဦးရေစုစုပေါင်းရဲ့ ၇၃.၄ရ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် သတ္တမ ပုံမှန်အစည်းအဝေး (၁၃)ရက်မြောက်နေ့ အစီအစဉ်များကို ကြို တင်ဖြန့်ဝေထားတဲ့အတိုင်း ဆက်လက် ဆောင်ရွက်သွားပါမယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်</speech>
<speech><mp id="412">ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၃-၇-၂၀၁၃ ရက်နေ့မှာ ကျင်းပပြုလုပ်တဲ့ ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး (၁၃)ရက်မြောက်နေ့သို့ တက်ရောက်မယ့် ကိုယ်စားလှယ်များအနက်မှ ခွင့်ပန်ကြားသူများရဲ့ အခြေအနေကို ကျွန်တော် ပြည်သူ့လွှတ်တော် အခွင့်အရေးကော်မတီ အတွင်းရေးမှူးက တင်ပြခွင့်ပြုပါရန် ဦးစွာတင်ပြပန်ကြားအပ်ပါတယ်ခင်ဗျား။ ယနေ့ကျင်းပတဲ့ ပြည်သူ့လွှတ်တော်အစည်းအဝေးသို့ တက်ရောက်ခွင့်ရှိသူဦးရေ ၄၂၆ ဦးအနက် တက်ရောက်တဲ့ ဦးရေ ၃၁၃ ဦးဖြစ်ပြီး ခွင့်ပန်ကြားသူစုစုပေါင်း ၁၁၃ ဦးရှိပါတယ်။ ခွင့်ပန်ကြားသူ ၁၁၃ ဦးအနက် ၁၀ ဦးကတော့ ယမန်နေ့က ကြိုတင်ခွင့်ပန်ကြားထားသူများဖြစ်ပြီး ယနေ့ခွင့်ပန်ကြား သူ ၁၀၃ ဦးရှိပါတယ်။ ယနေ့ခွင့်ပန်ကြားသူများမှာ (၁) အမ်းမဲဆန္ဒနယ်မှ ဦးသိန်းဆွေ ခွင့် ၁ ရက်၊ (၂) တပ်ကုန်းမဲဆန္ဒနယ်မှ ဦးမောင်ဦး ခွင့် ၂ ရက်၊ (၃) ဝေါမဲဆန္ဒနယ်မှ ဦးမြင့်ရွှေ ခွင့် ၁ ရက်၊ (၄) သရက်ချောင်းမဲဆန္ဒနယ်မှ ဦးကင်းစိန် ခွင့် ၁ ရက်၊ (၅) ဗိုလ်တထောင်မဲဆန္ဒနယ်မှ ဦးစိန်မြင့် ခွင့် ၂ ရက်၊ (၆) ပုလောမဲဆန္ဒနယ်မှ ဦးမောင်လှ(ခ) ဦးလှမြင့် ခွင့် ၂ ရက်၊ (၇) ညောင်တုန်းမဲဆန္ဒနယ်မှ ဦးအောင်မြသန်း ခွင့် ၁ ရက်၊ (၈) ရေကြည်မဲဆန္ဒနယ်မှ ဦးမောင်မောင်တင် ခွင့် ၂ ရက်၊ (၉) တိုက်ကြီးမဲဆန္ဒနယ်မှ ဦးဟန်စိန် ခွင့် ၁ ရက်၊ (၁၀) မုဒုံမဲဆန္ဒနယ်မှ ဦးမြသိန်း ခွင့် ၂ ရက်၊ (၁၁) ဗဟန်းမဲဆန္ဒနယ်မှ ဒေါက်တာမောင်မောင်ဝင့် ခွင့် ၁ ရက်၊ (၁၂) မော်လမြိုင်ကျွန်းမဲဆန္ဒနယ်မှ ဦးကိုကိုလွင် ခွင့် ၂ ရက်၊ (၁၃) ကျောက်တံတားမဲဆန္ဒနယ်မှ ဦးစိုးဝင်း ခွင့် ၁ ရက်၊ (၁၄) တီးတိန်မဲဆန္ဒနယ်မှ ဦးပုမ်ခန့်အင် ခွင့် ၁ ရက်၊ (၁၅) မိုင်းတုံမဲဆန္ဒနယ်မှ ဦးစိုင်းအောင်ကြည် ခွင့် ၄ ရက်၊ (၁၆) ဗန်းမောက်မဲဆန္ဒနယ်မှ ဦးကျော်သန်း ခွင့် ၂ ရက်၊ (၁၇) လေရှီးမဲဆန္ဒနယ်မှ ဦးရှိသီး ခွင့် ၂ ရက်၊ (၁၈) မဘိမ်းမဲဆန္ဒနယ်မှ ဦးမြင့်လှိုင် ခွင့် ၂ ရက်၊ (၁၉) မိုင်းဆတ်မဲဆန္ဒနယ်မှ ဦးစိုင်းခတ္တိယ ခွင့် ၄ ရက်၊ (၂၀) မိုင်းပြင်းမဲဆန္ဒနယ်မှ ဦးစိုင်းထွန်းစိန် ခွင့် ၄ ရက်၊ (၂၁) ကြံခင်းမဲဆန္ဒနယ်မှ ဒေါက်တာတင်မောင်ကြိုင် ခွင့် ၁ ရက်၊ (၂၂) ခေါင်လန်ဖူးမဲဆန္ဒနယ်မှ ဦးစီခန်ရန် ခွင့် ၉ ရက်၊ (၂၃) သရက်မဲဆန္ဒနယ်မှ ဦးဝင်းကျော် ခွင့် ၁ ရက်၊ (၂၄) ကျွန်းလှမဲဆန္ဒနယ်မှ ဦးကျော်ညွန့် ခွင့် ၁ ရက်၊ (၂၅) ပျော်ဘွယ်မဲဆန္ဒနယ်မှ ဦးမြင့်စိုး ခွင့် ၁ ရက်၊ (၂၆) မြစ်သားမဲဆန္ဒနယ်မှ ဦးကြည်မောင် ခွင့် ၂ ရက်၊ (၂၇) လယ်ဝေးမဲဆန္ဒနယ်မှ ဦးဌေးဝင်း ခွင့် ၁ ရက်၊ (၂၈) ချမ်းမြသာစည်မဲဆန္ဒနယ်မှ ဦးတင်မောင် ခွင့် ၄ ရက်၊ (၂၉) တောင်သာမဲဆန္ဒနယ်မှ ဦးအောင်သောင်း ခွင့် ၄ ရက်၊ (၃၀) မအူပင်မဲဆန္ဒနယ်မှ ဦးစိန်ဝင်း ခွင့် ၁ ရက်၊ (၃၁) စဉ့်ကူမဲဆန္ဒနယ်မှ ဦးအောင်ဆန်း ခွင့် ၄ ရက်၊ (၃၂) ခန္တီးမဲဆန္ဒနယ်မှ ဦးလှထွန်း ခွင့် ၁ ရက်၊ (၃၃) ရပ်စောက်မဲဆန္ဒနယ်မှ ဦးခင်မောင်မြင့် ခွင့် ၂ ရက်၊ (၃၄) မြောင်းမြမဲဆန္ဒနယ်မှ ဦးမန်းဂျော်နီ ခွင့် ၁ ရက်၊ (၃၅) မာန်အောင်မဲဆန္ဒနယ်မှ ဦးအောင်စိန် ခွင့် ၁ ရက်၊ (၃၆) ပုဏ္ဏားကျွန်းမဲဆန္ဒနယ်မှ ဦးထွန်းအောင်ကျော် ခွင့် ၁ ရက်၊ (၃၇) တောင်ကုတ်မဲဆန္ဒနယ်မှ ဒေါက်တာစံလှိုင် ခွင့် ၁ ရက်၊ (၃၈) သံဖြူဇရပ်မဲဆန္ဒနယ်မှ ဦးသိန်းအောင် ခွင့် ၂ ရက်၊ (၃၉) ပခုက္ကူ မဲဆန္ဒနယ်မှ ဦးပိုက်ကို ခွင့် ၂ ရက်၊ (၄၀) မကွေးမဲဆန္ဒနယ်မှ ဦးမြင့်သိန်း ခွင့် ၄ ရက်၊ (၄၁) တာချီလိတ်မဲဆန္ဒနယ်မှ ဦးစိုင်းသိန်းအောင် ခွင့် ၁ ရက်၊ (၄၂) နတ်တလင်းမဲဆန္ဒနယ်မှ ဦးရဲထွဋ်ဦး ခွင့် ၂ ရက်၊ (၄၃) ကြို့ပင်ကောက်မဲဆန္ဒနယ်မှ ဦးသန့်ဇင် ခွင့် ၂ ရက်၊ (၄၄) ဇီးကုန်းမဲဆန္ဒနယ်မှ ဦးခင်မောင်မြင့် ခွင့် ၁ ရက်၊ (၄၅) သာယာဝတီမဲဆန္ဒနယ်မှ ဦးမောင်မောင်(ခ)ဦးခင်မောင်ဝင်း ခွင့် ၂ ရက်၊ (၄၆) မိုးညို မဲဆန္ဒနယ်မှ ဦးနန်းဦး ခွင့် ၁ ရက်၊ (၄၇) ပေါက်ခေါင်းမဲဆန္ဒနယ်မှ ဦးအေးဟန် ခွင့် ၄ ရက်၊ (၄၈) ပန်းတောင်းမဲဆန္ဒနယ်မှ ဦးခင်ဝင်း ခွင့် ၄ ရက်၊ (၄၉) ရေဦးမဲဆန္ဒနယ်မှ ဦးအောင်ကျော်ဦး ခွင့် ၄ ရက်၊ (၅၀) မြိတ်မဲဆန္ဒနယ်မှ ဦးဌေးမြင့် ခွင့် ၁ ရက်၊ (၅၁) ခင်ဦးမဲဆန္ဒနယ်မှ ဦးခင်မောင်ရွှေ ခွင့် ၄ ရက်၊ (၅၂) သဲကုန်းမဲဆန္ဒနယ်မှ ဦးစိုးအောင် ခွင့် ၂ က်၊ (၅၃) နမ္မတူမဲဆန္ဒနယ်မှ ဦးစိုင်းအောင်လှ ခွင့် ၁ ရက်၊ (၅၄) မိုင်းရယ်မဲဆန္ဒနယ်မှ ဦးစိုင်းသီဟကျော် ခွင့် ၁ ရက်၊ (၅၅) လင်းခေးမဲဆန္ဒနယ်မှ ဦးစိုင်းလှကျော် ခွင့် ၁ ရက်၊ (၅၆) မြောင်မဲဆန္ဒနယ်မှ ဦးအုန်းငွေ ခွင့် ၁ ရက်၊ (၅၇) လဲချားမဲဆန္ဒနယ်မှ ဦးစိုင်းမောင်တင် ခွင့် ၁ ရက်၊ (၅၈) ငဖဲမဲဆန္ဒနယ်မှ ဦးမြင့်ဌေး ခွင့် ၄ ရက်၊ (၅၉) မြေပုံမဲဆန္ဒနယ်မှ ဦးဖေသန်း ခွင့် ၁ ရက်၊ (၆၀) မဟာအောင်မြေမဲဆန္ဒနယ်မှ ဦးအုန်းကြိုင် ခွင့် ၄ ရက်၊ (၆၁) ကျောက်မဲ မဲဆန္ဒနယ်မှ ဦးနယ်လ်ဆင်(ခ) ဦးဆောင်ဆီ ခွင့် ၄ ရက်၊ (၆၂) ပုသိမ်ကြီးမဲဆန္ဒနယ်မှ ဦးအောင်သန့် ခွင့် ၁ ရက်၊ (၆၃) သပိတ်ကျင်းမဲဆန္ဒနယ်မှ ဦးခင်မောင်ညွန့် ခွင့် ၁ ရက်၊ (၆၄) ကြည့်မြင်တိုင်မဲဆန္ဒနယ်မှ ဦးသန်းစိန် ခွင့် ၄ ရက်၊ (၆၅) အောင်မြေသာစံမဲဆန္ဒနယ်မှ ဦးကိုကြီး ခွင့် ၄ ရက်၊ (၆၆) မိုင်းရှူးမဲဆန္ဒနယ်မှ ဦးကျော်တင်ရွှေ ခွင့် ၄ ရက်၊ (၆၇) ပြည်ကြီးတံခွန်မဲဆန္ဒနယ်မှ ဦးမောင်ကို ခွင့် ၂ ရက်၊ (၆၈) မော်လမြိုင်မဲဆန္ဒနယ်မှ ဒေါ်ခင်ဌေးကြွယ် ခွင့် ၂ ရက်၊ (၆၉) အောင်လံမဲဆန္ဒနယ်မှ ဦးကိုကိုထွန်း အစည်းအဝေးပြီးဆုံးသည်အထိ၊ (၇၀) စမ်းချောင်းမဲဆန္ဒနယ်မှ ဦးစိုးဝင်း ခွင့် ၁ ရက်၊ (၇၁) ပုဇွန်တောင်မဲဆန္ဒနယ်မှ ဦးအောင်ဇင် ခွင့် ၁ ရက်၊ (၇၂) ကွမ်းလုံမဲဆန္ဒနယ်မှ ဦးဘော်ရှောက်ချမ်း ခွင့် ၄ ရက်၊ (၇၃) ဒဂုံမြို့ သစ်မြောက်ပိုင်းမဲဆန္ဒနယ်မှ ဒေါ်တင်နွယ်ဦး ခွင့် ၁ ရက်၊ (၇၄) ဘောလခဲမဲဆန္ဒနယ်မှ ဦးအေးမောင် ခွင့် ၂ ရက်၊ (၇၅) ဖာဆောင်းမဲဆန္ဒနယ်မှ ဦးရဲထွဋ်တင် ခွင့် ၁ ရက်၊ (၇၆) ဘူးသီးတောင်မဲဆန္ဒနယ်မှ ဦးရွှေမောင် ခွင့် ၂ ရက်၊ (၇၇) မောင်တောမဲဆန္ဒနယ်မှ ဦးအောင်ဇော်ဝင်း ခွင့် ၁၁ ရက်၊ (၇၈) မိုးညှင်းမဲဆန္ဒနယ်မှ ဦးကျော်စိုးလေး ခွင့် ၂ ရက်၊ (၇၉) မတ္တရာမဲဆန္ဒနယ်မှ ဦးပြည့်မောင် ခွင့် ၁၈ ရက်၊ (၈၀) ရွှေဘိုမဲဆန္ဒနယ်မှ ဒေါက်တာအောင်သန်း ခွင့် ၄ ရက်၊ (၈၁) အင်းစိန်မဲဆန္ဒနယ်မှ ဦးအေးမြင့် ခွင့် ၅ ရက်၊ (၈၂) ပူတာအိုမဲဆန္ဒနယ်မှ ဦးဃောဒီေ ခွင့် ၁ ရက်၊ (၈၃) ဖရူဆိုမဲဆန္ဒနယ်မှ ဦးဦးရယ် ခွင့် ၂ ရက်၊ (၈၄) ပင်လည်ဘူးမဲဆန္ဒနယ်မှ ဦးဝင်းသိန်း ခွင့် ၄ ရက်၊ (၈၅) တပ်မတော်သားကိုယ်စားလှယ် ဗိုလ်မှူးနှင်းစိုး ခွင့် ၂ ရက်၊ (၈၆) တပ်မတော်သားကိုယ်စားလှယ် ဗိုလ်မှူးအောင်ကျော်လွင် ခွင့် ၂ ရက်နှင့် (၈၇) တောင်ဥက္ကလာပမဲဆန္ဒနယ်မှ ဦးအောင်သိန်းလင်း ခွင့် ၅ ရက် တို့ဖြစ်ပါတယ်။ ခွင့်မဲ့ပျက်ကွက်သူမရှိပါ။ ယနေ့ ခွင့်ပန်ကြားသူများအား ခွင့်ပြုပေးပါရန် တင်ပြအပ်ပါတယ်ခင်ဗျား။</speech>
<speech type="speaker">အားလုံးကိုခွင့်ပြုပါတယ်</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကိုမှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၄၂၆ ဦး၊ ယခင်ကခွင့်ပန်ကြား၍ ခွင့်ပြု ထားသူ ၁၀ ဦး၊ ယနေ့ ခွင့်ပြုထားသူ ၁၀၃ ဦးဖြစ်၍ လွှတ်တော်က ခွင���်ပြု ထားသူစုစုပေါင်း ၁၁၃ ဦးဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို လွှတ်တော်က အတည်ပြုပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<speech type="speaker">လွှတ်တော်ကိုယ်စားလှယ်များခင်ဗျား။ မေးခွန်းများမေးမြန်း၊ ဖြေကြား ခြင်းအစီအစဉ်စတင်ဆောင်ရွက်ပါမယ်</speech>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ မေးခွန်းများမေးမြန်းဖြေကြားခြင်း အစီအစဉ် စတင်ဆောင်ရွက်ပါမယ်။မေးခွန်းများကို တင်ပြထားတဲ့အတိုင်း စာဖြင့်ရေးသားတင်ပြ ထားတဲ့အတိုင်း ဖတ်ကြားတင်ပြဖို့ မေတ္တာရပ်ခံအပ်ပါတယ်။</speech>
<Q-A>
<title>ပုတီးကုန်း-ကာသိမ်ကာ-သမုတ်ထောင်လမ်းကို ကျောက်ချောလမ်းခင်းပေးရန်၊ သမုတ်ထောင်ကွင်းကြီးလမ်းနှင့် ကွင်းကြီး-ပန်းတင်လမ်းကို မြေနီလမ်းခင်းပေးရန်နှင့်စပ်လျဉ်းသည့်မေးခွန်း</title>
<speech type="speaker">ဦးစွာ သဲကုန်းမဲဆန္ဒနယ်မှ ဦးစိုးအောင် ကိုယ်စား အုတ်ဖိုမဲဆန္ဒနယ်မှ ဦးတင်ထွေး မေးမြန်းဖို့ဖြစ်ပါတယ်။</speech>
<speech><mp id="280">ဦးတင်ထွေး(အုတ်ဖိုမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့် ဝန်ကြီးများနှင့် ဒုတိယဝန်ကြီးများ၊ ဖိတ်ကြားထားတဲ့ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ပထမဦးစွာ နှုတ်ခွန်းဆက်သဂါရဝပြုအပ်ပါတယ်ခင်ဗျား။ ကျွန်တော်ကတော့ ပဲခူးတိုင်းဒေသကြီး၊ အုတ်ဖို မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးတင်ထွေးဖြစ်ပါတယ်။ ကျွန်တော့်အနေနဲ့ သဲကုန်း မဲဆန္ဒနယ်ကပြည်သူ့လွှတ်တော်ကိုယ်စားလှယ် ဦးစိုးအောင်ရဲ့ ကိုယ်စား မေးခွန်းမေးမြန်းသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌ ကြီးခင်ဗျား။ သဲကုန်းမြို့နယ်အတွင်းရှိ ပုတီး ကုန်း၊ ကာသိမ်ကာ၊ ကွင်းကြီး၊ ကမုတ်ထောင်၊ ပန်းတင်၊ သဲကုန်းမြို့တို့သို့ ကျေးရွာချင်းဆက်မြေသား လမ်းများရှိပြီး အများစုဟာ ကျေးရွာနေ ပြည်သူများ စုဆောင်းပြီး မြေနီခင်းပြီး သွားလာနေကြရပါ တယ်။ ယခုအခါမှာ နိုင်ငံတော် အစီအစဉ် အနေဖြင့်သော်လည်းကောင်း၊ ကျေးရွာနေပြည်သူများရဲ့ ထိန်းသိမ်းပါဝင်မှုတို့ဖြင့် လမ်းများအဆင့်မြင့်ကောင်းမွန်အောင် ဆောင်ရွက်ရန်လိုအပ်လျက်ရှိပါ တယ်။ သို့ဖြစ်ပါ၍ ကျွန်တော်မေးလိုတဲ့မေးခွန်းကတော့ (၁) ပုတီးကုန်း-ကာသိမ်ကာ-ကမုတ်ထောင် လမ်းကို ကျောက်ချောလမ်းအဖြစ်သို့လည်းကောင်း၊ (၂) သမုတ်ထောင်-ကွင်းကြီးလမ်းကို မြေသား လမ်း၊ မြေနီလမ်းအဖြစ်သို့လည်းကောင်း၊ (၃) ကွင်းကြီး-ပန်းတင်လမ်းကို မြေသားမြေနီလမ်း အဖြစ်လည်းကောင်းဆောင်ရွက်ပေးနိုင်ပါရန် ပြည်သူ့လွှတ်တော်ဥက္ကဋ္ဌကြီးမှတစ်ဆင့် ရိုသေ လေးစားစွာဖြင့် မေးမြန်းတင်ပြအပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။ (ဩဘာသံများ)</speech>
<p>ဦးစိုးအောင်၊ သဲကုန်းမဲဆန္ဒနယ် ကိုယ်စား ဦးတင်ထွေး၊ အုတ်ဖိုမဲဆန္ဒနယ် မေးမြန်းပါသည်။</p>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ပြန်လည်ဖြေကြားရန် ဖြစ်ပါတယ်</speech>
<speech><agency id="93">ဗိုလ်ချုပ်ဇော်ဝင်း(ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများအားလုံး ကိုယ်စိတ်နှစ်ဖြာကျန်းမာ ချမ်းသာပါစေကြောင်း ဆုမွန်ကောင်းတောင်းရင်း လေးစားစွာ ဂါရဝပြုနှုတ်ဆက်အပ်ပါတယ်ခင်ဗျား။ ကျွန်တော်ကတော့ နယ်စပ်ရေးရာဝန်ကြီးဌာနမှ ဒုတိယဝန်ကြီး ဗိုလ်ချုပ်ဇော်ဝင်း ဖြစ်ပါတယ်။ ပဲခူးတိုင်းဒေသကြီး၊ သဲကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုးအောင်ရဲ့ မေးခွန်းကို ပြန်လည်ရှင်းလင်းဖြေကြားသွားမှာဖြစ်ပါတယ်။ ပဲခူးတိုင်းဒေသကြီး၊ သဲကုန်းမြို့နယ်အတွင်းမှာရှိတဲ့ ပုတီးကုန်း-ကာသိမ်ကာ-သမုတ်ထောင် လမ်းဟာ အရှည် ၃ မိုင် ၆ ဖာလုံ ရှိ ကိုယ့်အားကိုယ်ကိုး မြေနီလမ်းဖြစ်ပြီး ပျက်စီးလျက်ရှိသည့်အပြင် အဆိုပါလမ်းပေါ်မှာ ရေပြွန်တံတား ၄ စင်း တည်ဆောက်ရန် လိုအပ်ပါတယ်။ လမ်းအရှည် ၃ မိုင် ၆ ဖာလုံအတွက် ကျောက်ခင်းလမ်းခင်းမယ်ဆိုလျှင် ကျပ်ငွေ ၂၃၂.၂ သန်းနှင့် ရေပြွန်တံတား ၄ စင်းအတွက် ကျပ်ငွေ ၄ သန်း၊ စုစုပေါင်း ၂၃၆.၃ သန်း ကုန်ကျမည်ဖြစ်ကြောင်းတွက်ချက်သိရှိရ ပါတယ်ခင်ဗျား။ နယ်စပ်ရေးရာဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာနအနေနဲ့ ၂၀၁၄-၂၀၁၅ ဘဏ္ဍာရေးနှစ်ရန်ပုံငွေ ၂၃၆.၃ သန်းဖြင့် ပုတီးကုန်း-သမုတ်ထောင်လမ်း ၃ မိုင် ၆ ဖာလုံ ကိုကျောက်ခင်းလမ်းခင်းခြင်းနှင့် ရေပြွန်တံတား ၄ စင်း ဆောက်လုပ်ခြင်းတို့ကို ဆောင်ရွက်သွားရန် လျာထားပြီးဖြစ်ကြောင်း တင်ပြအပ်ပါတယ်။ သမုတ်ထောင်-ကွင်းကြီးလမ်းမှာ အရှည် ၁ မိုင် ၃ ဖာလုံ ရှိပြီး လက်ရှိအခြေအနေမှာ မြေနီလမ်း ၄ ဖာလုံ နှင့် မြေသားလမ်း ရ ဖာလုံ ရှိပါတယ်။ မြေသားလမ်း ရ ဖာလုံကို မြေနီလမ်းဂဝံလမ်းခင်းပါက ကျပ်ငွေ ၉.၅ သန်းကုန်ကျမည်ဖြစ်ပြီး အဖွဲ့ရန်ပုံငွေနဲ့ ၂၀၁၃-၂၀၁၄ ခုနှင့် ၂၀၁၄၂၀၁၅ ဘဏ္ဍာရေးနှစ်မှာ ဆောင်ရွက်ရန်လျာထားပြီးဖြစ်ကြောင်း တင်ပြအပ်ပါတယ်။ ကွင်းကြီးပန်းတင်လမ်းဟာလည်း အရှည် ၃ မိုင် ၁ ဖာလုံ ရှိ ကုန်ထုတ်မြေသားလမ်းဖြစ်ပြီး ပျမ်းမျှအကျယ် ၆ ပေခန့်သာရှိတဲ့အပြင် လမ်းပေါ်မှာ သစ်သားတံတား ၉ စင်း လိုအပ်နေကြောင်းသိရှိရပါတယ်။ အဆိုပါလမ်းကို စံချိန်စံညွှန်းနှင့်အညီ မြေသားလမ်းဖောက်လုပ်ပါက လယ်ကွက်များကို ဖြတ်သန်း ဖောက်လုပ်ရမည်ဖြစ်ကြောင်းတွေ့ရှိရပါတယ်။ လယ်သမားများနှင့် ညှိနှိုင်းဆောင်ရွက်ရန်လိုအပ်ကြောင်းလည်းတွေ့ရှိရပါတယ်။ ကွင်းကြီး-ပန်းတင်လမ်းအရှည် ၃ မိုင် ၁ ဖာလုံကို မြေသားလမ်း ဖောက်လုပ်ပါက ကျပ်ငွေ ၂၉.၃၈ သန်း၊ မြေနီလမ်းခင်းခြင်း ဆောင်ရွက်ပါက ကျပ်ငွေ ၃၄.၃၈ သန်း နှင့် သစ်သားတံတား ၉ စင်း အတွက်ကိုလည်း ၆၃.၈ သန်း၊ စုစုပေါင်း ၁၂၇.၅၆ သန်း ကုန်ကျ မည်ဖြစ်ပါတယ်။ သို့ဖြစ်ပါ၍ ကွင်းကြီး-ပန်းတင်လမ်းကို ပဲခူးတိုင်းဒေသကြီးအစိုးရအဖွဲ့နှင့်အတူ ကွင်းဆင်း စစ်ဆေးပြီးတော့ နယ်မြေလူထုနှင့်ထပ်မံညှိနှိုင်းပြီး တောင်သူလယ်သမားများရဲ့ သဘောတူညီချက် ရရှိပါက ပဲခူးတိုင်းဒေသကြီးနဲ့ စည်ပင်သာယာရေးအဖွဲ့ရဲ့ ကျေးလက်ရန်ပုံငွေလျာထားမှုအပေါ်မှာ မူတည်ပြီးတော့ နယ်စပ်ရေးရာဝန်ကြီးဌာနအနေနဲ့ နှစ်အလိုက်ရန်ပုံငွေ တင်ပြတောင်းခံ ဆောင်ရွက် ပေးသွားမည်ဖြစ်ကြောင်း တင်ပြအပ်ပါတယ်ခင်ဗျား။ (ဩဘာသံများ)</speech>
</Q-A>
<Q-A>
<title>ကဝမြို့နယ်အတွင်းရှိ သက္ကလ-အေးမွန် ၁၂ မိုင်အရှည် မြေသားလမ်းအား ဂဝံခင်းပေးပါရန်နှင့် သစ်သားတံတားငယ်များ တည်ဆောက်ပေးရန်နှင့် စပ်လျဉ်းသည့်မေးခွန်း</title>
<speech type="speaker">ကဝမဲဆန္ဒနယ်မှ ဦးဝင်းစိန် မေးမြန်းဖို့ ဖြစ်ပါတယ်</speech>
<speech><mp id="259">ဦးဝင်းစိန်(ကဝမဲဆန္ဒနယ်)</mp>လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များနှင့် ဧည့်သည်တော်များအားလုံး ကျန်းကျန်းမာမာ ချမ်းချမ်းသာသာရှိပါစေလို့ ဆုတောင်းအပ်ပါတယ်။ ကျွန်တော်ဒီနေ့ မေးမှာကတော့ ပဲခူးတိုင်းဒေသကြီး၊ ကဝမြို့နယ် သက္ကလ-အေးမွန် ကျေးရွာထိ ၁၂ မိုင် အရှည်မြေသားလမ်းကို ရာသီမရွေးသွားလာနိုင်တဲ့ ဂဝံလမ်းခင်းပေးပါရန် ထိုသို့ ခင်းပေးတဲ့နေရာမှာ လည်း လိုအပ်တဲ့နေရာများမှာ သစ်သားတံတားငယ်များဆောက်လုပ်ပေးပါရန် တင်ပြပါတယ်။ ထိုသို့ လုပ်ပေးမည်ဆိုပါက ဘယ်တော့လုပ်ပေးမည်ဆိုတာကို သိရှိလိုပါကြောင်း မေးမြန်းအပ်ပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id="93">ဗိုလ်ချုပ်ဇော်ဝင်း(ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>ဆက်လက်၍ ပဲခူးတိုင်းဒေသကြီး၊ ကဝမဲဆန္ဒနယ် ပြည်သူ့လွှတ်တော်ကိုယ်စားလှယ်ကြီး ဦးဝင်းစိန် ရဲ့ မေးခွန်းကို နယ်စပ်ရေးရာဝန်ကြီးဌာနကိုယ်စား ကျွန်တော်မှ ဆက်လက်ဖြေကြားသွားမှာဖြစ်ပါတယ်။ ပဲခူးတိုင်း ဒေသကြီး၊ ကဝမြို့နယ်အတွင်း သက္ကလ-သရက်ကုန်း- အေးမွန်မြေသားလမ်းဟာ အရှည် ၁၁ မိုင် ရ ဖာလုံ ရှိပြီးတော့ လွန်ခဲ့တဲ့ ၂၀၁၀-၂၀၁၁ ခုနှစ်နဲ့ ၂၀၁၁-၂၀၁၂ ဘဏ္ဍာရေးနှစ်တို့မှာ ဦးစီးဌာန ရန်ပုံငွေ ၃၄.၇၅ သန်း၊ အဖွဲ့ရန်ပုံငွေ ၃ သန်း၊ စုစုပေါင်း ၃၇.၇၅ သန်းနဲ့ ဖောက်လုပ်ခဲ့သော်လည်းပဲ ရေကြီးနစ်မြုပ်မှုကြောင့် ၂ မိုင် ၂ ဖာလုံ ပျက်စီးလျက်ရှိပါတယ်။ အဆိုပါလမ်းမှာ ကျေးရွာ ၁ရ ရွာ လူဦးရေပေါင်း ၄၅၀၀၀ ကျော်ကို သွားလာရေး အသုံးပြုလျက်ရှိတဲ့အပြင် လမ်းပေါ်ရှိ တံတား ၆ စင်းအား ပြုပြင်တည်ဆောက်ရန် လိုအပ်လျက်ရှိပါတယ်။ ပဲခူးတိုင်းဒေသကြီး စည်ပင်သာယာရေး အဖွဲ့ရဲ့ ကွင်းဆင်းစစ်ဆေးချက်အရ သက္ကလ- သရက်ကုန်း- အေးမွန် မြေသားလမ်း ပျက်စီးနေ သောအပိုင်း အရှည် ၂ မိုင် ၂ ဖာလုံကို ပြန်လည်ပြုပြင်ရန်အတွက် ကျပ်ငွေ ၁၅.၃ သန်း ကုန်ကျမည် ဖြစ်ပြီး တံတား ၆ စင်းအတွက် ၁၀၇.၇၁ သန်းနှင့် ဂဝံလမ်း ၁၁ မိုင် ရ ဖာလုံ ခင်းခြင်းအတွက် ၅၅၅.၁၈ သန်း၊ စုစုပေါင်း ၆၇၈.၁၉ သန်း ကုန်ကျမှာ ဖြစ်ပါတယ်။ ၂၀၁၂-၂၀၁၃ ဘဏ္ဍာရေးနှစ်မှာ ကျေးလက်ဒေသဖွံ့ဖြိုးရေးဦးစီးဌာန ရန်ပုံငွေ ၂.၁၁ သန်းဖြင့် တံတား ၁ စင်း တည်ဆောက်ခဲ့ပြီးလည်း ဖြစ်ပါတယ်။ လာမယ့် ၂၀၁၃-၂၀၁၄ ဘဏ္ဍာရေးနှစ်မှာ မြေသားလမ်း ၂ မိုင် ၂ ဖာလုံပြုပြင်ခြင်းနှင့် ဂဝံလမ်း ၁ မိုင် ခင်းခြင်းအတွက် ကျပ်ငွေ သန်း ၃၀ နဲ့ တံတား ၁ စင်းအတွက်ကို ၃.၆ သန်းကို ဆောင်ရွက်ပေးသွားမှာဖြစ်ပါတယ်။ ကျန်ရှိတဲ့ သစ်သားတံတား ၄ စင်းတည်ဆောက်ရန်အတွက်ကိုလည်းပဲ ကုန်ကျငွေ ၁၀၂ သန်းကို ၂၀၁၄-၂၀၁၅ ဘဏ္ဍာရေးနှစ်မှာ လျာထားဆောင်ရွက်ပေးသွားမည်ဖြစ်ကြောင်း တင်ပြအပ်ပါတယ်။ ရာသီမရွေးသွားလာနိုင်ရေး အတွက် ဂဝံလမ်းခင်းရန်ကျန်ရှိသော ၁၀ မိုင် ရ ဖာလုံ ဂဝံခင်းခြင်းလုပ်ငန်းကိုလည်းပဲ ပဲခူးတိုင်း ဒေသကြီး အစိုးရအဖွဲ့နဲ့ညှိနှိုင်းပြီးတော့ စည်ပင်သာယာရေးအဖွဲ့မှာ နှစ်စဉ်ရန်ပုံငွေလျာထားစေပါ မယ်။ တိုင်းဒေသကြီးအစိုးရအဖွဲ့ရဲ့ လိုအပ်ချက်အရ ရန်ပုံငွေထပ်မံ တောင်းခံမှု ပေါ်မူတည်ပြီးတော့ နယ်စပ်ရေးရာဝန်ကြီးဌာနမှ နှစ်အလိုက်ရန်ပုံငွေ လျာထားဆောင်ရွက်သွားမည်ဖြစ်ကြောင်း ရှင်းလင်း တင်ပြအပ်ပါတယ်ခင်ဗျား။ (ဩဘာသံများ)</speech>
</Q-A>
<Q-A>
<title>ဆီဆိုင်မြို့နယ်နောင်တော်ဒေသမှတစ်ဆင့် ပွန်ချောင်းကို ဖြတ်ကျော်ဖောက်လုပ်ထားသည့် လမ်းပိုင်းအား မည်သည့်ဘဏ္ဍာရေးနှစ်တွင် အပြီးသတ်ဆောက်လုပ်ပေးနိုင်မည်ကို သိရှိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">မောက်မယ်မဲဆန္ဒနယ်မှ ဦးစိုင်းငေါင်းဆိုင်ဟိန်းမေးမြန်းဖို့ဖြစ်ပါတယ်။</speech>
<speech><mp id="438">ဦးစိုင်းဗောင်းဆိုင်ဟိန်း(မောက်မယ်မဲဆန္ဒနယ်)</mp>ရိုသေလေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များအားလုံး ကျန်းမာရွှင်လန်းကြပါစေကြောင်း နှုတ်ခွန်းဆက်သဂါရဝပြုအပ်ပါတယ်ခင်ဗျား။ ကျွန်တော်ကတော့ ရှမ်းပြည်နယ်တောင်ပိုင်း၊ လင်းခေးခရိုင်၊ မောက်မယ်မဲဆန္ဒနယ်မှ လွှတ်တော်ကိုယ်စားလှယ် ဦးစိုင်းဗောင်းဆိုင်ဟိန်းဖြစ်ပါတယ်ခင်ဗျား။ မောက်မယ်မြို့နယ်၏ ဝေးလံခေါင်သီဒေသဖြစ်သော ကဒူးကြီးကျေးရွာအုပ်စု၏လမ်းပန်းဆက်သွယ်ရေး အဆင့်မြှင့်တင်ပေးနိုင်ရန် မေးခွန်းမေးမြန်းခွင့်တောင်းခံအပ်ပါတယ်ခင်ဗျား။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကဒူးကြီး အုပ်စုသည် မောက်မယ်မြို့နယ်၏ ကျေးရွာအုပ်စု ၈ အုပ်စုအနက် ၁ ခု အပါအဝင်ဖြစ်ပြီး ခြေလျင်တောင်တက်ခရီးဖြင့်သာ ဆက်သွယ်သွားလာနိုင်သော ဒေသဖြစ်ပါတယ်။ ရှေးယခင်က ဖြတ် ၄ ဖြတ်စနစ်ဖြင့် စစ်ဘေးစစ်ဒဏ်အများဆုံးခံခဲ့ရသောဒေသဖြစ်ပါတယ်။ အုပ်ချုပ်ရေးအပိုင်းမှ နယ်မြေစိုးမိုးရန်မလွယ်ကူခြင်း၊ ဘိန်းစိုက်ပျိုးရန် အခွင့်အခါရရှိစေခြင်း စသည့်အားနည်းချက် များစွာတို့ဖြင့် ကျေးလက်လူထုမှာ ပညာရေး၊ ကျန်းမာရေး၊ လူမှုရေးအခက်အခဲများစွာ နိမ့်ကျခြင်းဒဏ်ကို ယနေ့ထိတိုင် ရင်ဆိုင်ခံစားနေရဆဲဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ယခင်ခေတ် ငြိမ်းချမ်းရေးဖော်ဆောင်ရေးကာလတွင် ဆီဆိုင်မြို့နယ်၊ နောင်တော်ဒေသအခြေကျ ရှမ်းပြည်လူမျိုးပေါင်းစုံ ပြည်သူ့လွတ်မြောက်ရေးတပ်ဖွဲ့ ခေါ်ရလလဖမှ အစိုးရနှင့်ငြိမ်းချမ်းရေးရယူခဲ့ပြီး နတလအစီအစဉ်ဖြင့် ကဒူးကြီးဒေသသို့ ဆက်သွယ်ရေးလမ်းများ ဖောက်လုပ်ရန်စီစဉ်ခဲ့ဖူးပါသည်။ ဆီဆိုင်မြို့နယ်၊ နောင်တော်မှတစ်ဆင့် ပွန်ချောင်းကိုဖြတ်ကူး၍ တန်ပေလီတံတားတစ်ခုကို ၁၉၉ရ ခုနှစ်တွင် ဆောက်လုပ်ပေးနိုင်ခဲ့ပါသည်။ သို့ရာတွင် ပွန်ချောင်း အရှေ့ဘက်ခြမ်း မောက်မယ်မြို့နယ်ပိုင်နက် ကဒူးကြီးအုပ်စုနယ်မြေအတွင်းသို့ ဆက်သွယ်ရေးလမ်းချောင်းများ မဖောက်လုပ်နိုင်ခဲ့ပါ။ ယခုအခါ ကျေးလက်လူထုမှ ကိုယ့်အားကိုယ်ကိုးစနစ်ဖြင့် အသုံးပြု သွားလာနိုင်ရန်စီစဉ်ဆောင်ရွက်နေပါတယ်။ ပွန်ချောင်းမှတစ်ဆင့် ဗန်းမတ်ခေါ် ဝမ်မတ် ကျေးရွာ နမ်ဟီးကျေးရွာတို့ကိုဖြတ်ကျော်၍ ကဒူးကြီးကျေးရွာသို့ရောက်ရှိနိုင်မည်ဖြစ်ပြီး ဒေသခံ ရှမ်း၊ ပအို့ဝ်၊ ကယားလူမျိုးများအတွက် စီးပွားဖွံ့ဖြိုးတိုးတက်စေနိုင်မည့် လမ်းကြောကြီးဖြစ်ပါတယ်။ ယနေ့တိုးတက် နေသော ဒီမိုကရေစီခေတ်ကြီးတွင် ကားလမ်းမျှပင်မပေါက်သေးသော ကျေးရွာအုပ်စုများ မရှိသင့်တော့ပါ။ ကျွန်တော့်အနေနှင့် ၅ နှစ်တာပညာရေးဝန်ထမ်းဘဝဖြင့် တာဝန်ထမ်းဆောင် နေထိုင်ခဲ့ရာဒေသဖြစ်သဖြင့် ဒေသခံများ၏အဓိကလိုအပ်ချက်ကို များစွာသိရှိ နားလည်ခွင့် ရရှိခဲ့ပါတယ်။ အကောင်အထည်ဖော်ဆောင်ရွက်ပေးနိုင်ရန်လည်းတင်ပြအပ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကဒူးကြီးဒေသအတွင်း ဆက်သွယ် သွားလာရေးကောင်းမွန်သွားပါက ယခင်သစ်ထုတ်လုပ်ရေးကွင်းမှ လမ်းဟောင်းများကို ပြန်လည် အသုံးပြုနိုင်မည်ဖြစ်ပြီး ဘိန်းအစားထိုးစီမံချက်များ ပညာရေး၊ ကျန်းမာရေးဆိုင်ရာကိစ္စရပ်များ ပြည့်ဝစွာအကောင်အထည် ဖော်ဆောင်ရွက်ပေးနိုင်မည်ဖြစ်ပါသည်။ သို့ဖြစ်ပါ၍ အောက်ပါမေးခွန်း များကို ကဒူးကြီးအုပ်စု မဲဆန္ဒရှင်များကိုယ်စား လွှတ်တော်ဥက္ကဋ္ဌကြီးမှတစ်ဆင့် ရိုသေစွာမေးမြန်း အပ်ပါသည်။ မေးခွန်း (၁) ဆီဆိုင်မြို့နယ်၊ နောင်တော်ဒေသမှတစ်ဆင့် ပွန်ချောင်းကိုဖြတ်ကျော် ဖောက်လုပ်ထားသည့် လမ်းပိုင်း အားဆက်လက်ဆောင်ရွက်ပေးရန် အစီအစဉ်ရှိ/မရှိနှင့် မေးခွန်း(၂) ာရေးကောင်းအစားထိုးစီမည်ဖြစ်ပါသည်။ မည်သည့်ဘဏ္ဍာရေးနှစ်တွင် အပြီးသတ်ဆောက်လုပ်ပေးနိုင်မည်ကို သိရှိလိုပါသည်။ အားလုံးကို ကျေးဇူးတင်ပါတယ်ခင်ဗျား။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားရန် ဖြစ်ပါတယ်</speech>
<speech><agency id="93">ဗိုလ်ချုပ်ဇော်ဝင်း(ဒုတိယဝန်ကြီး၊နယ်စပ်ရေးရာဝန်ကြီးဌာန)</agency>ရှမ်းပြည်နယ်၊ မောက်မယ် မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုင်းဗောင်းဆိုင်ဟိန်းရဲ့ မေးခွန်းကို နယ်စပ် ရေးရာဝန်ကြီးကိုယ်စား ကျွန်တော်မှဆက်လက်ဖြေကြားသွားပါမယ်။ ရှမ်းပြည်နယ်တောင်ပိုင်း၊ ဆီဆိုင်မြို့နယ်၊ နောင်တော် နှင့် ကဒူးကြီးဒေသမှာ ၁၉၉၄-၁၉၉၅ ဘဏ္ဍာရေးနှစ်ကနေ ၂၀၀၁-၂၀၀၂ ခု ဘဏ္ဍာနှစ်များအတွင်းမှတော့ ဆီဆိုင်-နောင်တော်လမ်း ၁၁ မိုင် ၆ ဖာလုံ ကျောက်ခင်းခြင်းနှင့် ပြုပြင်ထိန်းသိမ်းရေးလုပ်ငန်းများ ဆောင်ရွက်ပေးခဲ့ပြီး ဖြစ်ပါတယ်။ ၂၀၀၀ မှ ၂၀၀၅ ဘဏ္ဍာနှစ် မှတော့ ပွန်ချောင်း-ကဒူးကြီးမြေသားလမ်းကို ၂၁ မိုင် ၄ ဖာလုံ ကို ပြုပြင်ထိန်းသိမ်းရေး လုပ်ငန်းများဆောင်ရွက်ပေးခဲ့ပါတယ်။ ရှမ်းပြည်နယ်ဒေသဆိုင်ရာ လုပ်ငန်းကော်မတီအနေနဲ့ နှစ် ၂၀ စီမံကိန်းမှာ ဆီဆိုင်မြို့နယ် ပွန်ချောင်းတံတားမှ မောက်မယ်မြို့နယ် ဝမ်မတ်-နားဟီး-ကဒူးကြီး မြေလမ်းပိုင်း ၂၉မိုင် ၄ဖာလုံ ကျောက်ခင်းရန်အတွက်ကို နှစ်အလိုက် နှစ် ၂၀ စီမံကိန်းနှင့် လျာထားရာမှာ ၂၀၁၄-၂၀၁၅ ဘဏ္ဍာနှစ်မှ ၂၀၁၈-၂၀၁၉ အထိ ၁ နှစ်လျှင် ၆ မိုင်နှုန်းဖြင့် လျာထားခဲ့ကြောင်း တွေ့ရှိရပါတယ်။ ပထမအကြိမ် အမျိုးသားလွှတ်တော် သတ္တမပုံမှန်အစည်းအဝေးမှာ ရှမ်းပြည်နယ်၊ အမှတ်(၉) မဲဆန္ဒနယ်၊ အမျိုးသားလွှတ်တော်ကိုယ်စားလှယ် ဦးနေဝင်းထွန်းရဲ့ ယခင်မေးမြန်းချက်အရနောင်တော်- ပွန်ချောင်း-ဗန်းမတ်(ဝမ်မတ်)လမ်းပေါ်မှာရှိတဲ့ ပွန်ချောင်းတံတား ပေ၂၀၀ကို ၂၀၁၃၂၀၁၄ ခု ဘဏ္ဍာရေးနှစ်မှာ နယ်စပ်ရေးရာဝန်ကြီးဌာနဖွံ့ဖြိုးရေးရန်ပုံငွေနဲ့ လမ်းတံတားလုပ်ငန်းများဆောင်ရွက်ရန်အတွက်ကို ကျပ်ငွေသန်း ၂၀၀ လျာထားဆောင်ရွက်ပေးမည်ဖြစ်ကြောင်း တင်ပြခဲ့ပြီး ဖြစ်ပါတယ်။ အထူးစီမံကိန်းအနေနဲ့ ဒီတံတားအတွက် လိုအပ်ချက်များကိုလည်းပဲ ၂၀၁၃-၂၀၁၄ ခု ဘဏ္ဍာရေးနှစ် ဖြည့်စွက်ရန်ပုံငွေမှာ ဆက်လက်လျာထား ပေးမည်ဖြစ်ကြောင်း တင်ပြအပ်ပါတယ်။ ရှမ်းပြည်နယ်၊ မောက်မယ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုင်းငေါင်းဆိုင်ဟိန်းရဲ့ မေးမြန်းချက်ပါ နောင်တော်-ပွန်ချောင်း လမ်းမြေသား ရ မိုင် ကျောက်ခင်းခြင်းအတွက်ကိုတော့ ရန်ပုံငွေကို ၂၀၁၄-၂၀၁၅ ခု ဘဏ္ဍာနှစ်မှာ နယ်စပ်ရေးရာဝန်ကြီးဌာန၊ နယ်စပ်ဒေသ ဖွံ့ဖြိုးရေးရန်ပုံငွေမှာ ထည့်သွင်းလျာထားပေးသွားပါမယ်။ ဆက်လက်ပြီးတော့ ပွန်ချောင်းတံတားမှ မောက်မယ်မြို့နယ် ဝမ်မတ်(ဗန်းမတ်)-နားဟီး-ကဒူးကြီးလမ်း ၂၉ မိုင် ၄ ဖာလုံ ကျောက်ခင်းရန် အတွက်ကို ရှမ်းပြည်နယ်ဒေသဆိုင်ရာလုပ်ငန်းကော်မတီမှ တင်ပြထားခဲ့တဲ့ နှစ် ၂၀ စီမံကိန်းအရ နယ်မြေဒေသအပေါ် မှာအကျိုးပြုမှုအခြေအနေအပေါ်မှာ လေ့လာဆန်းစစ်ပြီး ဆက်လက်ပြီးတော့ နှစ်အလိုက်လျာထား ဆောင်ရွက်ပေးသွားမည်ဖြစ်ကြောင်း ရှင်းလင်းဖြေကြားအပ်ပါတယ်ခင်ဗျား။ (ဩဘာသံများ)</speech>
</Q-A>
<Q-A>
<title>အင်္ဂပူ-ဘဲပြားလမ်းအား ကျောက်ခင်းလမ်းအဖြစ် ဆောင်ရွက်ရာတွင် သစ်သားတံတားကြီး၊ တံတား ငယ်များအား စတင်ဆောင်ရွက်ပေးနိုင်မှု ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">အင်္ဂပူမဲဆန္ဒနယ်မှ ဦးမောင်မောင်စိုးမေးမြန်းဖို့ ဖြစ်ပါတယ်</speech>
<speech><mp id="480">ဦးမောင်မောင်စိုး(အင်္ဂပူမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားသည့်ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေလို့ ကျွန်တော့်အနေနဲ့ နှုတ်ခွန်းဆက်သဂါရဝပြုအပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး၊ အင်္ဂပူမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမောင်မောင်စိုးဖြစ်ပါတယ်။ ကျွန်တော့်အနေနဲ့ မေးမြန်းသွားမှာကတော့ အင်္ဂပူမြို့နယ်ပြည်သူများမျှော်လင့်နေတဲ့ အင်္ဂပူ- ဘဲပြားလမ်း အရှည်မိုင် ၁၁ မိုင် ၄ ဖာလုံအား ရာသီမရွေးသွားလာနိုင်ရန်အ တွက်နှစ်အလိုက်အစီအမံဖြင့် ကျောက်ခင်းလမ်းအဖြစ် ဆောင်ရွက်ရာတွင်လိုအပ်သော သစ်သား တံတားကြီး၊ တံတားငယ်များအား စတင်ဆောင်ရွက်ပေးနိုင်မှုရှိ/မရှိတင်ပြမေးမြန်းသွားမှာ ဖြစ်ပါတယ်။ ပြည်သူ့လွှတ်တော်ဥက္ကဋ္ဌကခင်ဗျား။ ပထမအကြိမ်ပြည်သူ့လွှတ်တော် တတိယပုံမှန်အစည်းအဝေးမှာ အင်္ဂပူ- ဘဲပြားလမ်းဟာ ရာသီမရွေးသွားလာနိုင်ရန် ကြယ်ပွင့်ပြမေးခွန်းအား ကျွန်တော်မှမေးမြန်း ခဲ့ပါတယ်။ အဆိုပါမေးခွန်းအား နယ်စပ်ရေးရာဝန်ကြီးဌာန၊ ပြည်ထောင်စုဝန်ကြီးကိုယ်စား၊ ဒုတိယ ဝန်ကြီးမှ ၂၀၁၂ ခုနှစ် မတ်လ ၁၉ ရက်နေ့ နေ့စွဲပါစာအမှတ်ဖြင့်ဖြေကြားစာရရှိခဲ့ပါတယ်။ ဒုတိယဝန်ကြီးရဲ့ ဖြေကြားစာ၊ ဖြေကြားချက်မှာ အင်္ဂပူ- ဘဲပြားလမ်းတစ်လျှောက်တွင် သစ်သားတံတား ကြီး၊ တံတားငယ် ၁၅ စင်းရှိပြီး နှစ်ကာလကြာမြင့်စွာဖြင့် ပျက်စီးချို့ယွင်းမှုများ ရှိနေပါသဖြင့် ရာသီမရွေးသွားလာနိုင်ရန်ဆောင်ရွက်မည်ဆိုပါက ခန့်မှန်းကုန်ကျငွေများပြားသဖြင့် မြို့နယ်စည်ပင် သာယာရေးအဖွဲ့ရန်ပုံငွေရရှိမှုအပေါ်မူတည်ပြီး နှစ်အလိုက်အစီအမံဖြင့်ဆောင်ရွက်မည်ဖြစ်ကြောင်း စာဖြင့်ဖြေကြားခဲ့ပါတယ်။ အင်္ဂပူမြို့နယ်ပြည်သူများကလည်း အင်္ဂပူ- ဘဲပြားလမ်းအတွက် ၂၀၁၃၂၀၁၄ ဘဏ္ဍာနှစ်အတွင်း ရန်ပုံငွေစောင့်မျှော်ပြီး ဆောင်ရွက်ပေးနိုင်မှုကို မျှော်လင့်နေပါသော်လည်း ရန်ပုံငွေမပါရှိပါသဖြင့် ယခုလာမည့် ၂၀၁၄-၂၀၁၅ ဘဏ္ဍာနှစ်တွင် သစ်သားတံတားကြီး၊ တံတားငယ် တည်ဆောက်ခြင်းလုပ်ငန်းကို ရန်ပုံငွေ တင်ပြဆောင်ရွက်ပေးနိုင်မှုရှိ/ မရှိ မိဘပြည်သူများကိုယ်စားပြည်သူ့လွှတ်တော် ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ အားလုံးကိုကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="93">ဗိုလ်ချုပ်ဇော်ဝင်း(ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ နယ်စပ်ရေးရာဝန်ကြီးဌာနကိုယ်စား ကျွန်တော်မှ ဧရာဝတီတိုင်းဒေသ ကြီး၊ အင်္ဂပူမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမောင်မောင်စိုးရဲ့ မေးခွန်းကို ပြန်လည် ဖြေကြားသွားမှာ ဖြစ်ပါတယ်။ ဧရာဝတီတိုင်းဒေသကြီး၊ အင်္ဂပူ-ဘဲပြားလမ်းဟာ အရှည် ၁၁ မိုင် ၄ ဖာလုံမြေသားလမ်းဖြစ်ပြီးတော့ ကျေးရွာ ၁၅ ရွာမှာရှိတဲ့ လူဦးရေ ၂၈၀၀ ကျော်ကို အကျိုးပြု တဲ့ လမ်းပဲဖြစ်ပါတယ်။ မြေသားလမ်းကျောက်ခင်းခြင်းအဆင့် မြှင့်တင်ပါက ၈၀၃.၂ရ သန်းနှင့် တံတား ၁၅ စင်းပြုပြင်တည်ဆောက်ပါက ၈၄.၉၈၅ သန်း ကုန်ကျမည်ဖြစ်တဲ့အတွက် စုစုပေါင်း ကျပ်သန်း ပေါင်း ၈၈၀ ကျော်ကုန်ကျမှာဖြစ်ပါတယ်။ ပထမအကြိမ်ပြည်သူ့လွှတ်တော် တတိယပုံမှန်အစည်း အဝေးမှာ အင်္ဂပူ- ဘဲပြား ကျောက်ခင်းခြင်းလမ်းလုပ်ငန်းကို မြို့နယ်စည်ပင်သာယာရေးရန်ပုံငွေပေါ် မူတည်ပြီးတော့ နှစ်အလိုက်အစီအမံဖြင့် ဆောင်ရွက်သွားမည်ဖြစ်ကြောင်း ဖြေကြားခဲ့သည့်အတွက် မြို့နယ်စည်ပင်သာယာရေးအဖွဲ့ရန်ပုံငွေ ၇.၂ သန်းနှင့် ၂၀၁၃-၂၀၁၄ ဘဏ္ဍာရေးနှစ်မှာ အရှည် ၂ မိုင် သဲရောချောင်းကျောက်ခင်းခြင်းလမ်းအတွက် လျာထားပြီးဖြစ်တဲ့အပြင် ကျေးလက်ဒေသဖွံ့ဖြိုးရေး ဦးစီးဌာနရန်ပုံငွေနှင့် ၆၉.၈၅ သန်းအပြင် ကျောက်ခင်းခြင်းလမ်း ၁ မိုင်ခင်းရန် လျာထားခဲ့ပြီးဖြစ်ပါတယ်။ အဆင့်မြှင့်တင်ရန်ကျန်ရှိတဲ့ လမ်းတံတားလုပ်ငန်းများကို နယ်စပ်ရေးရာဝန်ကြီးဌာန၊ ကျေးလက်ဒေသဖွံ့ဖြိုးရေးဦးစီးဌာနရဲ့ ၂၀၁၄-၂၀၁၅ ဘဏ္ဍာရေးနှစ်မှာရန်ပုံငွေ ၃၄၉.၂၅ သန်းနှင့် ကျောက်ခင်းလမ်း ၅ မိုင်ကိုလည်းကောင်း၊ ၂၀၁၄-၂၀၁၅ ဘဏ္ဍာရေးနှစ် ဖြည့်စွက် ရန်ပုံငွေမှာ ကျပ် ၃၈၄.၁၇၅ သန်းနှင့် ကျောက်ခင်းလမ်း၊ ကျောက်ချောလမ်း ၅ မိုင် ၄ ဖာလုံကိုလည်း ကောင်း လျာထားဆောင်ရွက်ပေးသွားမည်ဖြစ်ကြောင်း တင်ပြအပ်ပါတယ်။ ဆက်လက်၍ တံတား ၁၅ စင်း ပြုပြင်ဆောင်ရွက်ခြင်းလုပ်ငန်းကိုတော့ ဧရာဝတီတိုင်းဒေသကြီး စည်ပင်သာယာရေးအဖွဲ့မှ ကွင်းဆင်း စစ်ဆေးစေပြီးတော့ သက်ဆိုင်ရာတိုင်းဒေသကြီးအစိုးရအဖွဲ့ရဲ့ လိုအပ်သောရန်ပုံငွေတောင်းခံမှု အပေါ်မှာ မူတည်ပြီးတော့ နယ်စပ်ရေးရာဝန်ကြီးဌာနမှ နှစ်အလိုက် ရန်ပုံငွေလျာထား ဆောင်ရွက်ပေး သွားမည်ဖြစ်ကြောင်း ရှင်းလင်းတင်ပြအပ်ပါတယ်ခင်ဗျား။ (ဩဘာသံများ)</speech>
</Q-A>
<Q-A>
<title>ဓနုဒေသအတွင်း ဘက်စုံဖွံ့ဖြိုးတိုးတက်စေရေးလုပ်ငန်းအစီအစဉ်များ ရေးဆွဲရေးကိစ္စနှင့်စပ်လျဉ်း သည့်မေးခွန်း</title>
<speech type="speaker">ရွာငံမဲဆန္ဒနယ်မှ ဦးအောင်သိန်း မေးမြန်းဖို့ဖြစ်ပါတယ်။</speech>
<speech><mp id="424">ဦးအောင်သိန်း(ရွာငံမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနဲ့ ပြည်သူ့လွှတ်တော်ကိုယ်စားလှယ်တော်များ၊ ပြည်ထောင်စုအဆင့်တာဝန်ရှိပုဂ္ဂိုလ်များနှင့် ဧည့်သည်တော် များအားလုံးကို မင်္ဂလာပါလို့ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ ရှမ်းပြည်နယ်တောင်ပိုင်း၊ ဓနုကိုယ်ပိုင်အုပ်ချုပ်ခွင့်ရဒေသ ရွာငံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်သိန်း ဖြစ်ပါတယ်။ ဥက္ကဋ္ဌကြီးခင်ဗျား။ ဓနုကိုယ်ပိုင်အုပ်ချုပ်ခွင့်ရဒေသတွင် ပင်းတယမြို့နယ် နှင့် ရွာငံမြို့နယ် နှစ်မြို့နယ် ပါဝင်ပါတယ်။ ယခုနှစ် ဇူလိုင်လ ၁၅ ရက်နေ့စွဲဖြင့် ထုတ်ပြန်ထားသော ဓနုဒေသဦးစီးအဖွဲ့၏ စာရင်းများအရ ရွာငံမြို့နယ်တွင် အိမ်ခြေပေါင်း ၁၅၈၂၉ အိမ်၊ လူဦးရေ ၇၈၆၅၁ ဦးရှိပြီး၊ ပင်းတယမြို့နယ်တွင် အိမ်ခြေပေါင်း ၁၄၃၆၄ အိမ်၊ လူဦးရေ ၇၆၀၀၁ ဦးရှိပါတယ်။ ရွာငံမြို့နယ်က ပင်းတယမြို့နယ်ထက် ၁၄၆၅ အိမ်နှင့် လူဦးရေ ၂၆၅၀ ဦး ပိုများပါတယ်။ ပြည်ထောင်စုသမ္မတမြန်မာနိုင်ငံတော်ဖွဲ့စည်းပုံအခြေခံဥပဒေပုဒ်မ ၂၇၉ တွင် ကိုယ်ပိုင်အုပ်ချုပ်ခွင့်ရ တိုင်း သို့မဟုတ် ကိုယ်ပိုင်အုပ်ချုပ်ခွင့်ရဒေသဦးစီးအဖွဲ့ သည် ပြည်ထောင်စုအစိုးရ၏ မူဝါဒများနှင့် မဆန့်ကျင်စေဘဲ မိမိနယ်မြေဒေသအတွင်း ဘက်စုံဖွံ့ဖြိုးတိုးတက်စေရေးအတွက် အကောင်အထည် ဖော်ဆောင်ရွက်နိုင်ရန် လုပ်ငန်းအစီအစဉ်များကို ရေးဆွဲလျက် သက်ဆိုင်ရာတိုင်းဒေသကြီး သို့မဟုတ် ပြည်နယ်အစိုးရတို့နှင့်ညှိနှိုင်းထားရှိရမည်ဟု ဖော်ပြပါရှိပါတယ်။ ဥက္ကဋ္ဌကြီးခင်ဗျား။ ဓနုကိုယ်ပိုင် အုပ်ချုပ်ခွင့်ရဒေသဦးစီးအဖွဲ့ အလုပ်အမှုဆောင်ကော်မတီတွင် ပင်းတယမြို့နယ်နှင့် ရွာငံမြို့နယ်တို့မှ ပြည်နယ်လွှတ်တော်ကိုယ်စားလှယ်တစ်ဦးစီနှင့် တပ်မတော်သားကိုယ်စားလှယ်တစ်ဦး ပေါင်းသုံးဦး ဖြင့် ဖွဲ့စည်းထားပြီး ၎င်းကော်မတီတွင် ဥက္ကဋ္ဌအဖြစ် ပင်းတယမြို့နယ်မှ ရှမ်းပြည်နယ် လွှတ်တော် ကိုယ်စားလှယ်က တာဝန်ယူဆောင်ရွက်ပါတယ်။ ကျန်နှစ်ဦးက အဖွဲ့ဝင်များဖြစ်ကြပါတယ်။ ၂၀၁၂၂၀၁၃ ဘဏ္ဍာနှစ် ဖြည့်စွက်ခွင့်ပြု ငွေစာရင်းနှင့် ၂၀၁၃-၂၀၁၄ ဘဏ္ဍာနှစ်ခွင့်ပြု ငွေစာရင်းများတွင် နယ်စပ်ရေးရာဝန်ကြီးဌာန လက်အောက်ရှိ ဦးစီးဌာနများ၏ အစီအစဉ်ဖြင့် ဓနုနယ်မြေဒေသအတွင်း ဘက်စုံဖွံ့ဖြိုးတိုးတက်ရေးလုပ်ငန်းများဆောင်ရွက်ရန် လျာထားချက်များတွင် ရွာငံမြို့နယ်နှင့် ပင်းတယ မြို့နယ် ညီမျှမှုမရှိဘဲ ပင်းတယမြို့နယ်က ရွာငံမြို့နယ်ထက် ပိုမိုများပြားနေသည်ကို လေ့လာတွေ့ရှိနေ ရပါတယ်။ သို့ဖြစ်၍ မေးခွန်း(၁)အနေဖြင့် ဤလျာထားတင်ပြချက်များသည် ဓနု ကိုယ်ပိုင် အုပ်ချုပ်ခွင့်ရဒေသဦးစီးအဖွဲ့ အလုပ်အမှုဆောင်ကော်မတီဝင် အများစုတက်ရောက်ညှိနှိုင်း ဆွေးနွေးဆုံးဖြတ်ကြပြီးမှ အတည်ပြု ရေးဆွဲထားသော လုပ်ငန်းအစီအစဉ်လျာထားချက်များ ဟုတ်သည် မဟုတ် သည်ဆိုသည်ကို သိရှိလိုပါတယ်။ ဥက္ကဋ္ဌကြီးခင်ဗျား။ မေးခွန်း(၂)အနေဖြင့် အကယ်၍ အဆိုပါ လျာထားချက်များသည်ဒေသဦးစီးအဖွဲ့ဝင်အများစုမသိရှိရဘဲဒေသဦးစီးအဖွဲ့ဝင်တစ်ဦးတစ်ယောက်၏ ဆန္ဒသဘောထားသက်သက်ဖြင့် ရေးဆွဲတင်ပြထားသည့် လုပ်ငန်းလျာထားချက်များဖြစ်နေမည် ဆိုပါက ဓနုကိုယ်ပိုင်အုပ်ချုပ်ခွင့်ရဒေသအတွင်း စည်းလုံးညီညွတ်မှု မပြိုကွဲစေရန်အတွက် လည်းကောင်း၊ တစ်ဖက်စောင်းနင်းတိုးတက်ခြင်းမျိုးမဟုတ်ဘဲ ဒေသတွင်း နှစ်မြို့နယ်အညီအမျှ တစ်ပြေးညီတိုးတက်နိုင်စေရန်အတွက်လည်းကောင်း နိုင်ငံတော်မှ မည်ကဲ့သို့ ဆက်လက်ညှိနှိုင်း စီစဉ်ဆောင်ရွက်ပေးနိုင်မည်ဆိုသည်ကို သိရှိလိုပါသဖြင့် ဥက္ကဋ္ဌကြီးမှတစ်ဆင့် ဓနုဒေသအတွင်းနေ မဲဆန္ဒရှင် နယ်သူနယ်သားများကိုယ်စား မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="93">ဗိုလ်ချုပ်ဇော်ဝင်း(ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ရှမ်းပြည်နယ်၊ ရွာငံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်သိန်းရဲ့ မေးခွန်းကို နယ်စပ်ရေးရာဝန်ကြီးဌာနကိုယ်စား ကျွန်တော်မှ ဆက်လက်ဖြေကြားသွား ပါမယ်။ နယ်စပ်ရေးရာဝန်ကြီးဌာနအနေနဲ့ နယ်စပ်ဒေသနှင့် တိုင်းရင်းသား လူမျိုးများဖွံ့ဖြိုး တိုးတက်ရေးအကောင်အထည်ဖော်ရေးလုပ်ငန်းကော်မတီမှ ဦးစီးပြီးတော့ နှစ်စဉ် ၅ နှစ်စီမံကိန်း များဖြင့် ဆောင်ရွက်လျက်ရှိရာမှာ ဒေသဖွံ့ဖြိုးတိုးတက်ရေးလုပ်ငန်းများ အကောင်အထည်ဖော် ဆောင်ရွက်တဲ့နေရာမှာ ကိုယ်ပိုင်အုပ်ချုပ်ခွင့်ရတိုင်းဒေသများမှ ဒေသအတွင်း အမှန်တကယ် ဆောင်ရွက်သင့်တဲ့ လုပ်ငန်းများကို ကြိုတင်သိရှိပြီး စနစ်တကျစီမံဆောင်ရွက်နိုင်ရန်အတွက် ကိုယ်ပိုင်အုပ်ချုပ်ခွင့်ရဒေသဦးစီးအဖွဲ့ဥက္ကဋ္ဌများကို ၁၅-၈-၂၀၁၂ မှာ ကျွန်တော်တို့ နယ်စပ်ရေးရာ ဝန်ကြီးဌာနမှာ လုပ်ငန်းညှိနှိုင်းအစည်းအဝေးများ ပြုလုပ်ညှိနှိုင်းခဲ့ပြီးဖြစ်ပါတယ်။ ဒီအစီအမံများဟာ သက်ဆိုင်ရာအုပ်ချုပ်ခွင့်ရဦးစီးဌာနဥက္ကဋ္ဌများရဲ့ အတည်ပြု တင်ပြချက်များပဲ ဖြစ်ပါတယ်။ ယခု ၂၀၁၃-၂၀၁၄ ဘဏ္ဍာရေးနှစ်မှာ နယ်စပ်ရေးရာဝန်ကြီးဌာနရဲ့ ရန်ပုံငွေမှာ ရွာငံမြို့နယ်အတွက် နယ်စပ်ဖွံ့ဖြိုးရေးရန်ပုံငွေမှ ခွင့်ပြု လုပ်ငန်းများအနက်မှာ လမ်းတံတားလုပ်ငန်း၊ ပညာရေးလုပ်ငန်း၊ ကျန်းမာရေးလုပ်ငန်း၊ စိုက်ပျိုးရေးလုပ်ငန်းရေရရှိရေးလုပ်ငန်း၊ သာသနာရေးလုပ်ငန်းနဲ့ စုစုပေါင်း လုပ်ငန်း ရ ခု အနက်မှာ စုစုပေါင်းကျပ်ငွေပေါင်း ၄၆၁.၆ သန်း လျာထားဆောင်ရွက်ပေးခဲ့တာ ဖြစ်ပါတယ်။ အလားတူပဲ ဓနုကိုယ်ပိုင်အုပ်ချုပ်ခွင့်ရဒေသ ပင်းတယမြို့နယ်အတွင်းမှာ ၂၀၁၃-၂၀၁၄ မှာလမ်းတံတား၊ ပညာရေး၊ ကျန်းမာရေး၊ စိုက်ပျိုးရေး၊ ရေရရှိရေး၊ မွေးမြူရေး၊ စွမ်းအင်၊ သာသနာရေး၊ ပြည်သူ့ဆက်ဆံရေးလုပ်ငန်း စုစုပေါင်းလုပ်ငန်းအတွက်ကို ကျပ်ငွေသန်းပေါင်း ၁၉၆၅.၄၇၅ သန်း လျာထားချမှတ်ပေးခဲ့ပါတယ်။ ထို့အတူ ၂၀၁၃-၂၀၁၄ ဘဏ္ဍာရေးနှစ်မှာ ကျေးလက်ဒေသရန်ပုံငွေ အနေနဲ့ ရွာငံမြို့မှာ လမ်းတံတားလုပ်ငန်းအတွက် ၂၅ မိုင် ၂ ဖာလုံအတွက်ကို ကျပ်ငွေ ကျပ်သန်း ၈၁၇.၄၈ သန်းနဲ့ တံတားလုပ်ငန်းပေါင်း ၇၂ ပေအတွက် ၁၅.၆ သန်း စုစုပေါင်း ၈၃၃.၀၈ သန်း လျာထားပေးခဲ့ပါတယ်။ ဒါ့အပြင် ကျေးလက်ဒေသဖွံ့ဖြိုးရေးရန်ပုံငွေကပဲ ပင်းတယမြို့နယ်အတွင်းမှာ ကျွန်တော်တို့ လမ်းတံတားလုပ်ငန်းနဲ့ တံတားလုပ်ငန်းများ စုစုပေါင်း ငွေကျပ်သန်းပေါင်း ၇၃၆.၈၅ သန်း လျာထားဆောင်ရွက်ပေးခဲ့တာဖြစ်ပါတယ်။ ဒီလုပ်ငန်းများကို ဆောင်ရွက်တဲ့အပိုင်းမှာ ဓနု ကိုယ်ပိုင်အုပ်ချုပ်ခွင့်ရဒေသဦးစီးအဖွဲ့အနေနဲ့ ၂၀၁၃-၂၀၁၄ ဘဏ္ဍာရေးနှစ် လုပ်ငန်းလျာထား စီမံချက်ကို ဝန်ကြီးဌာနအနေနဲ့ တောင်းခံခဲ့ပါတယ်။ ၂၀၁၃ ခုနှစ်၊ ဧပြီလ ၁၃ ရက်နေ့မှာ ပြုလုပ်တဲ့ လုပ်ငန်းအစည်းအဝေးမှာလည်းပဲ သက်ဆိုင်ရာဒေသမှာရှိတဲ့ ပြည်နယ်/တိုင်းဒေသက လုံခြုံရေးနဲ့ နယ်စပ်ရေးရာဝန်ကြီးဌာနမှ ဝန်ကြီးများ၊ ကိုယ်ပိုင်အုပ်ချုပ်ခွင့်ရဦးစီး ဥက္ကဋ္ဌများ၊ ဦးစီးဌာနများမှ ညွှန်ချုပ်များ၊ ညွှန်ကြားရေးမှူးများ တက်ရောက်ပြီးတော့ ၂၀၁၃-၂၀၁၄ ဘဏ္ဍာရေးနှစ်မှာဆောင်ရွက်မယ့်ဒေသဆိုင်ရာလုပ်ငန်းများကို ထပ်မံဆွေးနွေးအတည်ပြုခဲ့ပါတယ်။ ဓနုကိုယ်ပိုင် အုပ်ချုပ်ခွင့်ရအဖွဲ့ သည်လည်းပဲ ၂၀၁၃ ခုနှစ်၊ ဇန်နဝါရီလ ရ ရက်နေ့မှာ ကျင်းပတဲ့ ဦးစီးအဖွဲ့ရဲ့ ပုံမှန်အစည်းအဝေးကို အမှတ်စဉ်(၁/၂၀၁၃)မှာ ဦးစီးအဖွဲ့ဝင်အားလုံး တက်ရောက်ပြီးတော့ ဒေသတွင်းဆောင်ရွက်ရမယ့် ၂၀၁၃-၂၀၁၄ ဘဏ္ဍာရေးနှစ်စီမံကိန်းလုပ်ငန်းများအပါအဝင် လုပ်ငန်း စီမံကိန်းများကို ညှိနှိုင်းဆုံးဖြတ်အတည်ပြုခဲ့ပြီး ရှမ်းပြည်နယ်ဒေသဆိုင်ရာလုပ်ငန်းကော်မတီနဲ့ မိမိတို့ နယ်စပ်ရေးရာဝန်ကြီးဌာနကို ပေးပို့ခဲ့တာ ဖြစ်ပါတယ်။ ဓနုကိုယ်ပိုင်အုပ်ချုပ်ခွင့်ရဒေသ ဦးစီးအဖွဲ့ဝင်အများစုရဲ့ ဆွေးနွေးဆုံးဖြတ်ချက်အရ ရေးဆွဲခဲ့ သော လုပ်ငန်းစီမံချက်များဖြစ်ရေး၊ ဓနုကိုယ်ပိုင်အုပ်ချုပ်ခွင့်ရဒေသမှ မြို့နယ်များ တစ်ဖက်စောင်းနင်း တိုးတက်ခြင်းမျိုးမဟုတ်ဘဲ မြို့နယ်နှစ်ခုအညီအမျှ ဖွံ့ဖြိုးတိုးတက်စေရေးမှာ (၁)အချက်အနေနဲ့ မြို့နယ်အသီးသီးရဲ့ လိုအပ်ချက်အပေါ်မှာ ပွင့်လင်းမြင်သာစွာ တင်ပြဆွေးနွေးခွင့်ရရှိရေး ဖြစ်ပါတယ်။ ဒုတိယအချက်ကတော့ ဆွေးနွေးချက်များမှ ရရှိတဲ့လုပ်ငန်းအစီအစဉ်များကို နှစ်အလိုက် စီမံကိန်း လျာထားချက်များတွင် ထည့်သွင်းရေးကို ဓနုကိုယ်ပိုင်အုပ်ချုပ်ခွင့်ရဦးစီးအဖွဲ့မှ ဦးစီး၍ ဆောင်ရွက် သွားရမှာ ဖြစ်ပါတယ်။ (၃)အချက်အနေနဲ့ကတော့ စီမံကိန်းလျာထားချက်များကို ရှမ်းပြည်နယ်အစိုးရအဖွဲ့သို့ တင်ပြအတည်ပြုချက်လုပ်ဆောင်သွားရန် လိုအပ်ပါကြောင်း တင်ပြအပ်ပါတယ်။ ကိုယ်ပိုင်အုပ်ချုပ်ခွင့်ရဒေများရဲ့ ဖွံ့ဖြိုးရေးလုပ်ငန်းများအား ရန်ပုံငွေတင်ပြတောင်းခံရာမှာလည်းပဲ ဘဏ္ဍာရေးနှစ်အလိုက် ဦးစားပေးဆောင်ရွက်ရမယ့်လုပ်ငန်းများကို သက်ဆိုင်ရာအဖွဲ့အစည်းများမှ မြို့နယ်အဆင့်၊ ကိုယ်ပိုင်အုပ်ချုပ်ခွင့်ရဒေသအဆင့်များမှာ ညှိနှိုင်းပေါင်းစပ်ဆောင်ရွက်သွားရန် လိုအပ်ကြောင်း တင်ပြအပ်ပါတယ်။ သို့ဖြစ်ပါ၍ နယ်စပ်ရေးရာဝန်ကြီးဌာနအနေနဲ့ ကိုယ်ပိုင် အုပ်ချုပ်ခွင့်ရဒေသများရဲ့ ဘက်စုံဖွံ့ဖြိုးတိုးတက်ရေးလုပ်ငန်းစီမံချက်ရေးဆွဲရာမှာ အချက်အလက်များ ပြည့်စုံစွာ ဦးစားပေးဆောင်ရွက်ရမယ့်လုပ်ငန်းများကို သတ်မှတ်နိုင်ရေးအတွက် ကိုယ်ပိုင် အုပ်ချုပ်ခွင့်ရဦးစီးအဖွဲ့အနေနဲ့ စီမံကိန်းလုပ်ငန်းများ အစည်းအဝေးများမှာ သက်ဆိုင်ရာလွှတ်တော် ကိုယ်စားလှယ်များ ပါဝင်ဆွေးနွေးနိုင်ရေး ပေါင်းစပ်ဆောင်ရွက်နိုင်ရေး လိုအပ်ပါကြောင်းနဲ့ဆောင်ရွက်လိုတဲ့ စီမံကိန်းလုပ်ငန်းများကို သက်ဆိုင်ရာပြည်နယ်အစိုးရအဖွဲ့ရဲ့ အတည်ပြုချက်ရယူ တင်ပြညှိနှိုင်း ဆောင်ရွက်ပေးသွားမည် ဖြစ်ပါကြောင်း ရှင်းလင်းတင်ပြအပ်ပါတယ်ခင်ဗျား။ (ဩဘာသံများ)</speech>
</Q-A>
<Q-A>
<title>မြို့နယ်များတွင် Radio လိုင်းအား Digitd စနစ်ဖြင့်လည်းကောင်း၊ FM လိုင်းများ ဖမ်းယူရရှိနိုင်သည့် ဒေသတိုးတက်လာစေရန်လည်းကောင်း၊ မြို့နယ်ထပ်ဆင့်လွှင့်စက်ရုံများမှ တိုးမြှင့်ပေးရန် အစီအစဉ် ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဝန်းသိုမဲဆန္ဒနယ်မှ ဦးစိုးပိုင် မေးမြန်းဖို့ ဖြစ်ပါတယ်</speech>
<speech><mp id="234">ဦးစိုးပိုင်(ဝန်းသိုမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနဲ့ ပြည်သူ့ ကိုယ်စားလှယ်များ၊ ဖိတ်ကြားထားတဲ့ဧည့်သည်တော်များ ကိုယ်စိတ်နှစ်ဖြာကျန်းမာချမ်းသာကြပါစေကြောင်း ဦးစွာဆုမွန်ကောင်းတောင်းရင်း ဂါရဝပြုအပ်ပါတယ်။ ကျွန်တော်ကတော့ စစ်ကိုင်း တိုင်းဒေသကြီး၊ ဝန်းသိုမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုးပိုင်ဖြစ်ပါတယ်။ ကျွန်တော့် အနေနဲ့ ပြန်ကြားရေးဝန်ကြီးဌာနနဲ့ ပတ်သက်တဲ့မေးခွန်းတစ်ခုကို မေးမြန်းသွားမှာ ဖြစ်ပါတယ်ခင်ဗျား။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ကိုယ်စားလှယ်တော်များ၊ ဧည့်သည်တော်များ ခင်ဗျား။ ပြန်ကြားရေးဝန်ကြီးဌာန၊ မြန်မာ့အသံနဲ့ ရုပ်မြင်သံကြားမှ ပြန်ကြားပေးနေမှု၊ ပညာပေးနေမှု၊ ဖျော်ဖြေပေးနေမှု၊ ထုတ်လွှင့်မှုများဟာ ဧပြီလ ၁ ရက်နေ့မှစပြီးတော့ တိုးတက်အောင် ဆောင်ရွက်နေ တာကို ဝမ်းမြောက်ဖွယ်တွေ့မြင်နေရပါတယ်။ သို့သော်လည်းပဲ လုပ်ငန်းခွင်အတွင်းမှာ ကျွန်တော်တို့ တောင်သူလယ်သမားများ၊ အလုပ်သမားများအတွက်ကျတော့ လုပ်ငန်းချိန်မှာ နေ့လည်ပိုင်းတွေမှာ အခက်အခဲရှိနေပါတယ်။ လျှပ်စစ်မီးမရသေးတဲ့ဒေသများအတွက်လည်း အချိန်နဲ့အမျှ ကြည့်ရှုခွင့်၊ လေ့လာခွင့်၊ သိရှိခွင့် မရရှိနိုင်ပါ။ ကျွန်တော်တို့ အခြေခံလူထုအတွက် နောက်ပြီးတော့ ကျွန်တော်တို့ သဘာဝဘေးအန္တရာယ်ကျရောက်တတ်တဲ့ ဒေသများအတွက် ငွေကုန်ကြေးကျ သက်သာစွာနဲ့ အချိန် မရွေးသတင်းရရှိနိုင်တာကတော့ ရေဒီယိုလိုင်းများနဲ့ FM လိုင်းများပဲ ဖြစ်ပါတယ်။ ရေဒီယိုလိုင်းများဟာ နိုင်ငံတဝန်းလုံးကို Digital စနစ်နဲ့ ထုတ်လွှင့်နိုင်မှုမရှိသေးဘဲနဲ့ Andlogue စနစ်နဲ့သာ ထုတ်လွှင့်နေသေးတဲ့အတွက် အသံက ကြည်လိုက်၊ မကြည်လိုက်နဲ့ စိတ်ဝင်စားမှုနည်းပါတယ်။ ဒါကြောင့်မို့ မြို့နယ်တွေမှာ ရေဒီယိုလိုင်းများကို Digital စနစ်နဲ့ ဖမ်းယူနိုင်စေဖို့အတွက် လည်းကောင်း၊ FM လိုင်းများ ဖမ်းယူရရှိတဲ့ ဒေသတိုးတက်နိုင်စေရန်အတွက်လည်းကောင်း မြို့နယ် ထပ်ဆင့်လွှင့်စက်ရုံများမှာ တိုးမြှင့်တပ်ဆင်ပေးရန် အစီအစဉ်ရှိ/မရှိ သိရှိလိုပါကြောင်း ပြည်သူ့ လွှတ်တော်ဥက္ကဋ္ဌကြီးမှတစ်ဆင့် လေးစားစွာ တင်ပြမေးမြန်းအပ်ပါတယ်ခင်ဗျား။ အားလုံးကို ကျေးဇူး တင်ပါတယ်။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုအဖွဲ့အစည်းဝင်က ပြန်လည်ဖြေကြားရန် ဖြစ်ပါတယ်</speech>
<speech><agency id="88">ဦးပိုက်ထွေး(ဒုတိယဝန်ကြီး၊ ပြန်ကြားရေးဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနဲ့ ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော် များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုမွန်ကောင်းတောင်းရင်း မင်္ဂလာ ပါလို့ နှုတ်ခွန်းဆက်သဂါရဝပြုအပ်ပါတယ်။ ကျွန်တော်ကတော့ ပြန်ကြားရေးဝန်ကြီးဌာန ဒုတိယ ဝန်ကြီး ဦးပိုက်ထွေး ဖြစ်ပါတယ်။ ကျွန်တော့်အနေနဲ့ စစ်ကိုင်းတိုင်းဒေသကြီး၊ ဝန်းသိုမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုးပိုင်ရဲ့ မေးခွန်းနဲ့ပတ်သက်ပြီး ရှင်းလင်းတင်ပြသွားမှာ ဖြစ်ပါတယ်။ ပြန်ကြားရေးဝန်ကြီးဌာန၊ မြန်မာ့အသံနှင့် ရုပ်မြင်သံကြားအနေနဲ့ မြန်မာ့အသံ ရေဒီယိုအစီအစဉ်ကို လှိုင်းလတ်(Medium Wave)နဲ့လည်းကောင်း၊ လှိုင်းတို(Short wave)နဲ့ လည်းကောင်း၊ တစ်နိုင်ငံလုံးကို ထုတ်လွှင့်ပေးလျက်ရှိပါတယ်။ ၎င်းအပြင် မြစ်ကြီးနား၊ ဗန်းမော်၊ တောင်ကြီး၊ ကျိုင်းတုံ၊ မူဆယ်၊ တာချီလိတ်၊ မြဝတီ၊ ကော့သောင်းမြို့များတွင် မြန်မာ့အသံရေဒီယို အစီအစဉ်ကို FM စနစ်ဖြင့် ထုတ်လွှင့်ပေးလျက်ရှိပါတယ်။ မြန်မာ့အသံရေဒီယို အစီအစဉ်များကို Medium Wave နဲ့ Short Wave တို့ထက် ပိုမို အရည်အသွေးကောင်းမွန်တဲ့ FM စနစ်ဖြင့် တိုးချဲ့ ထုတ်လွှင့်ရန် ဆောင်ရွက်လျက်ရှိပါတယ်။ ၂၀၁၃-၂၀၁၄ ဘဏ္ဍာရေးနှစ်မှာ 2KW FM Transmitter ၁၃ ခုကို လွိုင်ကော်၊ ကနီ၊ စစ်ကိုင်း၊ မြိတ်၊ ပဲခူး၊ မင်းဘူး၊ ပုပ္ပါး၊ ပျဉ်းမနား၊ မော်လမြိုင်၊ စစ်တွေ၊ ရန်ကုန်၊ လားရှိုးနဲ့ ပုသိမ်မြို့များရှိ ရုပ်သံထပ်ဆင့်လွှင့်စက်ရုံများမှာ တပ်ဆင်ဆောင်ရွက်သွားမှာဖြစ်ပါတယ်။ ၂၀၁၄-၂၀၁၅ ဘဏ္ဍာရေးနှစ်မှာလည်း မြစ်ကြီးနား၊ ဘားအံ၊ ဟားခါး၊ မုံရွာ၊ ထားဝယ်၊ တပ်ကုန်း၊ ပြည်၊ တောင်ငူ၊ ဘီးလင်း၊ ပခုက္ကူ၊ ပိန္နဲတောင်၊ သီပေါ၊ ကျောင်းကုန်းစတဲ့ မြို့ ၁၃ မြို့မှာလည်းကောင်း၊ ၂၀၁၅-၂၀၁၆ ဘဏ္ဍာရေးနှစ်မှာ ပူတာအို၊ ဘောလခဲ၊ လှိုင်းဘွဲ၊ မင်းတပ်၊ ခန္တီး၊ ရေဦး၊ မိတ္ထီလာ၊ ညောင်လေးပင်၊ တောင်တွင်းကြီး၊ မောင်တော၊ ကွမ်းလုံ၊ လပွတ္တာ၊ ဘိုကလေးမြို့ ၁၃ မြို့မှာ လည်းကောင်း တပ်ဆင်ရန် လျာထားဆောင်ရွက်လျက်ရှိကြောင်း တင်ပြအပ်ပါတယ်။ လက်ရှိအားဖြင့် ရေကူးအသံလွှင့်စက်ရုံမှာရှိတဲ့ 100 KW Medium Wave နဲ့ 50 Kw Short Wave လွှင့်စက်များဟာ သက်တမ်း ၂၅ နှစ်ကျော်ရှိနေတဲ့အတွက် ထုတ်လွှင့်မှုအား ပိုမိုကောင်းမွန် စေရန် 200 KW Medium Wave လွှင့်စက်နဲ့ 50 Kw Short Wave လွှင့်စက်အသစ်များ ဝယ်ယူတပ်ဆင်ပြီး တိုးချဲ့ထုတ်လွှင့်သွားမှာ ဖြစ်ပါတယ်။ ရေဒီယိုထုတ်လွှင့်မှုကို Andlogue စနစ်ဖြင့် 209 6205gocjošğulosası Medium Wave, Short Wave, FM oşeoo.gos Analogue စနစ်များသာ ဖြစ်ပါတယ်။ နိုင်ငံတော်အတွင်း လက်ရှိအားဖြင့် FM စနစ်ကို အဓိကထားပြီး တိုးချဲ့ဆောင်ရွက်နေပါတယ်။ TV ကို Digital ဖြစ်စေရန် ဦးစားပေး ကြိုးပမ်းဆောင်ရွက်လျက်ရှိပြီး ရေဒီယို ကိုလည်း DAB ၊ DRM စနစ်များဖြင့် အနာဂတ်မှာ ထုတ်လွှင့်ရန် အစီအစဉ်ရှိပါကြောင်း ဖြေကြားရင်း နိဂုံးချုပ်အပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
</Q-A>
<Q-A>
<title>ရွှေတောင်မြို့နယ်တွင် ပြည်သူများလိုအပ်လျက်ရှိသော လျှပ်စစ်ဓာတ်အားလိုင်းတည်ဆောက်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ရွှေတောင်မဲဆန္ဒနယ်မှ ဒေါက်တာ ဒေါ်အေးမြင့် မေးမြန်းဖို့ ဖြစ်ပါတယ်</speech>
<speech><mp id="276">ဒေါက်တာ ဒေါ်အေးမြင့်(ရွှေတောင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ဒုတိယဥက္ကဋ္ဌကြီး၊ ကြွရောက်လာသော ပြည်ထောင်စုဝန်ကြီးများနှင့် ပြည်သူ့လွှတ်တော် ကိုယ်စားလှယ်ကြီးများအား မင်္ဂလာပါလို့ ကျွန်မ နှုတ်ခွန်းဆက်သအပ်ပါတယ်။ ကျွန်မကတော့ ပဲခူးတိုင်းဒေသကြီး၊ ရွှေတောင်မဲဆန္ဒနယ်မှ ဒေါက်တာ မအေးမြင့်ဖြစ်ပါတယ်။ ဥက္ကဋ္ဌကြီးရှင့်။ ကျွန်မမေးလိုတဲ့မေးခွန်းကတော့ ပဲခူးတိုင်းဒေသကြီး၊ ပြည်ခရိုင်၊ ရွှေတောင်မြို့နယ်သည် ကျေးရွာ အုပ်စုပေါင်း ၅၁ အုပ်စု၊ ကျေးရွာပေါင်း ၂၉ရ ရွာနေထိုင်လျက်ရှိပြီး ၅၉ ရွာမှာ စပါးခွံလောင်စာ၊ ဒီဇယ်၊ နေရောင်ခြည်စွမ်းအင်အပါအဝင် အခြားနည်းများဖြင့် ဓာတ်အားရရှိလျက်ရှိပါသည်။ ကျန်ရှိသော ကျေးရွာပေါင်း ၂၃၈ ရွာမှာ ဓာတ်အားမရရှိဘဲနေထိုင်ကြပါသည်။ နိုင်ငံတော်မှ ဖြန့်ဝေပေးသော လျှပ်စစ်ဓာတ်အားကို မြို့ပေါ် ၃ ရပ်ကွက်နဲ့ဆက်စပ်လျက်ရှိသော ကျေးရွာအချို့၊ ပြည်-ရန်ကုန် လမ်းဘေးရှိ ဓာတ်အားလိုင်းနဲ့နီးစပ်ရာကျေးရွာအချို့နှင့် ကျီးသဲကျေးရွာအုပ်စုတို့၌သာရရှိပါသည်။ ရွှေတောင်မြို့ သည် ရွှေတောင်သဘာဝဓာတ်ငွေ့သုံးလျှပ်စစ်ဓာတ်အားပေးစက်ရုံမှ ၁၁ ကေဗွီအေ တိုက်ရိုက်ချိတ်ဆက်အသုံးပြုရခြင်းကြောင့် မြို့နဲ့အလှမ်းကွာဝေးသောကျေးရွာများ လျှပ်စစ်ဓာတ်အား ရရှိရန်ဖြစ်နိုင်ခြေမရှိပါ။ ဥက္ကဋ္ဌကြီးရှင့်။ ကျွန်မတစ်ခုလေး ပန်ကြားချင်ပါတယ်။ ကျွန်မတို့ ရွှေတောင် မြို့ဟာ သဘာဝဓာတ်ငွေ့သုံးလျှပ်စစ်ဓာတ်အားပေးစက်ရုံမှ ၁၁ ကေဗွီအေ တိုက်ရိုက် ချိတ်ဆက် အသုံးပြု နေရတဲ့ ရွှေတောင်မြို့ ရဲ့ အခြေအနေလေးကိုလည်း တစ်စိတ်တစ်ဒေသ အနည်းငယ်လေး ဥက္ကဋ္ဌကြီးထံတင်ပြပါရစေရှင်။ ကျွန်မတို့ ရွှေတောင်မြို့မှ ယခုဆိုရင် ညတိုင်းမီးပျက်ပါတယ်။ ဒါဟာ ဖြစ်ရိုးဖြစ်စဉ်လိုဖြစ်နေပါပြီ။ တစ်ခုပဲစိုးရိမ်စရာကောင်းတာက ဒီလိုမီးပျက်တဲ့ အတွက်ကြောင့်မို့ ကလေးတွေစာကျက်တဲ့နေရာမှာ အင်မတန်အခက်အခဲတွေ့ပါတယ်။ ဒါကြောင့်မို့ ပညာရေးမြှင့်တင်မှု ကို ဘယ်လောက်ပဲလုပ်နေလုပ်နေ အရာမရောက်မှာကို စိုးရိမ်ရပါတယ်။ နောက်ပြီးတော့ ဖယောင်းတိုင်မီးနဲ့ ကြည့်တယ်ဆိုလို့ရှိရင်လည်း မီးဘေးအန္တရာယ်ကိုစိုးရိမ်စရာတွေ နောက် ကလေးတွေရဲ့ မျက်စိကျန်းမာရေး၊ ကျွန်မတို့ငယ်စဉ်က လျှပ်စစ်မီးမရခဲ့တဲ့အတွက်ကြောင့် မီးအိမ်၊ မှန်အိမ်တွေ၊ ဖယောင်းတိုင်မီးတွေ၊ ရေနံဆီမီးခွက်တွေနဲ့ ကြည့်ခဲ့ကြရတဲ့အတွက်ကြောင့်မို့ ကျွန်မတို့က အရွယ်မတိုင်ခင်မှာ မျက်စိအလင်းမှိန်ခဲ့ရတာတွေရှိပါတယ်။ ဒါမျိုးတွေကို အခုခေတ် ကလေးတွေမှာ ထပ်ပြီးတော့မကြုံ တွေ့စေချင်တော့ပါဘူး။ နောက်တစ်ခုက အခုလိုမိုးတွင်းအခါမှာလည်းပဲ ညမိုးမှောင် ကျချိန်မှာ လျှပ်စစ်မီးမလာလို့ မလိုလားအပ်တဲ့ဆိုးကျိုးတွေဖြစ်လာမှာလည်း စိုးရိမ်စရာတွေဖြစ်ပါတယ်။ ဒါလေးကို သိသာရုံလေး အနည်းငယ်လေး ကျွန်မတင်ပြတဲ့သဘောပါ။ နောက် ကျွန်မမေးခွန်း ကို ဆက်ပြီးတော့ဖတ်ကြားပါ့မယ်။ ထို့ကြောင့် ရွှေတောင်မြို့နဲ့ ၁၆ မိုင်ခန့်ကွာဝေးသော ညောင်စာရေး ကျေးရွာအုပ်စုသို့ ၃၃ ကေဗွီအေ သို့မဟုတ် ၆၆ ကေဗွီအေဓာတ်အားလိုင်းတည်ဆောက်ပေးရန် လည်းကောင်း၊ ရွှေတောင်မြို့နဲ့မိုင် ၃၀ ခန့်ကွာဝေးသော ကျွဲတလင်းကျေးရွာသို့ ၃၃ ကေဗွီအေ သို့မဟုတ် ၆၆ ကေဗွီအေတည်ဆောက်ပေးရန်လည်းကောင်းမေးမြန်းရခြင်းဖြစ်ပါသည်။ တည်ဆောက် ပေးမည်ဆိုပါက တရုတ်မှော်တိုက်နယ်ဆေးရုံ၊ ကွေ့မတိုက်နယ်ဆေးရုံများသို့ပါ လျှပ်စစ်ဓာတ်အားရရှိ နိုင်မည်ဖြစ်ပါသည်။ လျှပ်စစ်မြစ်ရေတင်လုပ်ငန်းများဖြစ်သည့် ကွေ့မ၊ မြို့မမြစ်ရေတင်လုပ်ငန်းများပါ ပြန်လည်ဆောင်ရွက်နိုင်မည်ဖြစ်၍ ၃၃ ကေဗွီအေ သို့မဟုတ် ၆၆ ကေဗွီအေဓာတ်အားလိုင်း တည်ဆောက်ပေးရန်အစီအစဉ်ရှိ/မရှိ ပြည်သူ့လွှတ်တော်ဥက္ကဋ္ဌကြီးမှတစ်ဆင့် ကျွန်မလေးစားစွာ မေးမြန်းအပ်ပါသည်ရှင်။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="72">ဦးအောင်သန်းဦး(ဒုတိယဝန်ကြီး၊ လျှပ်စစ်စွမ်းအားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး မင်္ဂလာအပေါင်းနဲ့ ပြည့်စုံကြပါစေရန် ဆုမွန်ကောင်းတောင်းနှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ လျှပ်စစ်စွမ်းအားဝန်ကြီးဌာနမှ ဒုတိယဝန်ကြီး ဦးအောင်သန်းဦးဖြစ်ပါတယ်။ ကျွန်တော့်အနေနဲ့ ပဲခူးတိုင်းဒေသကြီး၊ ရွှေတောင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာ ဒေါ်အေးမြင့်၏ မေးခွန်းကို ဖြေကြားသွားမှာဖြစ်ပါတယ်။ မြန်မာနိုင်ငံမှာ ယာယီစာရင်းအရ ကျေးရွာ ပေါင်း ၆၄၃၄၆ ရွာရှိပြီး ဓာတ်အားစနစ်အပါအဝင် အခြားနည်းလမ်းဖြင့်မီးလင်းပြီး ကျေးရွာပေါင်းမှာ ၂၀၉၆၉ ရွာဖြစ်ပါတယ်။ ၎င်း ကျေးရွာများအနက် ဓာတ်အားစနစ်မှမီးလင်းသည့်ကျေးရွာပေါင်းမှာ ၄၅၁၀ ရှိပါတယ်။ ဒါကြောင့်မို့လို့ မီးလင်းသည့်ကျေးရွာများအခြေအနေမှာ ရ ရာခိုင်နှုန်းသာရှိပါတယ်။ ရွှေတောင်မြို့နယ်အတွင်းရှိ ကျေးရွာများအနေဖြင့် ဓာတ်အားစနစ်မှ ၃၈ ရွာမီးလင်းပြီးဖြစ်၍ မီးလင်းနိုင်မှု အခြေအနေမှာ ၁၃ ရာခိုင်နှုန်းခန့်ရှိပါတယ်။ လျှပ်စစ်စွမ်းအားဝန်ကြီးဌာနအနေဖြင့် နိုင်ငံတစ်ဝန်းလုံးမှာ တိုးတက်သုံးစွဲလာသည့် ဓာတ်အားသုံးစွဲမှုပမာဏနဲ့အညီ ဓာတ်အားပေးနိုင်ရေး အတွက် မဟာဓာတ်အားလိုင်းကြီးများ၊ ပင်မဓာတ်အားခွဲရုံကြီးများ၊ ဓာတ်အားပေးစက်ရုံကြီးများကို အသစ်တည်ဆောက်ခြင်း၊ လက်ရှိဓာတ်အားလိုင်းနှင့် ဓာတ်အားခွဲရုံများအား အဆင့်မြှင်တင်ခြင်း လုပ်ငန်းများကို ဦးစားပေး၍ နှစ်စဉ်ရရှိသည့်ရန်ပုံငွေဖြင့် ဆောင်ရွက်ပေးလျက်ရှိပါတယ်။ ရွှေတောင် မြို့နယ်ရှိ ကျေးရွာများနည်းတူ အခြားမြို့နယ်များရှိ ကျေးရွာများမီးလင်းနိုင်ရေးအတွက်လည်း ဓာတ်အားခွဲရုံနှင့် ဓာတ်အားလိုင်းများကို ရန်ပုံငွေရရှိမှုအခြေအနေအရ တိုးချဲ့တည်ဆောက်သွားရမည် ဖြစ်ပါတယ်။ ရွှေတောင်မြို့နယ်မှာ လက်ရှိ ၆၆ ကေဗွီနှင့် ၁၁ ကေဗွီလိုင်းစနစ်ဖြင့်သာ တည်ဆောက် ဓာတ်အားပေးထားနိုင်ပါတယ်။ ဖော်ပြပါကျေးရွာများ ဓာတ်အားရရှိနိုင်ရန်အတွက် ၁၁ ကေဗွီ ဓာတ်အားစနစ်ဖြင့် အသုံးပြုနိုင်ရန် အကွာအဝေးထက်ကျော်လွန်နေတဲ့အတွက် ဓာတ်အားပေး၍ မရသေးခြင်းဖြစ်ပါတယ်။ ၆၆ ကေဗွီလိုင်းများတည်ဆောက်ခြင်း၊ ၆၆/၁၁ ကေဗွီဓာတ်အားခွဲရုံများ တည်ဆောက်ခြင်းဆောင်ရွက်ပြီးမှသာ ဓာတ်အားပေးနိုင်မည်ဖြစ်၍ လောလောဆယ်မှာ ဘဏ္ဍာရေး အခြေအနေအရ အချိန်တိုအတွင်းမှာ တစ်ပြိုင်နက်တည်း ဆောင်ရွက်ပေးနိုင်ခဲ့ခြင်း မရှိကြောင်း တင်ပြအပ်ပါတယ်။ ဒါကြောင့်မို့လို့ နောင်လာမည့်နှစ်များမှာ နှစ်စဉ်ရန်ပုံငွေလျာထားပြီး ရန်ပုံငွေ ခွဲဝေရရှိပါက ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်ခင်ဗျား။ ကျေးဇူးတင်ပါ တယ်။ (ဩဘာသံများ)</speech>
</Q-A>
<Q-A>
<title>နားရိုင်းပြည်သူ့စစ်ဌာနေအဖွဲ့ဒေသအတွင်းရှိကျေးရွာများကို နိုင်ငံတော်မှလျှပ်စစ်မီးသွယ်တန်းဖြန့်ဖြူး ပေးနိုင်ရန်နှင့်စပ်လျဉ်းသည့်မေးခွန်း</title>
<speech type="speaker">နမ့်စန်မဲဆန္ဒနယ်မှ ဦးဌေးလွင် မေးမြန်းဖို့ ဖြစ်ပါတယ်</speech>
<speech><mp id="430">ဦးဌေးလွင်(နမ့်စန်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများနှင့် ဒုတိယဝန်ကြီးများ၊ မင်္ဂလာ အပေါင်းနဲ့ပြည့်စုံပါစေလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ရှမ်းပြည်နယ်တောင်ပိုင်း၊ နမ့်စန်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဌေးလွင် ဖြစ်ပါတယ်။ ကျွန်တော့်အနေနဲ့ နမ့်စန်မြို့နယ်အတွင်းမှာရှိတဲ့ နားရိုင်းပြည်သူ့စစ်ဌာနေအဖွဲ့ဒေသအတွင်းမှာရှိတဲ့ ကျေးရွာများကို နိုင်ငံတော်အစီအစဉ်နဲ့ လျှပ်စစ်ဓာတ်အားသွယ်တန်းပေးနိုင်ရန်နှင့် ပတ်သက်တဲ့မေးခွန်းကို မေးမြန်း သွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ရှမ်းပြည်နယ်တောင်ပိုင်း၊ နမ့်စန်မြို့နယ် နားရိုင်းပြည်သူ့စစ်ဌာနေအဖွဲ့ဒေသတွင်းရှိ ကျေးရွာများသည် ယနေ့အချိန် ထိ လျှပ်စစ်မီးမရရှိသေးတဲ့အတွက် ကျေးရွာသူကျေးရွာသားများသည် ဗဟုသုတနည်းပါပြီး ကျေးလက် နှင့် မြို့ပြတိုးတက်မှုဟာလည်း များစွာကွာဟလျက်ရှိနေပါတယ်။ နားရိုင်းပြည်သူ့စစ်ဌာနေအဖွဲ့ကနေ ပြီးတော့ ကျေးရွာပေါင်း ၁၉ ရွာကျော်ကို အကျိုးပြု မယ့် နမ့်စန်-လွယ်ဆိုင်း-နားရိုင်း ၁၉.၅ မိုင်ကိုလည်း လမ်းဖောက်လုပ်ခြင်း၊ ကျောက်ကြမ်းများခင်းခြင်း၊ ကွန်ကရစ်ရေပြွန်များတည်ဆောက်ခြင်း၊ ကွန်ကရစ် တံတားများတည်ဆောက်ခြင်းကိုလည်း ကိုယ့်အားကိုယ်ကိုးစနစ်နဲ့တည်ဆောက်ခဲ့တဲ့အတွက် ငွေလည်း မြောက်မြားစွာကုန်ကျနေတဲ့အတွက် လျှပ်စစ်ဓာတ်အားလိုင်းသွယ်တန်းဖို့ အခက်အခဲများစွာရှိနေပါ တယ်။ ဒါကြောင့်မို့လို့ နိုင်ငံတော်ကိုတင်ပြအကူအညီတောင်းခံရခြင်းဖြစ်ပါတယ်။ နိုင်ငံတော်အနေနဲ့ လျှပ်စစ်ဓာတ်အားလိုင်းသွယ်တန်းဖြန့်ဖြူးပေးမယ်ဆိုလို့ရှိရင် ဒီဒေသမှာစက်ရုံ၊ အလုပ်ရုံငယ်လေးတွေ ပေါ်ပေါက်လာတဲ့အတွက် အလုပ်လက်မဲ့ပြဿနာတွေ၊ ဆင်းရဲနွမ်းပါးမှုလျှော့ချရေးတွေကိုလည်း များစွာအထောက်အကူဖြစ်လာနိုင်ပါတယ်။ သို့ဖြစ်ပါ၍ နားရိုင်းဒေသပြည်သူ့စစ်ဌာနေဒေသအတွင်းရှိ ကျေးရွာများကို နိုင်ငံတော်အစီအစဉ်ဖြင့် လျှပ်စစ်ဓာတ်အားလိုင်းသွယ်တန်းဖြန့်ဖြူးပေရန်အစီအစဉ် ရှိ/မရှိနှင့် အစီအစဉ်ရှိခဲ့ပါက မည်သည့်အချိန်တွင်ဆောင်ရွက်ပေးမည်ကိုသိရှိလိုပါ၍ ပြည်သူ့ လွှတ်တော် ဥက္ကဋ္ဌကြီးမှတစ်ဆင့် လေးစားစွာ တင်ပြမေးမြန်းအပ်ပါတယ်ခင်ဗျား။ အားလုံးကို ကျေးဇူး တင်ပါတယ်။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်။</speech>
<speech><agency id="72">ဦးအောင်သန်းဦး(ဒုတိယဝန်ကြီး၊ လျှပ်စစ်စွမ်းအားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ဆုမွန်ကောင်းတောင်းနှုတ်ခွန်းဆက်သအပ်ပါတယ်။ ရှမ်းပြည်နယ်၊ နမ့်စန်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဌေးလွင်၏မေးမြန်းချက်အား ကျွန်တော့်အနေဖြင့် ပြန်လည် ဖြေကြားသွားမှာဖြစ်ပါတယ်။ နမ့်စန်မြို့နယ်၊ နားရိုင်းပြည်သူ့စစ်ဌာနေအဖွဲ့ဒေသအတွင်းရှိ ကျေးရွာ များ လျှပ်စစ်ဓာတ်အားရရှိရေးအတွက် ၁၃၂/၆၆ ကေဗွီ (၆၀ အမ်ဗွီအေ) နမ့်စန်ဓာတ်အားခွဲရုံမှာ ၆၆/၃၃ ကေဗွီ ၅ အမ်ဗွီအေထရန်စဖော်မာ ၁ လုံးတိုးချဲ့ တည်ဆောက်ပြီး နမ့်စန်ဓာတ်အားခွဲရုံမှ နားရိုင်းကျေးရွာအထိ ၃၃ ကေဗွီဓာတ်အားလိုင်း ၂၈ မိုင်တည်ဆောက်ပေးရန်လိုအပ်ပါတယ်။ ဒါကြောင့်မို့လို့ လာမည့် ၂၀၁၄-၂၀၁၅ ဘဏ္ဍာရေးနှစ်မှာ ရန်ပုံငွေလျာထားပြီး ရန်ပုံငွေခွဲဝေရရှိပါက ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">လသာမဲဆန္ဒနယ်မှ ဦးကြည်မြင့် မေးမြန်းဖို့ဖြစ်ပါတယ်။</speech>
</Q-A>
<Q-A>
<title>Burma Company Act-1914 ပါပြဋ္ဌာန်းချက်များကို ပြင်ဆင်ရန်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">လသာမဲဆန္ဒနယ်မှ ဦးကြည်မြင့် မေးမြန်းဖို့ ဖြစ်ပါတယ်</speech>
<speech><mp id="406">ဦးကြည်မြင့်(လသာမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်အပေါင်းတို့ မင်္ဂလာအပေါင်းနှင့် ပြည့်စုံပါစေ ဘေးဘယာဝေးကွာကျန်းမာချမ်းသာကြပါစေလို့ ဆုတောင်းအပ်ပါတယ်ခင်ဗျား။ ကျွန်တော့်အနေနဲ့ မေးမယ့်မေးခွန်း ကတော့ Burma Company Act-1914 မှာ နိုင်ငံခြားသားတစ်ဦးဦးက မြန်မာကုမ္ပဏီတစ်ခု၌ တစ်ဒေါ်လာဖိုးရှိ ရှယ်ယာဝယ်ယူလိုက်သည်နှင့်တစ်ပြိုင်နက် ထိုမြန်မာကုမ္ပဏီသည် နိုင်ငံခြားကုမ္ပဏီ ဖြစ်သွားကာ မြန်မာနိုင်ငံသားတို့ပိုင်ဆိုင်သည့် မရွှေ့ပြောင်းနိုင်သောပစ္စည်းများကို ပိုင်ဆိုင်ခွင့်မရှိတော့ခြင်း၊ နိုင်ငံခြားကုမ္ပဏီအဖြစ် မှတ်ပုံတင်ရခြင်း၊ မှတ်ပုံတင်ကြေးများပေးသွင်းရခြင်း အခွန်အကောက်နှင့် ဝန်ဆောင်မှုစရိတ်များ ပေးသွင်းရခြင်းတို့တွင် နိုင်ငံခြားသားတို့ ပေးသွင်းရသည့် နှုန်းထားအတိုင်း ပေးရခြင်းစသောပြဌာန်းချက်များကို တွေ့နေရပါတယ်။ ယင်းတို့သည် ပြဋ္ဌာန်းပြီး သော နိုင်ငံခြားရင်းနှီးမြှုပ်နှံမှုဥပဒေ ၂၀၁၂ ပါပြဌာန်းချက်တို့နှင့် ဆန့်ကျင်လျက်ရှိပါတယ်။ ဒီအတွက် ကျွန်တော်တို့ လေ့လာမိသလောက် ဒီ Burma Company Act-1914 ကို မြန်မာလိုပြန်ဆိုထားခြင်း လည်းမတွေ့ရသေးပါဘူး။ သူ့ကို ဖျက်ခြင်း၊ ပြုခြင်း၊ ပြင်ဆင်ထားခြင်းလည်း မရှိသေးပါဘူး။ ဒီအတွက် ကျွန်တော်မေးချင်တဲ့မေးခွန်းကတော့ပြည်သူ့လွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာကပြန်လည်ဖြေကြားပေးစေလိုတာကတော့ ဒီ Burma Company Act-1914 ပါ ပြဌာန်းချက်များကို ပြင်ဆင် ရန်ရှိ/မရှိသိလိုပါတယ်။ ကျေးဇူးတင်ပါတယ်ခင်ဗျား။ (ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id="74">ဦးဆက်အောင်(ဒုတိယဝန်ကြီး၊ အမျိုးသားစီမံကိန်းနှင့်စီးပွားရေးဖွံ့ဖြိုးတိုးတက်မှုဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ် တော်ကြီးများခင်ဗျား။ ရန်ကုန်တိုင်းဒေသကြီး၊ လသာမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကြည်မြင့်မေးမြန်းတဲ့အထဲမှာ Burma Company Act-1914 ပြင်ဆင်ရန်ရှိ/မရှိဆိုတဲ့မေးခွန်းမှာ ဦးကြည်မြင့်ပြောသွားတဲ့ အချက်တွေကိုပြန်ကြည့်မယ်ဆိုလို့ရှိရင် ပထမဦးဆုံးအနေနဲ့ နိုင်ငံခြားသား တစ်ဦးသည် ကုမ္ပဏီတစ်ခုကို တစ်ဒေါ်လာလောက် ပိုင်ဆိုင်၊ ဒီရှယ်ယာတစ်ခုကို ဝယ်လိုက်ရုံလောက် နဲ့ ဒီကုမ္ပဏီသည် နိုင်ငံခြားကုမ္ပဏီတစ်ခုဖြစ်သွားပြီးတော့ မရွှေ့ပြောင်းနိုင်တဲ့ပစ္စည်းတွေကို ပိုင်ဆိုင် ခွင့်မရှိတော့ဘူးဆိုတာလည်း မှန်ပါတယ်။ ဒီနိုင်ငံခြားကုမ္ပဏီအဖြစ် ပြန်လည်မှတ်ပုံတင်ရခြင်း မှတ်ပုံတင်ကြေးတွေ နောက်အကောက်ခွန်ဝန်ဆောင်စရိတ်တွေ အကုန်လုံးကို အခွန်အကောက်တွေ အကုန်လုံးကို နိုင်ငံခြားသားတွေပေးရတဲ့ နှုန်းအတိုင်းပဲပေးရတယ်ဆိုတာလည်းမှန်ပါတယ်ခင်ဗျား။ အဲ့ဒီအတွက်ကြောင့် ဒီ Burma Company Act-1914 ကို ကျွန်တော်တို့ ပြန်ပြင်သင့်တယ်ဆိုတဲ့ အကြောင်းကို ဦးကြည်မြင့်ပြောတဲ့ဥစ္စာကိုလည်း ကျွန်တော်တို့အနေနဲ့ ပြင်ကိုပြင်ရမယ်ဆိုတဲ့ သဘော တူညီမှုကိုရှိပါတယ်။ ဒီမှာ ကျွန်တော့်အနေနဲ့ အထူးသဖြင့် ပြောချင်တာကတော့ ဒီလို Burma Company Act-1914 ကိုပြင်တဲ့အချိန်မှာ ခေတ်စနစ်နဲ့မညီတော့တဲ့အတွက် ခေတ်စနစ်နှင့် ကိုက်ညီအောင်လို့ Company Act ကိုပြန်ပြီးတော့ ပြင်တဲ့ရည်ရွယ်ချက်မျိုးနဲ့ ပြင်ဆင်ပြီးတော့ နိုင်ငံခြား ရှယ်ယာမည်မျှပိုင်လို့ရှိရင် နိုင်ငံခြားကုမ္ပဏီဖြစ်တယ်။ မြန်မာနိုင်ငံသားရှယ်ယာမည်မျှပိုင်လို့ရှိရင် မြန်မာနိုင်ငံသားကုမ္ပဏီဖြစ်တယ်ဆို၍ နိုင်ငံခြားကုမ္ပဏီနှင့် နိုင်ငံသားကုမ္ပဏီ ၂ ခုကို ခွဲခြားဆက်ဆံ ရန် ရည်ရွယ်ချက်တစ်ခုဖြစ်လာမယ်ဆိုရင်တော့ ဒီလိုမျိုးမဖြစ်ဖို့အတွက် အရေးကြီးပါတယ် ခင်ဗျား။ ကျွန်တော်တို့ မြန်မာနိုင်ငံမှာ ပြုပြင်ပြောင်းလဲရေးလုပ်ငန်းတွေအများကြီးလုပ်တဲ့အချိန်မှာ International Community လို့ခေါ်တဲ့ အပြည်ပြည်ဆိုင်ရာအသိုက်အဝန်းထဲကို ဝင်ဆံ့လာပါတယ်။ International Community mapsicumacoodsalga International Community cups: ကျွန်တော်တို့ ဝင်လာတဲ့အတွက် အပြည်ပြည်ဆိုင်ရာ လက်ခံ ကျင့်သုံးတဲ့ International Norms တွေကို ကျွန်တော်တို့အနေနဲ့ အများကြီးလိုက်နာကျင့်သုံးဖို့လိုပါတယ်ခင်ဗျား။ အဲဒီ နိုင်ငံတကာအပြင် ASEAN mulojęzprot International Norms sozoòm saop:wg¢ q8:4:Shqmqays အဓိက အရေးကြီးဆုံးအချက်က level Playing Field လို့ခေါ်တဲ့ အချက်ဟာအလွန် အရေးကြီး ပါတယ်။ အဲ့ဒီအချက်ကတော့ သာတူညီမျှ ဘယ်သူကိုမှ ခွဲခြားဆက်ဆံမှုမရှိဘဲနဲ့ Discriminatory Condition တွေမထည့်ဖို့ ဖြစ်ပါတယ်။ အဲဒီ Discriminatory Condition တွေ မထည့်ဖို့ဆိုတဲ့ နေရာမှာ နိုင်ငံခြားရင်းနှီးမြှုပ်နှံမှု၊ နိုင်ငံသားရင်းနှီးမြှုပ်နှံမှု နိုင်ငံတော်အစိုးရက ပိုင်ဆိုင်တဲ့ 28:*: GLSågood 89€.3: GLSqcozor :0Discriminatory Clauses coz Discriminatory Condition တွေ မထည့်ဖို့ အရေးကြီးပါတယ်ခင်ဗျား။ အဓိက ကျွန်တော်တို့ အာဆီယံနိုင်ငံ ၁၀ နိုင်ငံရှိ နိုင်ငံအားလုံးလိုလိုမှာ ဒီလိုမျိုး နိုင်ငံခြားရင်းနှီးမြှုပ်နှံမှုနဲ့ နိုင်ငံသားရင်းနှီးမြှုပ်နှံမှုဆိုပြီးတော့ ခွဲခြားတာမျိုးမရှိတော့ဘဲနဲ့ နိုင်ငံခြားရင်းနှီးမြှုပ်နှံမှု၊ နိုင်ငံသားရင်းနှီးမြှုပ်နှံမှု ၈ ခုကိုတစ်ပေါင်းတည်း ပြဋ္ဌာန်းပြီးတာဖြစ်ကြောင်းကိုလည်း တွေ့ရှိရပါတယ်။ အဓိက CLMV နိုင်ငံဖြစ်တဲ့ ကမ္ဘောဒီးယားနိုင်ငံ၊ မြန်မာနိုင်ငံ၊ လာအိုနိုင်ငံ၊ ဗီယက်နမ်နိုင်ငံမှာလည်း မခွဲခြားတော့ဘဲနဲ့ အားလုံးအတူတူဖြစ်တာတွေ့ရပါ တယ်။ ဒါပေမယ့် ကမ္ဘောဒီးယားနိုင်ငံနဲ့တော့ ကျွန်တော်တို့နဲ့ နည်းနည်းလေးဆင်တယ်လို့ ပြောရပါ မယ်။ ကမ္ဘောဒီးယားနိုင်ငံမှာတော့ နိုင်ငံခြားသား နိုင်ငံသားရင်းနှီးမြှုပ်နှံမှုဆိုပြီးတော့ ကုမ္ပဏီကို ခွဲခြားတာ မရှိတော့ပေမယ့် မြေပိုင်ဆိုင်မှုအရတော့ နိုင်ငံခြားသားကုမ္ပဏီ ပိုင်ဆိုင်မှုမရှိသေးတာတွေ့ရ ပါတယ်။ အဲဒီတော့ ကမ္ဘောဒီးယားနိုင်ငံရဲ့ နိုင်ငံခြားရင်းနှီးမြှုပ်နှံမှု Investment Law ရဲ့ Article 8 မှာ အတိအကျဘယ်လိုပြောထားလဲဆိုတော့ မြေပိုင်ဆိုင်မှုမှလွဲ၍ နိုင်ငံခြားသားပိုင်ဆိုင်သော ကုမ္ပဏီအား နိုင်ငံခြားသားပိုင်ဆိုင်သည်ဟူသည့် အချက်တစ်ခုတည်းနှင့် ခွဲခြားဆက်ဆံခြင်းလုံးဝမပြုပါဆိုပြီးတော့ Article 8 မှာ အတိအကျကိုရေးထားတာ ဖြစ်ပါတယ်ခင်ဗျား။ အဲဒီမှာ သူတို့အနေနဲ့ ဘယ်လို ခွဲထားလဲဆိုတော့ 51 Percent ထက်ကျော်ပြီးတော့ နိုင်ငံခြားသားပိုင်လို့ရှိရင် နိုင်ငံခြားသားကုမ္ပဏီ လို့သတ်မှတ်တယ်။ 51 Percent ထက်ကျော်ပြီးတော့ နိုင်ငံသားပိုင်လို့ရှိရင် နိုင်ငံသားကုမ္ပဏီလို့ သတ်မှတ်တယ်ဆိုတဲ့အချက်ကို ကမ္ဘောဒီးယား law မှာတွေ့ရပါတယ်ခင်ဗျား။ အဓိကတော့ နိုင်ငံခြားသား နိုင်ငံသားနှင့် ခွဲခြားဆက်ဆံခြင်းပြု မယ်ဆိုတဲ့ ရည်ရွယ်ချက်မရှိဘဲနဲ့ ခေတ်စနစ်နှင့်အညီ လိုက်အောင်လို့ ပြုပြင်ထိန်းသိမ်းမယ်ဆိုတဲ့ ရည်ရွယ်ချက်နဲ့ ပြုပြင်မယ်ဆိုရင်တော့ အရမ်း အကောင်းဆုံးအစီအစဉ်ပဲ ဖြစ်ပါတယ်။ အခုခေတ်စနစ်နဲ့ညီတဲ့အချိန်မှာဆိုတာ Burma Company Act opoulos One member limited Liability o Corporate Grouping og Merging og Consolidation of cozorocoaxbe: opsig:cos? National Signal Window Gorodos səaleo Online Registration cz do szəlyy sop:08:S92sgyarmsapog.css Online Registration တွေ၊ Internet System တွေနဲ့ အကုန်လုံးချိတ်ဆက်ဖို့အတွက် ပြင်ဆင်ခြင်း အဲဒီလို ပြင်ဆင်မှုတွေကို လုပ်ဖို့ကအရေးကြီးပါတယ် ခင်ဗျား။ အဲဒီလိုပြင်ဆင်ဖို့အတွက် ကျွန်တော်တို့ ADBAsian Development Bank muppge op:s jooj aşdmospsim oğ:cos? tag:cg:ool တယ်။ ပညာရှင်တစ်ဦးက ပထမအကြိမ် အဖြစ် ၂၀၁၂ ခုနှစ်၊ အောက်တိုဘာလ မှာလာရောက်ပြီးတော့ ဒီ Company Act တွေအားလုံးကို လေ့လာခဲ့ပါတယ်။ နောက်တစ်ခါ ADB ကပဲ ပညာရှင်များ လွှတ်ပြီးတော့ ဒုတိယအကြိမ် ၂၀၁၃ ခုနှစ်၊ ဇန်နဝါရီမှာ လာရောက်ပြီးတော့ ဆွေးနွေးမှုတွေလုပ်ခဲ့ ပါတယ်။ ဆွေးနွေးမှုတွေအားလုံးထဲမှာ ကျွန်တော်တို့ Burma Company Act ကိုပြန်ပြုပြင်မယ့် အစား Company Act တစ်ခုအသစ် ရေးဆွဲတာက ပိုပြီးတော့ ခေတ်စနစ်နှင့်ညီပြီးတော့ ပိုပြီးတော့ကောင်းမွန်ပါတယ်ဆိုတဲ့ အဖြေရရှိတဲ့အတွက် ADB ပညာရှင်များနှင့် ကျွန်တော်တို့ အားလုံးဝိုင်းဝန်း ပြီးတော့ Burma Company Act ကိုပြုပြင်ခြင်း၊ ပြင်ဆင်ခြင်းမဟုတ်ဘဲနဲ့ အသစ်ရေးဆွဲဖို့ လိုတဲ့အတွက် အားလုံးဆွေးနွေးတိုင်ပင်ပြီးတော့ ပြန်လည်ရေးဆွဲလျက်ရှိပါကြောင်း ရှင်းလင်း တင်ပြ အပ်ပါတယ်ခင်ဗျား။ (ဩဘာသံများ)</speech>
<speech type="speaker">အင်မတန်ကောင်းတဲ့မေးခွန်းဖြစ်ပါတယ်။ ထိုနည်းတူစွာပဲ ဥပဒေပြု ရေးဟာ မိမိတို့လွှတ်တော်၊ လွှတ်တော်ကိုယ်စားလှယ်များရဲ့ တာဝန်ဖြစ်တဲ့အတွက် အခုလိုမေးတဲ့နေရာမှာ အကယ်လို့များ သက်ဆိုင်ရာတာဝန်ရှိတဲ့ စီမံခန့်ခွဲရတဲ့ အဖွဲ့အစည်းက မပြင်ဘူးဆိုလို့ရှိရင်လည်း မိမိ တို့ပြင်ရမယ်ဆိုတဲ့ဟာကိုလည်း အလေးထားဆောင်ရွက်ဖို့လည်းလိုပါတယ်။ ဒါကြောင့် အခုရှင်းလင်း သွားတဲ့နေရာမှာ ဒီဥပဒေကို အမြန်ဆုံးအသစ်ပြန်လည်ရေးဆွဲဖို့ ဆောင်ရွက်နေတယ် ဆိုတဲ့နေရာမှာ မြန်နိုင်သမျှမြန်အောင်၊ ကောင်းနိုင်သမျှကောင်းအောင် သက်ဆိုင်ရာဌာနနှင့်လည်းဆောင်ရွက်ပေးဖို့ တိုက်တွန်းပန်ကြားလိုပါတယ်။ ပြီးခဲ့တဲ့ ကော်မတီများအစည်းအဝေးမှာ ဆွေးနွေးလိုက်တဲ့အခါမှာ မိမိတို့နိုင်ငံအတွက် တကယ့်ကိုလိုအပ်ပြီး အရေးတကြီး ပြဋ္ဌာန်းရမယ့် ဥပဒေများစွာလည်းရှိပါတယ်။ gəšcòs E-Commit, E-Government opgę 31:62cope:Soroznicosossegolosali ဒါကြောင့်မို့လို့ ဆိုင်ရာဆိုင်ရာကော်မတီများအနေနဲ့လည်း မိမိတို့စီမံခန့်ခွဲရမယ့်ဥပဒေများကို လေ့လာပြီးဘယ်ဥပဒေတွေ ပြင်ဆင်မယ်၊ ဘယ်ဥပဒေတွေပယ်ဖျက်မယ်၊ ဘယ်ဥပဒေတွေ အသစ် ပြဋ္ဌာန်းမယ်ဆိုတာကိုလည်း မိမိတို့လွှတ်တော်က တာဝန်ပေးဆောင်ရွက်ထားကြောင်းကိုလည်း သက်ဆိုင်ရာ လွှတ်တော်ကိုယ်စားလှယ်များသိအောင် ယခုလို ကြုံကြိုက်တုန်းရှင်းလင်းတင်ပြခြင်းဖြစ်ပါတယ်။</speech>
</Q-A>
<Q-A>
<title>မြန်မာ-ဗီယက်နမ် လွှတ်တော်နှစ်ရပ်အကြား ပူးပေါင်းဆောင်ရွက်ရေးဆိုင်ရာ သဘောတူညီချက်လက်မှတ်ရေးထိုးနိုင်ရန် သဘောထားရယူခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုလွှတ်တော်နာယကရဲ့ ဖိတ်ကြားချက်အရ ၂၀၁၃ ခုနှစ်၊ ဇူလိုင်လ ၂၄ ရက��မှ ၂၆ ရက်နေ့ အထိ ချစ်ကြည်ရေးခရီးစဉ်လာရောက်မည့် ဗီယက်နမ်အမျိုးသားလွှတ်တော်ဥက္ကဋ္ဌ H.E.MR. NGUYEN SINH HUNG ခေါင်းဆောင်သော ကိုယ်စားလှယ်အဖွဲ့ရဲ့ ခရီးစဉ်တွင် မြန်မာ-ဗီယက်နမ် လွှတ်တော် နှစ်ရပ်အကြား ပူးပေါင်းဆောင်ရွက်ရေးဆိုင်ရာ သဘောတူညီချက်ကို ၂၄-၇-၂၀၁၃ ရက်နေ့တွင် လက်မှတ်ရေးထိုးမှာဖြစ်ပါတယ်။ မြန်မာနိုင်ငံဘက်မှ ပြည်ထောင်စုလွှတ်တော်အနေဖြင့် လက်မှတ် ရေးထိုးမည်ဖြစ်၍ ပူးပေါင်းဆောင်ရွက်ရေးသဘောတူညီချက်ကို ကိုယ်စားလှယ်များထံ ဖြန့်ဝေထားပါတယ်။ သို့ဖြစ်ပါ၍ သဘောတူညီချက်ကို လက်မှတ်ရေးထိုးရန် ပြည်ထောင်စုလွှတ်တော် ကိုယ်စားလှယ် လွှတ်တော်နှစ်ရပ်၏ သဘောတူညီချက်ရယူမှာဖြစ်ပါတယ်။ လွှတ်တော်ကိုယ်စားလှယ် များခင်ဗျား။ ပြည်သူ့လွှတ်တော်အနေဖြင့် မြန်မာ-ဗီယက်နမ် လွှတ်တော်နှစ်ရပ်အကြား ပူးပေါင်းဆောင်ရွက်ရေးသဘောတူညီချက်ကို လက်မှတ်ရေးထိုးရန် လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် မြန်မာ-ဗီယက်နမ် လွှတ်တော်နှစ်ရပ်အကြား ပူးပေါင်းဆောင်ရွက်ရေးသဘောတူညီချက်ကို လက်မှတ် ရေးထိုးရန် အတည်ပြုကြောင်းကြေညာပါတယ်။ (ဩဘာသံများ)</speech>
</Q-A>
</section>
<section value="Motion">
<motion>
<title>ဦးထန်းလိန်း၊ မင်းတပ်မဲဆန္ဒနယ်က ချင်းပြည်နယ် ဆင်းရဲနွမ်းပါးမှုဖြေရှင်းရေးအတွက် အထူး စီမံချက်ရေးဆွဲအကောင်အထည်ဖော်ဆောင်ရွက်နိုင်ရန် ပြည်ထောင်စုအစိုးရအဖွဲ့မှ တာဝန်ရှိသူများ၊ ချင်းပြည်နယ်အစိုးရအဖွဲ့မှ တာဝန်ရှိသူများ၊ ချင်းပြည်နယ်မှ ပြည်သူ့လွှတ်တော်၊ အမျိုးသား လွှတ်တော်နှင့် ပြည်နယ်လွှတ်တော်ကိုယ်စားလှယ်များ၊ ချင်းပြည်နယ်မှ တိုင်းရင်းသား အသိပညာရှင်၊ အတတ်ပညာရှင်များနှင့် အခြားဒေသများမှ စိတ်ပါဝင်စားသော ပညာရှင်များ ပါဝင်သော အလုပ်ရုံဆွေးနွေးပွဲများ ကျင်းပရေးစီမံဆောင်ရွက်ပေးပါရန် ပြည်ထောင်စုအစိုးရအား တိုက်တွန်း ကြောင်းအဆိုကို တင်သွင်းခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မင်းတပ်မဲဆန္ဒနယ်မှ လွှတ်တော်ကိုယ်စားလှယ် ဦးထန်းလိန်းအား အဆိုတင်သွင်းဖို့ဖိတ်ခေါ်ပါတယ်</speech>
<speech><mp id="206">ဦးထန်းလိန်း(မင်းတပ်မဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဒုတိယဝန်ကြီးများ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ချင်းပြည်နယ်၊ မင်းတပ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးထန်းလိန်း ဖြစ်ပါတယ်။ ကျွန်တော်တင်သွင်းမယ့် အဆိုကတော့ ချင်းပြည်နယ်ဆင်းရဲနွမ်းပါးမှု ဖြေရှင်းရေးအတွက် အထူးစီမံချက်ရေးဆွဲ အကောင်အထည်ဖော်ဆောင် ရွက်နိုင်ရန် ပြည်ထောင်စုအစိုးရအဖွဲ့မှ တာဝန်ရှိသူများ၊ ချင်းပြည်နယ်အစိုးရအဖွဲ့မှ တာဝန်ရှိသူများ၊ ချင်းပြည်နယ်မှ ပြည်သူ့လွှတ်တော်၊ အမျိုးသားလွှတ်တော်နှင့် ပြည်နယ်လွှတ်တော် ကိုယ်စားလှယ်များ၊ ချင်းပြည်နယ်မှတိုင်းရင်းသား အသိပညာရှင်၊ အတတ်ပညာရှင်များနှင့် အခြားဒေသများမှ စိတ်ပါဝင် စားသော ပညာရှင်များပါဝင်သော အလုပ်ရုံဆွေးနွေးပွဲများ ကျင်းပရေးစီမံဆောင်ရွက်ပေးပါရန် ပြည်ထောင်စုအစိုးရအား တိုက်တွန်းကြောင်းအဆိုဖြစ်ပါတယ်။ လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ မြန်မာနိုင်ငံရဲ့ ဆင်းရဲမှုနှုန်းကို တိုင်း တာတဲ့အခါမှာ ချင်းပြည်နယ်ဟာ အခြားပြည်နယ်၊ ဒေသများထက် ဆင်းရဲမှုအလွန်မြင့်မားတဲ့ ပြည်နယ် ဖြစ်ကြောင်း တွေ့ရှိရပါတယ်။ ဆင်းရဲမှုနှုန်း ၇၃ ရာခိုင်နှုန်းရှိကြောင်း မှတ်တမ်းများအရ သိရှိရပါတယ်။ ချင်းပြည်နယ်ရဲ့ ဆင်းရဲမှုနှုန်း ၇၃ ရာခိုင်နှုန်းကို ၃၆ ရာခိုင်နှုန်းသို့ လျှော့ချပေးရန် ရည်မှန်းထား ကြောင်းကိုလည်း သိရှိရပါတယ်။ ပထမအကြိမ် ပြည်ထောင်စုလွှတ်တော် ဆဋ္ဌမပုံမှန် အစည်းအဝေး ပထမနေ့မှာ အမျိုးသားစီမံကိန်းနှင့် စပ်လျဉ်းပြီး ပြည်ထောင်စုလွှတ်တော် နာယက ဦးခင်အောင်မြင့် က အဆင်းရဲဆုံးဆိုတဲ့ ချင်းပြည်နယ်၊ နောက် ရခိုင်ပြည်နယ်၊ ကယားပြည်နယ် တွေအတွက် အထူး စီမံကိန်းတွေကို လိုအပ်ရင်ပညာရှင်တွေပါ ငှားရမ်းပြီးရေးဆွဲပေးရမယ်။ မတည်ငွေ ထုတ်ချေးပေးရ မယ်။ ငွေချေးပေးရုံနဲ့မရဘူး။ စီမံကိန်းရေးဆွဲပေးရမယ်။ စီမံကိန်းအောင်မြင်မှု၊ တာဝန်ခံမှု၊ တာဝန်ယူမှု နှင့် လုပ်ခိုင်းဖို့လိုတယ်ဆိုတဲ့မှာကြားချက်များဟာ လက်တွေ့ကျင့်သုံး ဆောင်ရွက်ရန် အထူးအရေးကြီး တဲ့ မီးမောင်းထိုးပြတဲ့ မှာကြားချက်များဖြစ်တယ်လို့ အလေးအနက်ခံ ယူမှတ်သားရပါတယ်။ မြန်မာနိုင်ငံဆင်ရဲနွမ်းပါးမှု ဖြေရှင်းဆောင်ရွက်ရေးလုပ်ငန်းနှင့်စပ်လျဉ်းပြီး ပြည်သူ့လွှတ်တော် ဥက္ကဋ္ဌကြီးကလည်း ဆင်းရဲနွမ်းပါးမှု ရာခိုင်နှုန်းမြင့်မားတဲ့ ဒေသများကို ဦးစားပေးပြီး လက်တွေ့ကူညီ ပံ့ပိုးပေးဖို့ လိုအပ်တယ်။ တိုင်းရင်းသားစည်းလုံးညီညွတ်ရေးနှင့် အမျိုးသားပြန်လည် စည်းလုံးညီညွတ် ရေးလုပ်ငန်း အကောင်အထည်ဖော်ဆောင်ရွက်နိုင်ရန် ဖွံ့ဖြိုးမှုအားနည်းနေတဲ့ ဒေသများကို ဦးစားပေးပြီး လက်တွေ့ကူညီပံ့ပိုးဆောင်ရွက်ပေးဖို့လိုအပ်တယ်လို့ မှာကြားတာကိုလည်း ကြားသိ မှတ်သားရပါတယ်။ ပြည်သူ့လွှတ်တော်ဥက္ကဋ္ဌကအနေနဲ့ ပြည်ထောင်စုအစိုးရအဖွဲ့နှင့် သက်ဆိုင်ရာ တာဝန်ရှိသူများကို ညှိနှိုင်းပေါင်းစပ်ဆောင်ရွက်ပေးတဲ့အတွက် ၂၀၁၂-၂၀၁၃ ဘဏ္ဍာရေး နှစ်မှာ ချင်းပြည်နယ်ကို နိုင်ငံတော်အစိုးရက ကျပ်သန်းပေါင်း ၃၀၀၀ ပိုမိုထောက်ပံ့ပေးနိုင်ခဲ့တဲ့ အတွက် လွှတ်တော်ဥက္ကဋ္ဌကြီးနှင့် ပြည်ထောင်စုအစိုးရအဖွဲ့ကိုလည်း ချင်းပြည်နယ်မှ ပြည်သူလူထု ကိုယ်စား အထူးကျေးဇူးတင်ရှိပါကြောင်းတင်ပြအပ်ပါတယ်။ ယခုလို အစိုးရဘက်က ပိုမိုထောက်ပံ့မှု ရှိသလို ဆင်းရဲနွမ်းပါးမှုအခြေအနေလည်း ထင်သာမြင်သာမှုရှိအောင် ပြောင်းလဲတိုးတက်လာဖို့ လိုအပ်ပါ တယ်။ ပြောင်းလဲတိုးတက်မှုရှိအောင်ဆောင်ရွက်နိုင်ဖို့အတွက် ထိရောက်ပြီးလက်တွေ့ကျတဲ့ လုပ်ငန်းစီမံချက်ကြို တင်ရေးဆွဲဖို့လည်း လိုအပ်မှာဖြစ်ပါတယ်။ ဒါမှသာလျှင်တင်ပြတောင်းဆိုမှု အပိုင်းနှင့် တာဝန်ခံမှု၊ တာဝန်ယူမှုအပိုင်းကို တာဝန်ရှိသူများက စောင့်ကြည့်ကြပ်မတ်ဆောင်ရွက် ပေးနိုင်မယ်လို့ယူဆမိပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ခေတ်အဆက်ဆက် အစိုးရက ချင်းပြည်နယ်ဖွံ့ဖြိုးတိုးတက်ရေးအတွက် အထူးစီမံကိန်းများ ချမှတ်ဆောင်ရွက်ပေးခဲ့သော်လည်းပဲ အားရကျေနပ်လောက်အောင် ထိရောက်အောင်မြင်မှု မရှိတာကို တွေ့ရှိရမှာဖြစ်ပါတယ်။ စီမံကိန်းစနစ်ဟာ အထက်မှ အောက်သို့ချပေးတဲ့စနစ် (Top Down System) ဖြစ်တဲ့အတွက် ဖြစ်နိုင်တဲ့ အောင်မြင်နိုင်တဲ့ စီမံကိန်းများဖြစ်သော်လည်းပဲ အပေါ်ထပ်အဆောက်အုံနဲ့ အောက်ခြေပြည်သူလူထုအကြားမှာ လက်တွေ့အကောင်အထည်ဖော်မယ့်သူများဟာ ဝန်ထမ်းများ ဖြစ်ပြီး ပြည်သူလူထုနားလည်သဘောပေါက်အောင် ရှင်းလင်းပေးနိုင်မှုမရှိတာကတစ်ကြောင်း၊ ပြည်သူ လူထုဘက်ကလည်း မိမိရဲ့ ဆန္ဒကို ပြန်လည်တင်ပြခွင့်မရှိခဲ့တာကတစ်ကြောင်း မှန်ကန်ကောင်းမွန်တဲ့ စီမံကိန်းများဖြစ်သော်လည်းပဲ အောင်မြင်အောင်အကောင်အထည်မဖော်နိုင်တာများကိုလည်း တွေ့မြင် ရမှာဖြစ်ပါတယ်။ ချင်းပြည်နယ်အဖြစ် သာဓကအဖြစ်ဖော်ပြရရင် နာနတ်မွေးမြူရေးစီမံကိန်းနှင့် လက်ဖက်စိုက်ပျိုးရေးစီမံကိန်းများဟာ ချင်းပြည်နယ်အတွက် သင့်လျော်မှန်ကန်တဲ့ စီမံကိန်းလုပ်ငန်း ဖြစ်တယ်လို့ ဆိုနိုင်ပါတယ်။ မွေးမြူရေးပညာရှင်များက မွေးမြူရေးလုပ်ငန်း အကျိုးအမြတ်ရအောင် တိရစ္ဆာန်အစားအစာဟာ အဓိကအရေးကြီးကြောင်း ဝယ်ယူရန်မလိုတဲ့ ဒေသထွက်ပစ္စည်းများ လွယ်လွယ်ကူကူရရှိနိုင်တဲ့ ဒေသဖြစ်ဖို့နဲ့ ရေကောင်းရေသန့်၊ လေကောင်းလေသန့်နဲ့ လုံလောက်တဲ့ အစား စားကျက်မြေရရှိနိုင်ဖို့လိုအပ်တယ်လို့ သုံးသပ်မှတ်တမ်းပြုထားတာကိုလည်း လေ့လာတွေ့ရှိရ ပါတယ်။ မွေးမြူရေးအတွက် ရေခံ၊ မြေခံလည်း ထည့်သွင်းစဉ်းစားရပါတယ်။ ချင်းပြည်နယ်ဟာနွားနောက်မွေးမြူရေးအတွက် မတည်ရင်းနှီးငွေ၊ ချေးငွေများထုတ်ချေးပေးခဲ့သော်လည်းပဲ စီမံခန့်ခွဲမှု ၊ ကြီးကြပ်မှုအားနည်းမှုများကြောင့် စီမံကိန်းထိရောက်အောင်မြင်မှုမရှိတာကိုတွေ့ရှိရမှာဖြစ်ပါတယ်။ လက်ဖက်စိုက်ပျိုးရေးနှင့်စပ်လျဉ်းပြီး ချင်းပြည်နယ်ဟာ လက်ဖက်၊ ကော်ဖီစတဲ့ နှစ်ရှည်ပင် စိုက်ပျိုးဖြစ်ထွန်းဖို့ အလားအလာကောင်းတဲ့ဒေသဖြစ်သော်လည်း လက်တွေ့လုပ်ကိုင်တဲ့ ဒေသခံ ပြည်သူများအမြင်နဲ့ ဆန္ဒကို အလေးမထားခဲ့တဲ့အတွက် စိုက်ပျိုးရေးလုပ်ငန်းမှာ အဓိကထည့်သွင်း စဉ်းစားရမယ့် မြေရွေးချယ်မှု၊ ရေရရှိနိုင်မှု၊ ရာသီဥတုနှင့် စိုက်ပျိုးချိန်စသည်တို့ကို ထည့်သွင်းစဉ်းစားမှု မရှိတဲ့အတွက် ခိုင်းလို့သာလုပ်နေရတယ်ဆိုတဲ့အမြင်နဲ့ ဝန်ထမ်းများဟာ စေတနာအားနည်းနေတဲ့ အတွက်ကြောင့် အောင်မြင်မှုမရှိတာကိုလည်း ကိုယ်တိုင်တွေ့ကြုံခဲ့ရပါတယ်။ ဒေသခံများရဲ့ အကြံပြုချက်၊ တင်ပြချက်ရှိရင်လည်းပဲ ခိုင်းတာကိုလုပ်ပါဆိုတဲ့ စေတနာမဲ့တဲ့လုပ်ရပ်များကြောင့် စိုက်ရမယ့်အချိန်မှာမစိုက်ဘဲ မိုးရေကိုအားကိုးတဲ့ ချင်းပြည်နယ်မှာ မိုးကုန်မှစစိုက်ခိုင်းတဲ့ လုပ်ရပ် များကြောင့် လက်ဖက်စိုက်ပျိုးရေးစီမံကိန်းများ မျှော်မှန်းသလောက်မပေါက်ရောက်ခဲ့တာကိုတွေ့မြင်ရမှာဖြစ်ပါတယ်။ စေတနာထားပြီးတော့ အချိန်၊ ရာသီနဲ့တစ်ပြေးညီ တစိုက်မတ်မတ် လုပ်ကိုင်တဲ့ဌာနဆိုင်ရာများနှင့် ပုဂ္ဂလိကစိုက်ခင်းများရဲ့ ဖြစ်ထွန်းအောင်မြင်မှုကို လေ့လာခြင်းအားဖြင့် ချင်းပြည်နယ်မှာ လက်ဖက်စိုက်ပျိုးရေးလုပ်ငန်း အောင်မြင်နိုင်တာကို အထင်အရှားတွေ့ရှိရမှာ ဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ ခင်ဗျား။ လက်ရှိအစိုးရခေတ်မှာ စီမံကိန်းများရေးဆွဲတဲ့အခါမှာ အောက်မှအထက်သို့တင်ပြတဲ့စနစ် (Bottom Up System) ဖြစ်တဲ့အတွက် အောက်ခြေအဆင့်ဖြစ်တဲ့ ပြည်သူလူထုက စတင်တင်ပြတဲ့ စီမံကိန်းစနစ်ဖြစ်တဲ့အားလျော်စွာ အောင်မြင်အောင်အကောင်အထည်ဖော်ရာမှာလည်းပဲ ပြည်သူလူထု ဘက်ကလည်း တာဝန်ယူကြဖို့တာဝန်ရှိပါတယ်။ နိုင်ငံတော်အစိုးရဖြစ်တဲ့ အထက်အဖွဲ့အစည်းနှင့် အောက်ခြေအဆင့်ဖြစ်တဲ့ ပြည်သူလူထုအကြားမှာ ဆက်သွယ်ပေါင်းကူးပေးမယ့် ပြည်သူတို့ကိုယ်တိုင် ရွေးချယ်တင်မြှောက်ထားတဲ့ ပြည်သူ့ကိုယ်စားလှယ်များလည်း ပေါ်ပေါက်နေပြီဖြစ်ပါတယ်။ ချင်းပြည်နယ်ဆင်းရဲနွမ်းပါးမှုဖြေရှင်းဆောင်ရွက်နိုင်ရေးအတွက် ပါဝင်ဆွေးနွေးအကြံပြုလိုတဲ့ ချင်း တိုင်းရင်းသားနယ်မြေခံ အသိပညာရှင်/အတတ်ပညာရှင်များဖြစ်ကြောင်းကိုလည်း ချင်းတိုင်းရင်းသား ပြည်သူလူထုထံမှကြားသိရပါတယ်။ ချင်းပြည်နယ်ဆင်းရဲနွမ်းပါးမှုလျော့ပါးအောင် ဖြေရှင်းရာမှာ အဓိကအခန်းကဏ္ဍမှပါဝင်ကြမယ့် ချင်းပြည်နယ်မှ ပြည်သူလူထုရဲ့ အကြံဉာဏ်များရယူရန်လိုအပ်တဲ့ အတွက်ကြောင့် အလုပ်ရုံဆွေးနွေးပွဲများ အမြန်ဆုံးပြုလုပ်ပြီး အထူးစီမံချက်ရေးဆွဲပေးရန် လိုအပ်လျက်ရှိပါတယ်။ ဒါ့ကြောင့် ချင်းပြည်နယ်ဆင်းရဲနွမ်းပါးမှုဖြေရှင်းရေးအတွက် အထူးစီမံချက်ရေးဆွဲအကောင်အထည်ဖော်ဆောင်ရွက်နိုင်ရန် ပြည်ထောင်စုအစိုးရအဖွဲ့မှ တာဝန်ရှိသူများ၊ ချင်း ပြည်နယ်အစိုးရအဖွဲ့မှတာဝန်ရှိသူများ၊ ချင်းပြည်နယ်မှ ပြည်သူ့လွှတ်တော်၊ အမျိုးသားလွှတ်တော်နှင့် ပြည်နယ်လွှတ်တော်ကိုယ်စားလှယ်များ၊ ချင်းပြည်နယ်မှ တိုင်ရင်းသားအသိပညာရှင်/အတတ်ပညာရှင် များနှင့် အခြားဒေသမှစိတ်ပါဝင်စားသော ပညာရှင်များပါဝင်သော အလုပ်ရုံဆွေးနွေးပွဲများကျင်းပရေး စီမံချက်ဆောင်ရွက်ပေးပါရန် ပြည်သူ့လွှတ်တော်ဥက္ကဋ္ဌကြီးမှတစ်ဆင့် ပြည်ထောင်စုအစိုးရအား တိုက်တွန်းကြောင်းအဆိုကို လေးစားစွာတင်သွင်းအပ်ပါတယ်ခင်ဗျား။(ဩဘာသံများ)</speech>
<speech type="speaker">အဆိုကိုထောက်ခံမယ့် ကိုယ်စားလှယ်တစ်ဦးအားဖိတ်ခေါ်ပါတယ်</speech>
<speech><mp id="209">ဦးပိုက်လင်း(ပလက်ဝမဲဆန္ဒနယ်)</mp>လေးစားအပ်ပါသောဥက္ကဋ္ဌကြီးခင်ဗျား။ ကျွန်တော် ကတော့ ပလက်ဝမဲဆန္ဒနယ်မှ ကိုယ်စားလှယ် ဦးပိုက်လင်းဖြစ်ပါတယ်။ အခုနကတင်သွင်းခဲ့တဲ့ ချင်းပြည်နယ်၊ မင်းတပ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးထန်းလိန်းရဲ့ အဆိုဟာ ကျွန်တော်တို့ ပြည်နယ်ဒေသအတွက် အထူးလိုအပ်တဲ့အတွက် ဒီအဆိုကိုကျွန်တော့်အနေနဲ့ လေးလေးနက်နက် ထောက်ခံပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">အဆိုနှင့်စပ်လျဉ်းပြီး အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှု ဝန်ကြီးဌာနက ပြန်လည်ရှင်းလင်းဆွေးနွေးဖို့ ဖြစ်ပါတယ်</speech>
<speech><agency id="74">ဦးဆက်အောင်(ဒုတိယဝန်ကြီး၊ အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ ခင်ဗျား။ ချင်းပြည်နယ်ဟာ မြန်မာနိုင်ငံမှာ ဖွံ့ဖြိုးမှုအနည်းဆုံးဒေသတစ်ခုဖြစ်ပါတယ်။ ပြီးတော့ ကျွန်တော်တို့ မြန်မာနိုင်ငံမှာ အခုဆိုလို့ရှိရင် Top Down System မဟုတ်ဘဲနဲ့ Bottom Up System လို့ခေါ်တဲ့ Decentrdlizction System ကို ကျင့်သုံးနေတာဖြစ်ပါတယ်။ အဲဒါကြောင့်မို့လို့ ကိုယ်စားလှယ်ကြီး ဦးထန်းလိန်းပြောတဲ့ ဒီ Bottom Up စနစ်နဲ့ ပြည်သူလူထုတွေအားလုံး၊ ဒေသခံတွေ အားလုံးပါဝင်ပြီးတော့ Planning ကအစ Project Identification ကအစပါဝင်ပြီးတော့ ပြုလုပ်နိုင်ဖို့က အထူးအရေးကြီးတဲ့ကိစ္စဖြစ်ပါတယ်။ အဲ့ဒီမှာ အထူးပြောချင်တာကတော့ ချင်းပြည်နယ် 633005 LosCDD calon Community Driven Development pros Program saq GOŚC20?ous co0op: Solosall Community Driven Development (CDD) BODOGOD? ကမ္ဘာ့ဘဏ် (World Bank) ကနေပြီးတော့ ဒီနယ်စပ်ဒေသဝန်ကြီးဌာနအောက်မှာရှိတဲ့ နယ်စပ်ဒေသဖွံ့ဖြိုးရေး Department ကနေပြီးတော့ အတူတူတွဲပြီးတော့ လုပ်ဆောင်တဲ့ စီမံကိန်းမျိုး ဖြစ်ပါတယ်။ CDD အကြောင်းကတော့ အဓိကကတော့ CDD ဆိုတဲ့နေရာမှာ ကျွန်တော်တို့ Bottom Up Approach o mlčao:od Decentralization aộos Vertical Dimension $ 6şɔoslo:com? pięcosso Participation Inclusion aộo Horizontal Dimension Dimension şoară ကျွန်တော်တို့ အဓိကထားပြီးတော့ ကျင့်သုံးတဲ့စီမံကိန်းတစ်ခုဖြစ်ပါတယ်။ CDD ကတော့ ဘာလဲ ဆိုတော့ အဓိကအနေနဲ့ ဒီဒေသမှာရှိတဲ့ စီမံကိန်းမျိုးတွေ၊ ဘယ်လိုစီမံကိန်းမျိုးတွေ တည်ထောင်သင့်တယ်၊ ဘယ်လိုစီမံကိန်းမျိုးကို ဘယ်လိုပုံစံနှင့် အကောင်အထည်ဖော်သင့်တယ်၊ ဘယ်လိုစီမံကိန်း မျိုးဟာ ဒေသ Community အတွက် ဘယ်လောက်အထိ အကျိုးရှိနိုင်မယ်၊ ဒီစီမံကိန်းတွေကို 326mo?soopscofodssalgs susce Monitoring Evaluation (ME) a odvosit:og လုပ်မလဲဆိုတဲ့ဥစ္စာတွေအကုန်လုံးကို အစိုးရကနေပြီးတော့ အပေါ်ကနေ Top Down နဲ့ လက်ညှိုး oo::com? Top Down Instruction 60:09OUPOSDD 63vémm Inclusiveness Participation Approach နဲ့ ဒေသခံတွေအကုန်လုံးက ဝိုင်းဝန်းတိုင်ပင် Project တွေရှာ ဒီ Project တွေကို ဘယ်လို Implementation လုပ်မယ်ဆိုတာ ဒေသခံတွေနဲ့ ဆွေးနွေးတိုင်ပင်လို့ ထွက်လာတဲ့ ဒီလိုမျိုးစီမံကိန်းတွေကို ကျင့်သုံးတဲ့အခါမှာ ဒေသခံတွေကပဲ ပြန်ပြီးတော့ ဒီစီမံကိန်းတွေကို Monitoring Evdluction လုပ်ဆိုတဲ့ ဒီစီမံကိန်းမျိုးဖြစ်ပါတယ်။ ဒီစီမံကိန်းမျိုးဟာ နိုင်ငံတော်တော်များများမှာ World Bank ကနေ ဦးဆောင်ပြီးတော့လုပ်နေတဲ့ အချိန်မှာ ဒီလို စီမံကိန်းမျိုးက အများကြီးကိုအောင်မြင်ပြီးတော့ အကျိုးကျေးဇူးတွေအများကြီးရရှိတာကိုတွေ့ရှိရပါ တယ်။ ချင်းပြည်နယ်အနေနဲ့လည်း လွှတ်တော်ကိုယ်စားလှယ်ကြီးတင်ပြတဲ့အတိုင်းပဲ (Workshop) အလုပ်ရုံဆွေးနွေးပွဲတွေ လုပ်တာဟာ ချင်းပြည်နယ်အတွက်ကို အလွန်ကောင်းမွန်တဲ့ကိစ္စတစ်ခု ဖြစ်ပေမယ့်လည်း နောက်ပိုင်းမှာ ဒီ Workshop နဲ့တင်မပြီးသွားဘဲနဲ့ CDD Program (Community Driven Development Program) Goszeozsə:00:or safoloQ969€ Porticipatory ဖြစ်လာအောင်လို့ Community Focus နဲ့ လုပ်တဲ့နေရာမှာ ဘယ်လိုပိုပြီးတော့ Effective ဖြစ်လာအောင် ဘယ်လိုလုပ်မလဲဆိုတဲ့ဥစ္စာကို ကျွန်တော်တို့ Workshop မှာ တိုင်ပင်ပြီးတော့ နောက်ပိုင်းအကောင်းဆုံးဖြစ်အောင် လုပ်သွားနိုင်ဖို့က Implementation အပိုင်းမှာ ပိုပြီးတော့ အရေးကြီးပါတယ်ခင်ဗျား။ အဲဒါကြောင့်မို့လို့ ကျွန်တော်တို့ ဝန်ကြီးဌာနအနေနဲ့ Nationd Planning ကနေပြီးတော့ ဒီလိုမျိုးစီမံကိန်းမျိုးကို ဆွဲတာက အောက်ခြေက ဒေသခံပြည်သူများနဲ့ အားလုံးဝိုင်းဝန်းပြီးတော့ ဆွဲတာအပြင် CDD လိုမျိုး Community Driven Development ဆိုတဲ့ စီမံကိန်းမျိုးနဲ့ပူးပေါင်းပြီးတော့ လုပ်လိုက်လို့ရှိရင် ပိုပြီးတော့အောင်မြင်တဲ့၊ ပိုပြီးတော့အကျိုးကျေးဇူး ရှိတဲ့ Community Focus ဖြစ်တဲ့ ကျွန်တော်တို့ People Center Development ကို ရမှာဖြစ်ကြောင်းကိုပြောကြားရင်းနဲ့ လေးစားစွာတင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">နယ်စပ်ရေးရာဝန်ကြီးဌာနက ဆွေးနွေးဖို့ဖြစ်ပါတယ်။</speech>
<speech><agency id="93">ဗိုလ်ချုပ်ဇော်ဝင်း(ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့ လွှတ်တော်ကိုယ်စားလှယ်တော်ကြီးများခင်ဗျား။ ချင်း ပြည်နယ်၊ မင်းတပ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးထန်းလိန်းရဲ့ အဆိုကို ကျွန်တော် နယ်စပ်ရေးရာဝန်ကြီးဌာနကိုယ်စား အကျဉ်းပြန်လည်ရှင်းလင်းတင်ပြသွားပါမယ်။ ချင်းပြည်နယ် အတွင်းမှာ ဆင်းရဲနွမ်းပါးမှုလျှော့ချရေးအတွက် လုပ်ငန်းစဉ် ၈ ရပ်ကို ပြည်နယ်နှင့် တိုင်းဒေသ အလိုက်၊ ခရိုင်အလိုက်၊ မြို့နယ်အလိုက် အသေးစိတ်စီမံချက်များ ချမှတ်အကောင်အထည်ဖော် လျက်ရှိပါတယ်။ မြန်မာနိုင်ငံရဲ့ ကျေးလက်ဒေသဖွံ့ဖြိုးရေးနဲ့ ဆင်းရဲနွမ်းပါးမှုလျှော့ချရေးလုပ်ငန်းစဉ် များကိုအထောက်အကူပြုဖို့အတွက် ကမ္ဘာ့ဘဏ်ရဲ့ ကူညီထောက်ပံ့ငွေ အမေရိကန်ဒေါ်လာသန်း ၈၀ နဲ့ နေပြည်တော်ကောင်စီနယ်မြေအပါအဝင် တိုင်းဒေသကြီးနဲ့ ပြည်နယ် ၁၅ ခုမှာ မြို့နယ် ၁၅ မြို့နယ်မှာ Yoqs=cable.Q:69:93 ei:03:8ÖMş: (Community Driven Development-CDD) o ကျေးလက်ဒေသဖွံ့ဖြိုးရေးဦးစီးဌာနမှ အကောင်အထည်ဖော် ဆောင်ရွက်ပေးလျက်ရှိပါတယ်။ နိုင်ငံတကာမှာ ဆောင်ရွက်ပေးလျက်ရှိတဲ့ CDD ရဲ့ လုပ်ထုံးလုပ်နည်းအတိုင်းလည်းပဲ အလုပ်ရုံ ဆွေးနွေးပွဲများ အလွှာပေါင်းစုံကပါဝင်တဲ့အဖွဲ့များဖြင့် ကျင်းပပြီးတော့ နောင်မှာလည်းပဲ ထပ်မံပြီးတော့ ဒီဆွေးနွေးပွဲများကို ဆောင်ရွက်သွားမှာဖြစ်ပါတယ်။ ဒီ CDD စီမံကိန်းကို ၂၀၁၃-၂၀၁၄ ဘဏ္ဍာရေးနှစ်မှာ ကန်ပက်လက်မြို့မှာ စတင်အကောင်အထည်ဖော်မည်ဖြစ်ကြောင်း တင်ပြအပ်ပါ တယ်။ ဒီ ဇွန်လအတွင်းမှာလည်းပဲ ချင်းပြည်နယ်၊ ကန်ပက်လက်မြို့နယ်မှာ ချင်းပြည်နယ်အစိုးရအဖွဲ့မှ တာဝန်ရှိသူများ၊ ကန်ပက်လက်မြို့နယ်မှ ဌာနဆိုင်ရာအကြီးအကဲများ၊ ဒေသခံမှ ကျွမ်းကျင်သူ ပညာရှင်များနဲ့ NGO အဖွဲ့အစည်းများ၊ ကျေးလက်ကျေးရွာအုပ်စုအကြီးအကဲများနှင့် နယ်စပ်ရေးရာ ဝန်ကြီးဌာန၊ ကျေးလက်ဒေသဖွံ့ဖြိုးဦးစီးဌာနမှ တာဝန်ရှိသူများ၊ ကမ္ဘာ့ဘဏ်မှတာဝန်ရှိသူများ ပူးပေါင်းပြီးတော့ ဒီ Project နဲ့ပတ်သက်ပြီးတော့ အလုပ်ရုံဆွေးနွေးပွဲကျင်းပပြုလုပ်ခဲ့ပြီးဖြစ်ပါတယ်။ ဒီလိုကျင်းပတဲ့နေရာမှာလည်း ဒီကျေးရွာအားလုံးရဲ့ အကျုံးဝင်တဲ့လိုအပ်ချက်တွေကို ပွင့်လင်း မြင်သာစွာတင်ပြခြင်း၊ ကျေးရွာလူထုရဲ့ သဘောထားရယူခြင်း၊ ဦးစားပေးလုပ်ငန်းများရွေးချယ် သတ်မှတ်ခြင်း၊ ရန်ပုံငွေခွဲဝေသုံးစွဲခြင်း၊ ကျေးရွာလူထုကိုယ်တိုင်ပါဝင်ဆောင်ရွက်စေခြင်းနဲ့ ကျေးလက် ပြည်သူများရဲ့ လူ့စွမ်းအားတွေ တိုးတက်မြင့်မားစေရန်အတွက် ရည်ရွယ်ချက်ကောင်းများနဲ့ဆောင်ရွက်ခြင်းဖြစ်ကြောင်းတင်ပြအပ်ပါတယ်။ အဲဒီတော့ ဒီကျေးလက်ဒေသဖွံ့ဖြိုးရေး၊ ဆင်းရဲမှု လျှော့ချရေးလုပ်ငန်းအတွက်ကို သက်ဆိုင်ရာဝန်ကြီးဌာနများအနေနဲ့ လမ်းတံတားတည်ဆောက်ရေး၊ ရေပေးရေး၊ ကျန်းမာရေးနဲ့ ကျေးလက်မီးလင်းရေး၊ ကျေးလက် စံပြတည်ဆောက်ရေးအပြင် အခြေခံ အဆောက်အအုံတွေသာမကဘဲနဲ့ ဒီကျေးလက်ဒေသပြည်သူများရဲ့ အသက်မွေးဝမ်းကျောင်း အထောက်အကူလုပ်ငန်းတွေကို ၅ နှစ်စီမံကိန်းနှင့် အနှစ် ၂၀ စီမံကိန်းရေးဆွဲအကောင်အထည်ဖော် ဆောင်ရွက်လျက်ရှိပါတယ်။ လာမယ့် ၂၀၁၄-၂၀၁၅ ခုနှစ်မှာ တိုင်းဒေသကြီး၊ ပြည်နယ်နဲ့ ကိုယ်ပိုင် အုပ်ချုပ်ခွင့်ရဒေသအားလုံးအတွက်ကို မြန်မာငွေကျပ်သန်း ရ သန်းစီနှင့် သန်း ၁၄၀ လျာထားပြီး ဖြစ်ကြောင်းတင်ပြအပ်ပါတယ်။ ယခု ကိုယ်စားလှယ်ကြီးတင်ပြသွားခဲ့တဲ့ ဆင်းရဲနွမ်းပါးမှုဖြေရှင်းရေး အတွက်လည်းပဲ အထူးစီမံကိန်းရေးဆွဲရေး အကောင်အထည်ဖော်ဆောင်ရွက်နိုင်ရန် အလုပ်ရုံ ဆွေးနွေးပွဲကျင်းပရေးအတွက်ကို သက်ဆိုင်ရာဝန်ကြီးဌာနများ၊ သက်ဆိုင်ရာပြည်နယ်အစိုးရအဖွဲ့ဝင် apoi puosep UN Agencies op: IRD(International Relief and Development)op:sę ပူးပေါင်းညှိနှိုင်းဆောင်ရွက်အကောင်အထည်ဖော်သင့်ပါကြောင်း အကြံပြု တင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">သက်ဆိုင်ရာဝန်ကြီးဌာနများက ပြန်လည်ရှင်းလင်းချက်များသည် ဦးထန်းလိန်း တင်ပြတဲ့အဆို အတည်ပြုပြီး ဆက်လက်ပြီးဆောင်ရွက်ဖို့ဆိုတဲ့အဓိပ္ပာယ်ဖြစ်ပါတယ်။ ဒါကြောင့် လွှတ်တော်ကိုယ်စားလှယ်များခင်ဗျား။ ဦးထန်းလိန်းတင်သွင်းတဲ့အဆိုကို လွှတ်တော်ကိုယ်စားလှယ် တစ်ဦးက ထောက်ခံဆွေးနွေးပြီး ဝန်ကြီးဌာနမှ ပြည်ထောင်စုအဆင့် အဖွဲ့အစည်းဝင်နှစ်ဦးက ဆွေးနွေး သွားပါတယ်။ ဒီအဆိုနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ကို တစ်ပါတည်းရယူမှာ ဖြစ်ပါတယ်။ ဦးထန်းလိန်း တင်သွင်းတဲ့အဆိုကိုအတည်ပြုရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် မင်းတပ် မဲဆန္ဒနယ်မှ ဦးထန်းလိန်းတင်သွင်းတဲ့ ချင်းပြည်နယ် ဆင်းရဲနွမ်းပါးမှု ဖြေရှင်းရေးအတွက် အထူးစီမံချက်ရေးဆွဲအကောင်အထည်ဖော်ဆောင်ရွက်နိုင်ရန် ပြည်ထောင်စုအစိုးရအဖွဲ့မှ တာဝန်ရှိသူ များ၊ ချင်းပြည်နယ်အစိုးရအဖွဲ့မှ တာဝန်ရှိသူများ၊ ချင်းပြည်နယ်မှ ပြည်သူ့လွှတ်တော်၊ အမျိုးသား လွှတ်တော်နှင့် ပြည်နယ်လွှတ်တော်ကိုယ်စားလှယ်များ၊ ချင်းပြည်နယ်မှ တိုင်းရင်းသားအသိပညာရှင်၊ အတတ်ပညာရှင်များနှင့် အခြားဒေသများမှ စိတ်ပါဝင်စားသော ပညာရှင်များပါဝင်သော အလုပ်ရုံ ဆွေးနွေးပွဲများ ကျင်းပရေးစီမံဆောင်ရွက်ပေးပါရန် ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော်ကအတည်ပြုကြောင်းကြေညာပါတယ်။ (ဩဘာသံများ)</speech>
</motion>
</section>
<section value="Bill">
<bill>
<title>အမျိုးသားလွှတ်တော်မှအတည်ပြုချက်ဖြင့်ပေးပို့သော ရေကြောင်းအတားအဆီးများ အက်ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီမှ အစီရင်ခံစာတင်သွင်းခြင်း</title>
<speech type="speaker">အစီအစဉ် ၈ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်မှာစတင်တင်သွင်းပြီး အတည်ပြုချက်ဖြင့်ပေးပို့လာသော ရေကြောင်းအတားအဆီးများ အက်ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီက အစီရင်ခံစာ တင်သွင်းဖို့ ဖြစ်ပါတယ် အစီရင်ခံစာတင်သွင်းရန် ဥပဒေကြမ်းကော်မတီကို ဖိတ်ခေါ်ပါတယ်။</speech>
<speech><mp id="355">ဒေါက်တာ စိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ကြွရောက်လာသော ဧည့်သည်တော် ကြီးများအားလုံး မင်္ဂလာပါခင်ဗျား။ ကျွန်တော်ကတော့ ပြည်သူ့လွှတ်တော် ဥပဒေကြမ်းကော်မတီ ဝင်၊ မွန်ပြည်နယ် ဘီလင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာ စိုးမိုးအောင် ဖြစ်ပါတယ်။ ကျွန်တော့်အနေနဲ့ ပြည်သူ့လွှတ်တော် ဥပဒေကြမ်းကော်မတီဥက္ကဋ္ဌရဲ့ တာဝန်ပေးချက်အရ ရေကြောင်းအတားအဆီးများအက်ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီရဲ့ လေ့လာတွေ့ရှိချက်အစီရင်ခံစာကို ဥပဒေကြမ်းကော်မတီရဲ့ ကိုယ်စား လွှတ်တော် ဥက္ကဋ္ဌကြီးမှတစ်ဆင့် လွှတ်တော်သို့အစီရင်ခံတင်သွင်းမှာဖြစ်ပါတယ်။ ရေကြောင်းအတားအဆီးများ အက်ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏လေ့လာတွေ့ရှိချက် အစီရင်ခံစာတင်ပြခြင်း၁။ ပြည်ထောင်စုအစိုးရအဖွဲ့မှပေးပို့လာသော ရေကြောင်းအတားအဆီးများ အက်ဥပဒေကို ပြင်ဆင်သည့်ဥပဒေကြမ်းအား အမျိုးသားလွှတ်တော်၌စတင်ဆွေးနွေးခဲ့ပြီး ပြင်ဆင်ချက်မရှိအတည်ပြု ပြီးနောက် ပြည်သူ့လွှတ်တော်၌ဆွေးနွေးနိုင်ရန်ပေးပို့လာပါသည်။ ၂။ ပို့ဆောင်ရေးဝန်ကြီးဌာနက စီမံခန့်ခွဲလျက်ရှိသော တည်ဆဲဥပဒေများအနက် ရေကြောင်း အတားအဆီးများအက်ဥပဒေဟာ လက်ရှိအခြေအနေအရ ခေတ်နဲ့လိုက်လျောညီထွေမှု မရှိတော့ပါ သဖြင့် ပြင်ဆင်ရခြင်းဖြစ်ကြောင်းတွေ့ရှိရပါသည်။ ပြည်သူ့လွှတ်တော် ဥပဒေကြမ်းကော်မတီသည် ယင်းဥပဒေကြမ်းအား ပြည်သူ့လွှတ်တော်ဆိုင်ရာနည်းဥပဒေ ၅၉ အရ အခြေခံရမည့်မူ ၁၂ ချက်နှင့်အညီလေ့လာစိစစ်နိုင်ရန် ၂၀၁၃ ခုနှစ်၊ ဇူလိုင်လ ၈ ရက်နေ့တွင် ညှိနှိုင်းအစည်းအဝေးများကျင်းပခဲ့ပါ သည်။ ညှိနှိုင်းအစည်းအဝေးသို့ ပြည်သူ့လွှတ်တော် ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေး ဆိုင်ရာကော်မတီအဖွဲ့ဝင်များ၊ ရေကြောင်းပို့ဆောင်ရေးဖွံ့ဖြိုးတိုးတက်မှုကော်မတီမှ အဖွဲ့ဝင်များ၊ ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်မှအဖွဲ့ဝင်များ တက်ရောက် ခဲ့ကြပါသည်။ ။၃။ ရေကြောင်းအတားအဆီးများအက်ဥပဒေသည် ၁၈၈၁ ခုနှစ်က ထုတ်ပြန်ပြဋ္ဌာန်းခဲ့သည့်ဥပဒေ ဖြစ်ပါသည်။ ယခုတင်သွင်းလာသော ပြင်ဆင်သည့်ဥပဒေကြမ်းတွင် ပုဒ်မ ၅ ခုပါရှိပါသည်။ ယင်းပုဒ်မ များသည် မူလအက်ဥပဒေ၏ပုဒ်မ ၈၊ ပုဒ်မ ၉ နှင့် ပုဒ်မ ၁၂ တို့တွင် ခေတ်နဲ့လျော်ညီစေရန် စကားရပ် များ အစားထိုးခြင်းပြင်ဆင်ခြင်းနှင့် ဤဥပဒေကြမ်းကို တစ်နိုင်ငံလုံးတွင်အာဏာတည်စေရန်အတွက် ပုဒ်မ ၁၃ ကိုပယ်ဖျက်ခြင်းဖြစ်ကြောင်းလေ့လာတွေ့ရှိရပါသည်။ ထို့ကြောင့် အမျိုးသားလွှတ်တော်က ပြင်ဆင်ချက်မရှိအတည်ပြု ပေးပို့ခဲ့သည့် ဤဥပဒေကြမ်းအား ပြည်သူ့လွှတ်တော် ဥပဒေကြမ်းကော်မတီအနေနဲ့ ပြင်ဆင်ချက်မရှိသဘောတူခဲ့ကြပါသည်။ သို့ဖြစ်ပါ၍ ရေကြောင်းအတားအဆီးများ အက်ဥပဒေကိုပြင်ဆင်သည့်ဥပဒေကြမ်းအား ပြည်သူ့လွှတ်တော်မှ အတည်ပြု ပေးနိုင်ပါရန် ပြည်သူ့ လွှတ်တော်ဆိုင်ရာနည်းဥပဒေ ၆၁ အရစိစစ်ခဲ့ကြပြီး နည်းဥပဒေ ၆၃ နဲ့အညီ လွှတ်တော်သို့ အစီရင်ခံ တင်ပြအပ်ပါသည်။ အားလုံးကို ကျေးဇူးတင်ပါတယ်ခင်ဗျား။ (ဩဘာသံများ)</speech>
<title>ရေကြောင်းအတားအဆီးများအက်ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ဆွေးနွေးလိုသည့်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ရေကြောင်းအတားအဆီးများအက်ဥပဒေ ကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ဆွေးနွေးလိုတဲ့ကိုယ်စားလှယ်များပါရှိပါက ဆွေးနွေးလိုတဲ့ အပိုဒ်၊ အပိုဒ်ခွဲ၊ အကြောင်းအရာအချက်အလက်များကိုတိကျစွာဖော်ပြ၍ ၂၉-၇-၂၀၁၃ ရက်နေ့ နောက်ဆုံးထားပြီး ပြည်သူ့လွှတ်တော် ဒုတိယညွှန်ကြားရေးမှူးချုပ်ထံ အမည်စာရင်းပေးကြရန်ဖြစ် ကြောင်း အသိပေးလိုပါတယ်။</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး (၁၃)ရက်မြောက်နေ့ရပ်နားကြောင်းနှင့် အစည်းအဝေး(၁၄)ရက်မြောက်နေ့ကျင်းပမည့်နေ့ရက်နှင့် အချိန်ကိုကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေးရဲ့ (၁၄)ရက်မြောက်နေ့ကိုရပ်နားပါ့မယ်။ ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေးရဲ့ (၁၄)ရက်မြောက်နေ့ကို ၂၀၁၃ ခုနှစ်၊ ဇူလိုင် ၂၄ ရက် (ဗုဒ္ဓဟူးနေ့) ၁၀းဝဝ နာရီအချိန်မှာ ဆက်လက်ကျင်းပမှာဖြစ်ကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌကြီး ပြန်လည်ထွ��်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး (၁၃) ရက်မြောက်နေ့ကို နာရီအချိန်တွင် ရပ်နားပါသည်။</p>
</postface>
</transcript>
</doc>
