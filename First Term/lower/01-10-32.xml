<doc>
<docinfo>
<docno>01-10-32.xml</docno>
<pdf>01-10-32.pdf</pdf>

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၃၂)ရက်မြောက်နေ့မှတ်တမ်း</title>
<date value='21-07-2014'>၁၃၇၆ ခုနှစ်၊ ဝါဆိုလပြည့်ကျော် ၁၀ ရက် (၂၀၁၄ ခုနှစ်၊ ဇူလိုင်လ ၂၁ ရက်) (တနင်္လာနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၃၂)ရက်မြောက်နေ့ကို နံနက် ၁၀းဝ၅ နာရီအချိန်၌ စတင်ကျင်းပပါသည်။ (ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တ ွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည် တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့ လွှတ်တော် ဒသမပုံမှန်အစည်းအဝေး (၃၂)ရက်မြောက်နေ့ အစီအစဉ် စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့ လွှတ်တော် ဒသမပုံမှန်အစည်းအဝေး (၃၂)ရက်မြောက်နေ့မှာ ပြည်သူ့လွှတ်တော် လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၂၂ ဦးရှိတဲ့အနက် ၃၇၅ ဦး တက်ရောက်ပါတယ်။ အစည်းအဝေးသို့ တက်ရောက် ခွင့်ရှိသူဦးရေ စုစုပေါင်းရဲ့ ၈၈.၈၆ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစည်းအဝေးကို ကြို တင်ဖြန့်ဝေထားတဲ့ အစီအစဉ်များအတိုင်း ဆက်လက် ဆောင်ရွက်သွားပါမယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်</speech>
<speech><mp id="230">ဦးကျော်နိုင်ဌေး(အဖွဲ့ဝင်၊ လွှတ်တော်အခွင့်အရေးကော်မတီ)</mp>ဥက္ကဋ္ဌကြီးခင်ဗျား။ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ ကိုယ်စား လွှတ်တော်အခွင့်အရေးကော်မတီဝင် ကျွန်တော် ဦးကျော်နိုင်ဌေး၊ အင်းတော်မဲဆန္ဒနယ်က ခွင့်ပန်ကြားပါ့မယ်။ ယနေ့ခွင့်ပန်ကြားတဲ့သူ ၃ရ ဦးရှိပြီးတော့ ယခင်ခွင့်ပန်ကြားထားတဲ့သူ ၁၀ ဦးဖြစ်ပါတယ်။ ယနေ့ ခွင့်ပန်ကြားတဲ့ပုဂ္ဂိုလ်များ ကတော့ဖြင့်(၁) မြဝတီမဲဆန္ဒနယ်မှ ဦးသန်းဦး ခွင့် ၁ ရက်၊ (၂) ကြို့ပင်ကောက်မဲဆန္ဒနယ်မှ ဦးသန့်ဇင် ခွင့် ၁ ရက်၊ (၃) ကမာရွတ်မဲဆန္ဒနယ်မှ ဒေါက်တာစိုးရင် ခွင့် ၁ ရက်၊ (၄) ကွမ်းခြံကုန်းမဲဆန္ဒနယ်မှ ဦးလွန်းသီ ခွင့် ၅ ရက်၊ (၅) သာပေါင်းမဲဆန္ဒနယ်မှ ဦးဝင်းသန်း ခွင့် ၂ ရက်၊ (၆) ဒေါပုံမဲဆန္ဒနယ်မှ ဦးလှမြင့် ခွင့် ၂ ရက်၊ (၇) တပ်ကုန်းမဲဆန္ဒနယ်မှ ဦးမောင်ဦး ခွင့် ၂ ရက်၊ (၈) ငပုတောမဲဆန္ဒနယ်မှ ဒေါ်ခင်သန်းမြင့် ခွင့် ၁ ရက်၊ (၉) အိမ်မဲမဲဆန္ဒနယ်မှ ဦးစောဂျိမ်း ခွင့် ၁ ရက်၊ (၁၀) ဘူးသီးတောင်မဲဆန္ဒနယ်မှ ဦးရွှေမောင် ခွင့် ၂ ရက်၊ (၁၁) ကျောက်မဲမဲဆန္ဒနယ်မှ ဦးနယ်လ်ဆင်(ခ)ဦးဆောင်ဆီ ခွင့် ၅ ရက်၊ (၁၂) ရွှေပြည်သာမဲဆန္ဒနယ်မှ ဦးတင်မောင်ဦး ခွင့် ၂ ရက်၊ (၁၃) ပင်းတယမဲဆန္ဒနယ်မှ ဦးဝင်းကြည် ခွင့် ၃ ရက်၊ (၁၄) ရေဖြူမဲဆန္ဒနယ်မှ ဦးဝင်းဦး ခွင့် ၁ ရက်၊ (၁၅) ပျော်ဘွယ်မဲဆန္ဒနယ်မှ ဦးမြင့်စိုး ခွင့် ၂ ရက်၊ (၁၆) တောင်ကြီးမဲဆန္ဒနယ်မှ ဦးစံလင်း ခွင့် ၂ ရက်၊ (၁၇) ဒိုက်ဦးမဲဆန္ဒနယ်မှ ဦးမင်းဆွေ ခွင့် ၃ ရက်၊ (၁၈) ကျိုက်ထိုမဲဆန္ဒနယ်မှ ဦးမြင့်လွင် ခွင့် ၁ ရက်၊ (၁၉) ဝမ်းတွင်းမဲဆန္ဒနယ်မှ ဦးသန်းမြင့် ခွင့် ၅ ရက်၊ (၂၀) ကျောက်တံတားမဲဆန္ဒနယ်မှ ဦးစိုးဝင်း ခွင့် ၂ ရက်၊ (၂၁) ဆော့လော်မဲဆန္ဒနယ်မှ ဦးဇောင်းခေါင် ခွင့် ၁ ရက်၊ (၂၂) ပူတာအိုမဲဆန္ဒနယ်မှ ဦးယော်ဒီငွေ့ခွင့် ၁ ရက်၊ (၂၃) ရွှေဘိုမဲဆန္ဒနယ်မှ ဒေါက်တာအောင်သန်း ခွင့် ၅ ရက်၊ (၂၄) အောင်လံမဲဆန္ဒနယ်မှ ဦးကိုကိုထွန်း အစည်းအဝေးပြီးဆုံးသည်အထိ၊ (၂၅) စလင်းမဲဆန္ဒနယ်မှ ဦးခင်မောင်လွင် ခွင့် ၂ ရက်၊ (၂၆) ငဖဲမဲဆန္ဒနယ်မှ ဦးမြင့်ဌေး ခွင့် ၄ ရက်၊ (၂၇) လမ်းမတော်မဲဆန္ဒနယ်မှ ဦးခင်မောင်ဝင်း ခွင့် ၁ ရက်၊ (၂၈) တာချီလိတ်မဲဆန္ဒနယ်မှ ဦးစိုင်းသိန်းအောင် အစည်းအဝေးပြီးဆုံးသည်အထိ၊ (၂၉) တပ်မတော်သားကိုယ်စားလှယ် ဗိုလ်မှူးသော်ဇင် ခွင့် ၅ ရက်၊ (၃၀) တပ်မတော်သားကိုယ်စားလှယ် ဗိုလ်မှူးဟန်စိုးထွဋ် ခွင့် ၅ ရက်၊ (၃၁) ဝိုင်းမော်မဲဆန္ဒနယ်မှ ဦးယိန်းဘောင် ခွင့် ၁ ရက်၊ (၃၂) ကန်ပက်လက်မဲဆန္ဒနယ်မှ သူရဦးအောင်ကို ခွင့် ၁ ရက်၊ (၃၃) ဥတ္တရသီရိမဲဆန္ဒနယ်မှ ဦးမင်းသူ ခွင့် ၁ ရက်၊ (၃၄) မဟာအောင်မြေမဲဆန္ဒနယ်မှ ဦးအုန်းကြိုင် ခွင့် ၁ ရက်၊ (၃၅) ဆီဆိုင်မဲဆန္ဒနယ်မှ ဦးဝင်းကို ခွင့် ၅ ရက်၊ (၃၆) နမ္မတူမဲဆန္ဒနယ်မှ ဦးစိုင်းအောင်လှ ခွင့် ၁ ရက်နှင့် (၃၇) တန့်ဆည်မဲဆန္ဒနယ်မှ ဦးတင်မြင့် ခွင့် ၅ ရက်တို့ဖြစ်ကြပါတယ်ခင်ဗျား။ ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကိုမှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့် ရှိတဲ့ လွှတ်တော်ကိုယ်စားလှယ် ၄၂၂ ဦး၊ ယခင်ကခွင့်ပန်ကြား၍ ခွင့်ပြု ထားသူ ၁၀ ဦး၊ ယနေ့ ခွင့်ပြု ထားသူ ၃ရ ဦးဖြစ်၍ လွှတ်တော်က ခွင့်ပြုထားသူ စုစုပေါင်း ၄ရ ဦးဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို လွှတ်တော်က အတည်ပြု ပါသလားခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<speech type="speaker">လွှတ်တော်ကိုယ်စားလှယ်များခင်ဗျား။ ဦးရဲထွန်း၊ သီပေါမဲဆန္ဒနယ်က ပြီးခဲ့တဲ့ အပတ်က မေးမြန်းခဲ့တဲ့ကိစ္စနှင့်ပတ်သက်ပြီး လွှတ်တော်အတွင်း လွှတ်တော်ဥက္ကဋ္ဌနှင့် အပြန်အလှန် ကန့်ကွက်ရခြင်းကိစ္စနှင့်ပတ်သက်၍ ထိုကိစ္စအတွက် ၎င်းတွင်တာဝန်ရှိ၍ တောင်းပန်ပါကြောင်း ပြီးခဲ့ တဲ့ ၁၇-၇-၂၀၁၄ ရက် (ကြာသပတေးနေ့)က ကျွန်တော့်ထံ လာရောက်တောင်းပန်ပါတယ်။ ကျွန်တော် ကတော့ ယင်းကိစ္စအတွက် ကျေနပ်ပြီးသားဖြစ်ပါတယ်။ သို့ရာတွင် ဦးရဲထွန်းက ယခုလို လာရောက် တောင်းပန်မှုအတွက် ဝမ်းသာမှုများရှိသလို ဦးရဲထွန်းရဲ့ တာဝန်ရှိမှု၊ တာဝန်ယူမှုနှင့် သတ္တိရှိမှုကိုလည်း အလေးပြု ဂုဏ်ယူမိပါတယ်။ နောင်မှာ ဤသို့မဖြစ်ရအောင်လည်း လွှတ်တော်ကိုယ်စားလှယ်များ အတွက်လည်း ကောင်းသောသင်ခန်းစာများ ပေးလိုက်ခြင်းဖြစ်တယ်လို့လည်းပဲ ယူဆပါတယ်။ ဒါနဲ့ ပတ်သက်ပြီးတော့ ဦးရဲထွန်းထိုင်ပါ။ ထိုင်ပါ။</speech>
<speech type="speaker">၂၈-၅-၂၀၁၄ ရက်နေ့ ဒသမပုံမှန်အစည်းအဝေး စတင်ပြုလုပ်တဲ့နေ့မှာ ကျွန်တော့်အနေနဲ့ လွှတ်တော်ကို တင်ပြခဲ့တာရှိပါတယ်။ လွှတ်တော်ရဲ့ တင်ပြချက် အပိုဒ်(၂)ကတော့ လွှတ်တော်ကလည်း အလုပ်များစွာဖြင့် ကိုယ်စားလှယ်ကြီးများကို စောင့်ကြိုလျက်ရှိပါတယ်။ အလုပ် တွေက တော်တော်များများရှိနေတော့ အချိန်မီစနစ်တကျပြီးစီးသွားဖို့ ကိုယ်စားလှယ်ကြီးများရဲ့ ကျန်းမာရေးနှင့် စိတ်ချမ်းသာပျော်ရွှင်မှုရရှိကြပါစေ။ အပိုဒ်(၃)မှာတော့ ကိုယ်စားလှယ်များအချင်း ချင်းဖြစ်စေ၊ အခြားမည်သည့်အဖွဲ့အစည်းများနှင့်ဖြစ်စေ၊ ပြည်သူများနှင့်ဖြစ်စေ၊ မီဒီယာများနှင့်ဖြစ်စေ တွေ့ထိ ဆက်ဆံပြောဆိုလုပ်ဆောင်ရာတွင် စိတ်ရှည်ခြင်း၊ သည်းခံခြင်း၊ နားလည်မှုရှိခြင်းတို့ကို စိတ်ကောင်းစေတနာနှင့်ယှဉ်တွဲ၍ ဆောင်ရွက်နိုင်ကြပါစေ။ အပိုဒ်(၄) တိုင်းရင်းသားစည်းလုံး ညီညွတ် ရေး၊ အမျိုးသားပြန်လည်သင့်မြတ်ရေးနှင့် ငြိမ်းချမ်းရေးရရှိရေးတို့သည် မဖြစ်မနေဆောင်ရွက်ရမည့် အမျိုးသားရေးတာဝန်ဖြစ်၍ ပြည်သူ့ကိုယ်စားလှယ်များက ဤကိစ္စကိုအလေးထားပြီး ဆက်လက် တိုးမြှင့်ဆောင်ရွက်နိုင်ကြပါစေကြောင်း ပန်ကြားတိုက်တွန်းရင်း ကြိုဆိုနှုတ်ခွန်းဆက်သလိုက်ပါတယ် ဆိုတာ ဒီလိုတင်ပြခဲ့ပါတယ်။ ဒါကြောင့် ကျွန်တော်တို့ ရှေ့သွားမယ့်ခရီး၊ ရှေ့လုပ်မယ့်လုပ်ငန်းတွေမှာ တစ်ဦးနဲ့တစ်ဦးပြောဆိုဆောင်ရွက်တဲ့နေရာမှာ၊ တစ်ဖွဲ့နဲ့တစ်ဖွဲ့ပြောဆိုဆောင်ရွက်တဲ့နေရာမှာ စိတ်ရှည် ခြင်း၊ သည်းခံခြင်း၊ နားလည်မှုရှိခြင်းနဲ့ စိတ်ကောင်းစေတနာနဲ့ ယှဉ်တွဲဆောင်ရွက်ခြင်းတွေဟာ ကျွန်တော်တို့အတွက် မလွဲမသွေဆောင်ရွက်မယ့်ကိစ္စများဖြစ်ကြောင်း ပြီးခဲ့တဲ့ရက် သတ္တပတ် အတွင်းက ဦးရဲထွန်းနဲ့ ကျွန်တော် အပြန်အလှန်ကန့်ကွက်ပြောဆိုတဲ့ ကိစ္စနဲ့ပတ်သက်ပြီးတော့ လွှတ်တော်ကို ရှင်းလင်းတင်ပြရခြင်းဖြစ်ပါတယ်။</speech>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ကိုဆက်လက်ဆောင်ရွက်ပါမယ်။ လွှတ်တော်ကိုယ်စားလှယ်များ ခင်ဗျား။ မေးခွန်းများ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>ကော့မှူးမြို့နယ်၊ သခွတ်ပင်ကျေးရွာရှိ စက်ရုံမြေ(၁၇.၅)ဧကကို မူလလုပ်ပိုင်ခွင့်ရ လယ်သမားများထံ မည်သည့်အချိန်တွင် ပြန်လည်လွှဲပေးမည်ကိုသိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">ဦးစွာ တောင်ဥက္ကလာပမဲဆန္ဒနယ်မှ ဦးအောင်သိန်းလင်း မေးမြန်းဖို့ဖြစ်ပါ တယ်</speech>
<speech><mp id="383">ဦးအောင်သိန်းလင်း(တောင်ဥက္ကလာပမဲဆန္ဒနယ်)</mp>လေးစားအပ်ပါသော လွှတ်တော် ဥက္ကဋ္ဌကြီးခင်ဗျား။ မင်္ဂလာအပေါင်းနှင့်ပြည့်စုံပါစေလို့ ဆုတောင်းမေတ္တာပို့သအပ်ပါတယ်။ ကျွန်တော့် အနေနဲ့ ရန်ကုန်တိုင်းဒေသကြီး၊ ကော့မှူးမြို့နယ်က မြေအသိမ်းခံရတဲ့ကိစ္စနဲ့ပတ်သက်ပြီးတော့မှ ဥက္ကဋ္ဌကြီးမှတစ်ဆင့် မေးမြန်းသွားမှာဖြစ်ပါတယ်။ ရန်ကုန်တိုင်းဒေသကြီး၊ သခွတ်ပင်ကွင်း ကွင်းအမှတ် (၅၁၆) ဦးပိုင်အမှတ် (၇/၁၇)နှင့်၊ မြေဧက ၁၇.၈၄ ဧကကို ကျွန်တော်တို့ တိုင်းရင်းသား ဦးချစ်နှင့် ဦးဆိုင်က လက်ငုတ်လယ်အဖြစ် အခွန်တွေပေးဆောင်ပြီးတော့မှ နှစ်ပေါင်းမြောက်များစွာ လုပ်ဆောင် လာခဲ့ပါတယ်။ ဒီလိုလုပ်ဆောင်လာရာကနေပြီးတော့မှ ၁၉၇၉ ခုနှစ်မှာ အမှတ်(၂၆၂) တန် ၁၀၀ ဆန်စက်တည်ဆောက်ဖို့အတွက် ကုန်သွယ်လယ်ယာကနေပြီးတော့မှာ မြေ ၁၇.၈၄ ဧကကိုသိမ်းဆည်း ပြီးတော့မှ တန် ၁၀၀ ဆန်စက်ဆောက်ခဲ့ပါတယ်။ ဒီတန် ၁၀၀ ဆန်စက်ကို ပုဂ္ဂလိကပိုင်ပြုလုပ်ရေး ကော်မရှင်ကနေပြီးတော့မှ ၂၀၀၉ ခုနှစ်၊ မတ်လ ၉ ရက်နေ့မှာ ပုဂ္ဂလိကကို လေလံတင်ရောင်းချခဲ့ ပါတယ်။ အဲ့ဒီလိုလေလံတင်ရောင်းချတဲ့အခါမှာ ဧည့်နိုင်ငံသားတစ်ဦးက ကျပ်သန်း ၂၃၀.၀၄ သန်းနဲ့ ဝယ်ယူခွင့်ရသွားပါတယ်။ ဒီဝယ်ယူခွင့်ရပြီးနောက်ပိုင်းမှာ ၂၀၀၈ ခုနှစ် နာဂစ်ကို အကြောင်းပြု ပြီးတော့မှ ကျပ်သန်း ၂၃၀.၀၄ အစား ၁၄၇.၀၀၁ သန်းနဲ့ လျှော့ပေါ့ပြီးတော့မှ ဝယ်ယူခွင့်ပြုခဲ့ပါတယ်။ ဝယ်ယူခွင့်ရရှိတဲ့လူက ဒီလွှဲပြောင်းရောင်းချတဲ့အမိန့်မှာ ပုဂ္ဂလိကလုပ်ငန်းရှင်ကို ကျပ် ၂၃၀.၀၄ သန်းနှင့် အပြီးအပြတ်ရောင်းချလိုက်တယ်လို့ပါပါတယ်။ ဒါပေမယ့် ဒီထဲမှာ မြေကိုရောင်းချတယ် ဆိုတာ တိတိကျကျဖော်ပြထားခြင်းမရှိပါဘူး။ အဲ့ဒီတော့ ဝယ်ယူရရှိတဲ့လူက ဒီမြေကိုပါရရှိဖို့အတွက် လယ်ယာမြေကို အခြားနည်းအသုံးပြုခွင့် လန/၃၉ ကို သက်ဆိုင်ရာသို့လျှောက်ပါတယ်။ ဒီဟာကိုသိတဲ့ အခါမှာ မူလပိုင်ရှင်ဖြစ်တဲ့ ဦးချစ်နဲ့ ဦးဆိုင်ကလည်း ကန့်ကွက်ပြီးတော့မှ လျှောက်ထားပါတယ်။ ဒီလိုလျှောက်ထားတဲ့အတွက် ဒီမြေပြန်ရရှိရေးကို အငြင်းပွားလျက်ရှိပါတယ်။ ဦးချစ်နဲ့ ဦးဆိုင်မှာတော့မြေနဲ့ပတ်သက်တဲ့ အထောက်အထားဆိုလို့ သီးခြားမပြနိုင်တော့ပါဘူး။ နှစ်ပေါင်း ၃၀ ကျော်ကြာ သွားတာဖြစ်တဲ့အတွက် သီးခြားမပြနိုင်ဘဲနဲ့ ထိုအချိန်က ကောင်စီဥက္ကဋ္ဌ၊ အတွင်းရေးမှူးတို့ကနေပြီးတော့မှ ထောက်ခံချက်ပဲရှိပါတယ်။ အခု မြေအငြင်းပွားဆဲကာလမှာပဲ ဝယ်ယူခွင့်ရတဲ့သူက မြေခွန် ဆောင်လိုက်တဲ့အတွက် အဆင့်ဆင့်အငြင်းပွားမှုတွေ ဆက်ဖြစ်နေပါတယ်။ ဒီဟာနဲ့ပတ်သ်ပြီးတော့မှ ကျွန်တော့်အနေနဲ့ ဥက္ကဋ္ဌကြီးကတစ်ဆင့် မေးမြန်းလိုတာကတော့ မေးခွန်း (၁) ရန်ကုန်တိုင်းဒေသကြီး၊ ကော့မှူးမြို့နယ် သခွတ်ပင်ကျေးရွာရှိ ဆန်စက်အမှတ်(၂၆၂) တန် ၁၀၀ စက်အား ပုဂ္ဂလိကပိုင် ပြုလုပ်ရေးကော်မရှင်မှ ၁၈-၁၀-၂၀၀၈ ရက်နေ့တွင် အမိန့်ကြော်ငြာစာအမှတ်(၁၄/၂၀၀၈)ဖြင့် အပြီး အပြတ်ရောင်းချခဲ့ရာတွင် ဥပဒေအရ စက်ရုံမြေ ၁၇.၈၄ ဧကကို မူလလုပ်ပိုင် ခွင့်ရသူထံပြန်ပေးရန် ချန်ထားခဲ့ပါတယ်။ အဆိုပါချန်ထားခဲ့သောစက်ရုံမြေအား မူလလုပ်ပိုင်ခွင့်ရ လယ်သမားများဖြစ်သော ဦးချစ်နှင့် ဦးဆိုင်တို့ထံ မည်သည့်အချိန်တွင် ပြန်လည်ပေးမည်ကို သိလိုပါသည်။ မေးခွန်း(၂) စက်ရုံအားရောင်းချစဉ် အထက်ပါမြေမပါသော်လည်း စက်ရုံကိုဝယ်ယူခွင့်ရသူမှ မြေကိုပါရရှိရေး အတွက် လယ်ယာစိုက်ပျိုးမှုမရှိဘဲ၊ အထောက်အထားမရှိဘဲ ကော့မှူးမြို့နယ် မြေစာရင်းဦးစီးမှ မြေခွန်ပြေစာထုတ်ပေးခြင်းသည် ဥပဒေပါလုပ်ထုံးလုပ်နည်းများနှင့် ညီညွတ်ခြင်းရှိ/မရှိ၊ ဥပဒေလုပ်ထုံး လုပ်နည်းများနှင့် ညီညွတ်ခြင်းမရှိပါက တာဝန်ရှိသူအား မည်သို့အရေးယူဆောင်ရွက်မည်ကို သိရှိလို ပါတယ်ခင်ဗျား။ ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်။</speech>
<speech><agency id="74">ဒေါက်တာစန်းလွင်(ဒုတိယဝန်ကြီး၊ အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီး ဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ် ကြီးများ၊ ဧည့်သည်တော်များအားလုံး မင်္ဂလာပါ။ အားလုံးပဲ ကိုယ်စိတ်နှစ်ဖြာ ကျန်းမာ၊ ချမ်းသာကြပါ စေကြောင်း ဆုတောင်းမေတ္တာပို့သရင်း ဂါရဝပြု အပ်ပါတယ်။ ကျွန်တော်ကတော့ ရန်ကုန်တိုင်း ဒေသကြီး၊ တောင်ဥက္ကလာပမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်သိန်းလင်းရဲ့ မေးခွန်းကို ရှင်းလင်းတင်ပြသွားမှာဖြစ်ပါတယ်။ ကိုယ်စားလှယ် ဦးအောင်သိန်းလင်းမေးမြန်းသွားတဲ့ မေးခွန်းကတော့ ရန်ကုန်တိုင်းဒေသကြီး၊ ကော့မှူးမြို့နယ်၊ သခွတ်ပင်ကျေးရွာရှိ ဆန်စက်အမှတ်(၂၆၂)၊ တန် ၁၀၀ ကျအား ပုဂ္ဂလိကပိုင်ပြုလုပ်ရေးကော်မရှင်က အပြီးအပိုင်ရောင်းချခဲ့ရာတွင် ဥပဒေအရ စက်ရုံမြေ ၁၇.၅ ဧကကို မူလလုပ်ပိုင်ခွင့်ရသူထံ ပြန်ပေးရန် ချန်ထားခဲ့ရာ အဆိုပါစက်ရုံမြေအား မူလ လုပ်ပိုင်ခွင့်ရ လယ်သမားများဖြစ်ကြသော ဦးချစ်နှင့် ဦးဆိုင်တို့ထံ မည်သည့်အချိန်တွင် ပြန်လည်လွှဲ ေးမည်ကိုသိရှိလိုခြင်းနှင့် စက်ရုံအား ရောင်းချစဉ်က ၎င်းမြေမပါသော်လည်း လယ်စိုက်ပျိုးမှုမရှိ၊ အထောက်အထားမရှိဘဲ ကော့မှူးမြို့နယ် မြေစာရင်းဦးစီးမှ မြေခွန်ပြေစာထုတ်ပေးခြင်းသည် ဥပဒေပါ လုပ်ထုံးလုပ်နည်းနှင့် ညီညွတ်ခြင်းရှိ/မရှိနှင့် ဥပဒေလုပ်ထုံးလုပ်နည်းနှင့်အညီ ညီညွတ်ခြင်းမရှိပါက တာဝန်ရှိသူအား မည်ကဲ့သို့ အရေးယူဆောင်ရွက်မည်ကို သိရှိလိုခြင်းဆိုတဲ့ မေးခွန်းပဲဖြစ်ပါတယ်။ ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ ရန်ကုန်တိုင်းဒေသကြီး၊ ကော့မှူးမြို့နယ် သခွတ်ပင်ကျေးရွာမှာရှိတဲ့ တန် ၁၀၀ ကျဆန်စက် အမှတ်(၂၆၂)ကို ပုဂ္ဂလိကပိုင်ပြုလုပ်ဖို့ရန်အတွက် စီးပွားရေးနှင့်ကူးသန်းရောင်းဝယ်ရေးဝန်ကြီးဌာနက ၁၃-၁-၂၀၀၆ ရက်နေ့ နေ့စွဲနဲ့ ပုဂ္ဂလိကပိုင် ပြုလုပ်ရေးကော်မရှင်သို့ လွှဲပြောင်းအပ်နှံခဲ့ပါတယ်။ လွှဲပြောင်းအပ်နှံတဲ့အခါမှာလည်းပဲ ဆန်စက် အပြင် ဆန်စက်မြေ ၁၇.၈၄ ဧကလည်း အပါအဝင်ဖြစ်ပါတယ်။ လွှဲပြောင်းပေးခဲ့တဲ့စာမှာဆိုလို့ရှိရင် ဆန်စက်မြေဟာ လယ်မြေဖြစ်ပြီးတော့ လန/၃၉ လျှောက်ထားဆဲဖြစ်ကြောင်းကိုလည်းပဲ ဖော်ပြခဲ့ပါ တယ်။ အဆိုပါဆန်စက်အမှတ်(၂၆၂)ကို ၂၈-၂-၂၀၀၈ ရက်နေ့မှာ ကျင်းပခဲ့တဲ့(၁/၂၀၀၈) ကြိမ်မြောက် ပုဂ္ဂလိကပိုင်ပြုလုပ်ရေးကော်မရှင်ရဲ့ အစည်းအဝေးဆုံးဖြတ်ချက်အရ ဦးအောင်တိုး၊ ဦးဇော်ဇော်၊ ဦးသိန်းလွင်၊ ဦးကျော်ကျော်အောင်တို့လေးဦးကို ရောင်းချပေးခဲ့ပါတယ်။ တန်ဖိုးအား ဖြင့်ကတော့ ကျပ်သန်း ၂၃၀.၀၄ ဖြစ်ပါတယ်။ ရောင်းချပေးပြီးတဲ့နောက် ၂၀၀၈ ခုနှစ်၊ မေလ ၂ ရက် နှင့် ၃ ရက် နေ့များမှာ တိုက်ခတ်ခဲ့တဲ့ နာဂစ်မုန်တိုင်းဒဏ်ကြောင့်မို့လို့ ဆန်စက်နှင့် ဖွဲနုဆီစက်တို့မှာ ပျက်စီး ထိခိုက်မှုများရှိခဲ့ပါတယ်။ အဆိုပါပျက်စီးထိခိုက်မှုများကို စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနကနေပြီးတော့ ၂၀၀၈ ခုနှစ်၊ ဇွန်လ ၆ ရက်နေ့ပါ ရက်စွဲပါစာနဲ့ တင်ပြခဲ့တဲ့အတွက် ပုဂ္ဂလိက ပိုင်ပြုလုပ်ရေးကော်မရှင်ရဲ့ (၂/၂၀၀၈)ကြိမ်မြောက် အစည်းအဝေးကနေပြီးတော့ ပျက်စီးမှုအတွက် တန်ဖိုးကျပ် ၈၃.၀၃၉ သန်း လျှော့ပေးဖို့ဆုံးဖြတ်ခဲ့ပါတယ်။ ကျွန်တော်တို့ ၂၀၀၈ ခုနှစ်၊ ဧပြီလ ၄ ရက် နေ့မှာတော့ ဝယ်ယူသူများက ဆန်စက်တန်ဖိုးရဲ့ ၁၀ ရာခိုင်နှုန်းကို ပေးသွင်းခဲ့ပါတယ်။ အဲ့ဒီလို ပေးသွင်းခဲ့တဲ့အတွက် ကော့မှူးမြို့နယ်မှာ မြို့ပြစီမံခန့်ခွဲရေးအတွက် တာဝန်ရှိတဲ့ ပြည်ထဲရေးဝန်ကြီး ဌာန၊ အထွေထွေအုပ်ချုပ်ရေးဦးစီးဌာနကို ဝယ်ယူသူအမည်ပေါက် ဂရန်ထုတ်ပေးရေးအတွက် တာဝန် ယူဆောင်ရွက်ပေးဖို့ ပုဂ္ဂလိကပိုင်ပြုလုပ်ရေးကော်မရှင်က ၁၈-၁၀-၂၀၀၈ ရက်နေ့ နေ့စွဲပါအမိန့်ကြော်ငြာစာအမှတ်(၁၄/၂၀၀၈)နဲ့ အကြောင်းကြားခဲ့ပါတယ်။ အဲ့ဒီအချိန်မှာပဲ ဝယ်ယူခွင့် ရရှိသူ လေးဦးဖြစ်တဲ့ ပုဂ္ဂိုလ်များက လေးဦးရဲ့ အမည်အစား တစ်ဦးတည်းသောအမည်ပြောင်းပေးဖို့ တင်ပြခဲ့ပါတယ်။ အဲ့ဒီပုဂ္ဂိုလ်လေးဦးက ပြောင်းလဲလိုတဲ့ တစ်ဦးတည်းသောအမည်ကတော့ ဦးဇော်ဇော် ဖြစ်ပါတယ်။ အဲ့ဒီလိုတင်ပြခဲ့တဲ့အတွက် ပုဂ္ဂလိကပိုင်ပြုလုပ်ရေးကော်မရှင်က (၁/၂၀၀၉) ကြိမ်မြောက် အစည်းအဝေးမှာ အဆိုပါဆန်စက်ဝယ်ယူသူရဲ့အမည်ကို ဦးဇော်ဇော်အဖြစ် သတ်မှတ်ပြောင်းလဲခွင့်ပြု ခဲ့ပါတယ်။ ဝယ်ယူသူက တန်ဖိုးငွေကျပ် ၁၄၇.၀၀၁ သန်းကို အကျေပေးသွင်းပြီးတဲ့နောက်မှာ ဆန်စက် မြေ ၁၇.၈၄ ဧကအပါအဝင် ဆန်စက်အမှတ်(၂၆၂)ကို ၁၆-၃-၂၀၀၉ ရက်နေ့မှာ မြန်မာ့လယ်ယာ ထွက်ကုန်ပစ္စည်းရောင်းဝယ်ရေးကနေပြီးတော့ ဦးဇော်ဇော်ကို လွှဲပြောင်းပေးခဲ့ပါတယ်။ လွှဲပြောင်း ဝယ်ယူခွင့်ရရှိတဲ့ ဦးဇော်ဇော်က ဆန်စက်မြေအဖြစ် အသုံးပြုရန် လျှောက်ထားတဲ့အခါမှာတော့ သခွတ် ပင်ကျေးရွာနေ ဦးချစ်နှင့် ဦးဆိုင်တို့က ကန့်ကွက်ခဲ့ပါတယ်။ အဲ့ဒီလိုကန့်ကွက်ခဲ့တဲ့အတွက် ရန်ကုန် တိုင်းဒေသကြီး အထွေထွေအုပ်ချုပ်ရေးဦးစီးဌာနက ၂၀၁၂ ခုနှစ်၊ လယ်ယာမြေဥပဒေပုဒ်မ ၂၂၊ နည်းဥပဒေ ၅၉ အရ လယ်ယာမြေလုပ်ပိုင်ခွင့်နှင့်ပတ်သက်ပြီးတော့ လယ်ယာမြေ စီမံခန့်ခွဲမှုအဖွဲ့ အဆင့်ဆင့်မှ ဖြေရှင်းအဆုံးအဖြတ်ခံယူပြီးတော့မှ ၂၀၁၂ ခုနှစ် လယ်ယာမြေဥပဒေပုဒ်မ ၃၀ ပုဒ်မခွဲ (က)အရ လယ်မြေကို ဆန်စက်မြေအဖြစ် အသုံးပြုခွင့်ရရေး လျှောက်ထားဖို့ရာအတွက် အကြောင်း ကြားထားပြီးဖြစ်ပါတယ်။ ဆန်စက်အမှတ်(၂၆၂)မှာရှိတဲ့ မြေဟာဆိုလို့ရှိရင် ၁၉၇၉ ခုနှစ်ကစပြီးတော့ နှစ် ၃၀ ကျော်ကြာ ဆန်စက်မြေအဖြစ် အသုံးပြုခဲ့ပေမယ့်လည်းပဲ လယ်ယာမြေ နိုင်ငံပိုင်ပြုလုပ်ရေး အက်ဥပဒေပုဒ်မ ၃၉ အရ လယ်ယာမြေကို အခြားနည်းအသုံးပြုမှု ခွင့်ပြုမိန့်ရယူထားခြင်းမရှိသေးကြောင်းတင်ပြအပ်ပါတယ်။ အဲ့ဒီအတွက် မြေစာရင်းလက်စွဲဥပဒေ ပုဒ်မ ၆၀၄ မှာ မြေခွန်စည်းကြပ် ခြင်းနှင့်ပတ်သက်၍ သာမန်အားဖြင့် အောက်မြန်မာနိုင်ငံတွင် မြေကို လက်ရှိထားလျှင် ၎င်းမြေကို နှုန်းပြည့်ဖြင့် စည်းကြပ်ရမည်။ အထက်မြန်မာနိုင်ငံတွင်မူ စိုက်ပျိုးမြေများ သို့မဟတ် အချို့ ဒေသ များတွင် သီးနှံအောင်မြင်သည့်မြေများကိုသာ နှုန်းပြည့်ဖြင့် စည်းကြပ်ရမည်။ အခွန်စည်းကြပ်မှုဆိုင်ရာယေဘုယျဥပဒေအရ မြေတစ်ကွက်လျှင် ကြေးတိုင်စိုက်ခဲ့စဉ်က မြေမျိုးခွဲခြားထားပြီး မြေမျိုးနှုန်း အတိုင်း တစ်နှစ်လျှင် တစ်ကြိမ်သာ အခွန်ထမ်းဆောင်ရမည်လို့ ပြဋ္ဌာန်းပါရှိပါတယ်။ အဲ့ဒီဟာအပြင် ကျွန်တော်တို့ အောက်မြန်မာနိုင်ငံ မြေခွန်နှင့် အခွန်နည်းဥပဒေအပိုဒ် ၇၆ နည်းဥပဒေခွဲ(က)မှာ ဆိုရင်လည်းပဲ လက်ရှိလုပ်ကိုင်သည့် မြေအရပ်ရပ်အား အပိုင်ပတ္တာ၊ အငှားပတ္တာ သို့မဟုတ် အမိန့် လိုင်စင်ဖြင့် လွတ်ငြိမ်းချမ်းသာခွင့်ပေးအပ်ချထား၍။</speech>
<speech type="speaker">ဆက်ပြောပါ။ မိုက်ပေးပါ</speech>
<speech><agency id="74">ဒေါက်တာစန်းလွင်(ဒုတိယဝန်ကြီး၊ အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီး ဌာန)</agency>အထူးလွတ်ငြိမ်းချမ်းသာခွင့်မရရှိခဲ့လျှင် သို့မဟုတ် ကွဲပြားခြားနားသောနှုန်းဖြင့် စည်းကြပ် ခြင်းမရှိလျှင် ၎င်းတို့ကို အနီးအပါးရှိ အလားတူမြေပေါ်တွင် ထမ်းဆောင်ရသည့် အမြင့်ဆုံးနှုန်းထက် မပိုသောနှုန်းဖြင့် လက်ရှိလုပ်ကိုင်သည့်နှစ်အသီးသီးအတွက် အခွန်တော်စည်းကြပ်ခြင်း ခံထိုက်စေရ မည်။ ယင်းသို့သောမြေကို စိုက်ပျိုးလုပ်ကိုင်ခြင်းမှတစ်ပါး အခြားကိစ္စများအတွက် လက်ရှိလုပ်ကိုင်၍ အပိုင်ပတ္တာ၊ အငှားပတ္တာ၊ အမိန့်လိုင်စင် ပေးအပ်ချထားခြင်းမရှိလျှင် ၎င်းကို အထက်ပါနှုန်း နှစ်ဆထက်မပိုသောနှုန်းဖြင့် အခွန်တော်စည်းကြပ်ခြင်း ခံထိုက်စေရမည်လို့လည်း ဖော်ပြပါရှိပါတယ်။ ဒီဥပဒေပြဋ္ဌာန်းချက် နှစ်ရပ်အပေါ်မှာ အခြေခံပြီးတော့မှ သက်ဆိုင်ရာမြေစာရင်းဦးစီးဌာနကနေ ပြီးတော့ ၂၀၀၉-၂၀၁၀ ခုနှစ်အထိ အစိုးရဆန်စက်မြေအဖြစ် မြေခွန်စည်းကြပ်ခဲ့ခြင်းဖြစ်ပါတယ်။ ဆန်စက်အမှတ်(၂၆၂) မြေဧရိယာ ၁၇.၈၄ ဧကဟာဆိုလို့ရှိရင် ၁၉၇၄ ခုနှစ်ကစပြီးတော့ အစိုးရ ဆန်စက်မြေအဖြစ် အသုံးပြုခဲ့သော်လည်းပဲ လယ်ယာမြေ နိုင်ငံပိုင်ပြုလုပ်ရေးအက်ဥပဒေ ၃၉ အရ ခွင့်ပြု ပေးအပ်ထားခြင်းမရှိတဲ့အတွက် ပုဂ္ဂလိကပိုင်ပြုလုပ်ရေးကော်မရှင်ကနေပြီးတော့ မြေကိုဝယ်ယူ ခဲ့ပြီးတော့ လက်ဝယ်မှာပိုင်ဆိုင်ထားသူ ဦးဇော်ဇော်ရဲ့ အမည်နဲ့ ဆက်လက် မြေခွန်စည်းကြပ်စေခဲ့ခြင်း ပဲပါတယ်။ ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော့်ရဲ့ ရှင်းလင်းတင်ပြချက်ကို အတို ချုပ်တင်ပြရမယ်ဆိုရင်တော့ ကျွန်တော်တို့ ရန်ကုန်တိုင်းဒေသကြီး၊ ကော့မှူးမြို့နယ် သခွတ်ပင်ကျေးရွာ မှာရှိတဲ့ ဆန်စက်အမှတ်(၂၆၂) ဟာဆိုလို့ရှိရင် ပုဂ္ဂလိကပိုင်ပြုလုပ်ဖို့ရန်အတွက် စီးပွားရေးနှင့် ကူးသန်းရောင်းဝယ်ရေးဝန်ကြီးဌာနကနေပြီးတော့ ပုဂ္ဂလိကပိုင်ပြုလုပ်ရေးကော်မရှင်ကို အပ်နှံခဲ့ပါ တယ်။ ဒီအတွက်လည်း ပုဂ္ဂလိကပိုင်ပြုလုပ်ရေးကော်မရှင်က လုပ်ထုံးလုပ်နည်းနှင့်အညီ ဆန်စက်မြေ ၁၇.၈၄ ဧကအပါအဝင် အဆိုပါဆန်စက်ကို ပုဂ္ဂလိကလုပ်ငန်းရှင် ဦးဇော်ဇော်သို့ လွှဲပြောင်းရောင်းချခဲ့ ခြင်းဖြစ်ပါကြောင်းနှင့် အခွန်စည်းကြပ်ခြင်းဟာဆိုလို့ရှိရင်လည်း နိုင်ငံတော်ဘဏ္ဍာအခွန်ရရှိစေရေး အတွက် ဥပဒေနှင့်အညီ စည်းကြပ်ခဲ့ခြင်းသာဖြစ်ပါကြောင်း ရှင်းလင်းဖြေကြားအပ်ပါတယ်။</speech>
<speech type="speaker">ထပ်ဆင့်မေးခွန်း</speech>
<speech><mp id="383">ဦးအောင်သိန်းလင်း(တောင်ဥက္ကလာပမဲဆန္ဒနယ်)</mp>အခု ၂၀၁၂ ခုနှစ်၊ လယ်ယာမြေ ဥပဒေမှာ စီမံကိန်းအတွက် သုံးထားတဲ့မြေတွေကို အသုံးမပြု တော့လို့ရှိရင် မူလပိုင်ရှင်တွေကို ပြန်ပေးရမယ်ဆိုတာ ဥပဒေပြဋ္ဌာန်းထားပြီးသားဖြစ်ပါတယ်။ အခုန ဒီမူလလက်ငုတ်လယ်သမားနဲ့ လေလံ ဝယ်ခွင့်ရတဲ့သူနဲ့ အငြင်းပွားတဲ့ကိစ္စကို အခု ၂၀၁၂ ခုနှစ်၊ လယ်ယာမြေဥပဒေနှင့်အညီ အဲ့ဒီခုံရုံး ဖွဲ့ပြီးတော့မှ စိစစ်လို့ရှိရင် အဲ့ဒီ ၂၀၁၂ ခုနှစ်၊ လယ်ယာမြေဥပဒေထဲက ပြဋ္ဌာန်းထားတဲ့အတိုင်း စီမံ ကိန်းမလုပ်ဖြစ်တဲ့မြေဟာ မူလလက်ငုတ်လယ်သမား ပြန်ရရမှာပဲဖြစ်ပါတယ်။ အဲ့ဒီတော့ ဒီဟာနဲ့ ပတ်သက်ပြီးတော့မှ ပုဂ္ဂလိကပိုင်ပြုလုပ်ရေးကော်မရှင်က ဆက်ပြီးတော့မှ စိစစ်ဆောင်ရွက်ပေး မလား။ ဒါမှမဟုတ်လို့ရှိရင် စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက မူလလယ်သမားတွေ မနစ်နာအောင် ဘယ်လိုများဆောင်ရွက်ပေးနိုင်မလဲဆိုတာကို ကျွန်တော့်အနေနဲ့ ထပ်ဆင့်မေးချင်ပါ တယ်။</speech>
<speech type="speaker">ဖြေမလား</speech>
<speech><agency id="74">ဒေါက်တာစန်းလွင်(ဒုတိယဝန်ကြီး၊ အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီး ဌာန)</agency> ဥက္ကဋ္ဌကြီးခင်ဗျား။ ကျွန်တော် တစ်ယောက်တည်းရှင်းလို့မရပါဘူးခင်ဗျာ။</speech>
<speech type="speaker">ကောင်းပါပြီ။ အဲ့ဒီတော့ တစ်ယောက်တည်းရှင်းလို့မရတဲ့ ဒီထဲမှာလည်း မြေယာကော်မရှင်အဖွဲ့ဝင်တွေရော၊ အခုနက အဖွဲ့ဝင်တစ်ဦးလည်း ဖြစ်ပါတယ်။ ဦးအောင်သိန်းလင်း ဒီမှာ ဥက္ကဋ္ဌကြီးလည်းရှိပါတယ်။ အဲ့ဒီတော့ တစ်ယောက်တည်းရှင်းလို့မရတဲ့ကိစ္စကို ကျွန်တော်တို့ လိုအပ်မယ်ဆိုရင် ကော်မရှင်ကယူပြီးတော့ သက်ဆိုင်ရာအဖွဲ့အစည်းများနဲ့ ညှိနှိုင်းဖြေရှင်းပေးမယ်ဆို ရင်တော့ အကောင်းဆုံးအဖြေရနိုင်ပါတယ်။ အဲ့ဒီတော့ အတိုချုပ် ကျွန်တော် ရှင်းပြလိုက်ပါတယ်။</speech>
</Q-A>
<Q-A>
<title>ပြည်ထောင်စုအဆင့် ဝန်ကြီးဌာနများ၊ တိုင်းဒေသကြီး၊ ပြည်နယ်အစိုးရအဖွဲ့များမှ စီမံကိန်းများကို လုပ်ငန်းတင်ဒါစနစ်ဖြင့် ဆောင်ရွက်နေမှုသည် ပြည်သူလူထုထံ အမှန်တကယ် အကျိုးသက်ရောက်မှု ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဦးအေးမောင်၊ ဘောလခဲမဲဆန္ဒနယ်က မေးမြန်းဖို့ ဖြစ်ပါတယ်</speech>
<speech><mp id="191">ဦးအေးမောင်(ဘောလခဲမဲဆန္ဒနယ်)</mp>ရိုသေလေးစားရပါသော ပြည်သူ့လွှတ်တော်ဥက္ကဋ္ဌကြီး ခင်ဗျား။ ဥက္ကဋ္ဌကြီးမှကြီးမှူး၍ ယနေ့ပြည်သူ့လွှတ်တော်အစည်းအဝေးသို့ တက်ရောက်လာကြသူများ အားလုံး ကျန်းမာရွှင်လန်းကြပါစေလို့ နှုတ်ခွန်းဆက်သဂါရဝပြု ပါတယ်ခင်ဗျား။ ကျွန်တော့်အနေနဲ့ ၂၀၁၂ ခုနှစ်၊ ပြည်သူ့လွှတ်တော်ဆိုင်ရာ ဥပဒေပုဒ်မ ၁၀ ပုဒ်မခွဲငယ် (ဂ)၊ (ဃ)တို့အရ အောက်ဖော်ပြ ပါမေးခွန်းကို မေးမြန်းတင်ပြသွားမှာဖြစ်ပါတယ်။ ပြည်ထောင်စုအဆင့်ဝန်ကြီးဌာနများ၊ တိုင်းဒေသကြီးသို့မဟုတ် ပြည်နယ်အစိုးရအဖွဲ့များမှ လုပ်ငန်းစီမံကိန်းများ၊ အထူးသဖြင့် ကျေးလက်ဒေသဖွံ့ဖြိုး ရေးလုပ်ငန်းများဖြစ်တဲ့ စာသင်ကျောင်း၊ လမ်းတံတား၊ ဆေးရုံ၊ ဆေးပေးခန်းတွေ ဆောင်ရွက်တဲ့ နေရာမှာ အများသိသာမြင်သာရှိသော လုပ်ငန်းတင်ဒါစနစ်ဖြင့် ဆောင်ရွက်မှုသည် ပြည်သူလူထုထံ အမှန်တကယ် အကျိုးသက်ရောက်မှု အပြည့်အဝရှိ/မရှိနှင့် မည်ကဲ့သို့ ထိန်းကျောင်းတည့်မတ်ပေး မည်ဆိုသည့်မေးခွန်းပဲဖြစ်ပါတယ်ခင်ဗျား။ မေးခွန်းနှင့်စပ်လျဉ်းပြီး ကျိုးကြောင်းဖော်ပြချက်အနေနဲ့ ယခုအခါ ပွင့်လင်းမြင်သာ ထင်သာရှိတဲ့ လုပ်ငန်းတင်ဒါခေါ်ယူခြင်းသည် ခေတ်စနစ်နဲ့ လိုက်လျောညီထွေမှုရှိပါတယ်။ သို့သော် ဆောင်ရွက်ချက်များရဲ့ အားနည်းချက်၊ အားသာချက်များကို ကတိပြုကြရ မှာဖြစ်ပါတယ်။ အားနည်းချက်များအနေနဲ့ ပတ်သက်လို့ကတော့ မူလစီမံကိန်းတန်ဖိုးထက်လျော့၍ တင်ဒါများခေါ်ယူခြင်း၊ လုပ်ငန်းတင်ဒါအောင်မြင်ပြီးသော လုပ်ငန်းရှင်အဖွဲ့အစည်းများအနေဖြင့် နည်းမျိုးစုံနဲ့ အချိန်ဆွဲခြင်း၊ ဘဏ္ဍာရေးနှစ်ကုန်ခါနီးမှ လုပ်ငန်းများစတင်ဆောင်ရွက်ကြခြင်း၊ SubContract op:co:ze: soţul Sub-Contract o odwes Labor Contract op:60:28: စတဲ့အားနည်းချက်များကို တွေ့ရှိရပါတယ်။ အဆိုပါအားနည်းချက်များကြောင့် မူလစီမံကိန်းလုပ်ငန်းတန်ဖိုးများဟာ ပြည်သူလူထုထံ အပြည့်အဝမရောက်ရှိဘဲ ပြည်သူ့ဘဏ္ဍာငွေများ လေလွင့်ပျောက်ဆုံးစေပါတယ်။ အဆိုပါကိစ္စနှင့် စပ်လျဉ်းပြီး တင်ဒါစည်းမျဉ်းစည်းကမ်းများနှင့် ညီညွတ်မှုရှိ/မရှိ မသိနိုင်ပါ။ တစ်ခါတစ်ရံ လုပ်ငန်း ပြဿနာများ ပေါ်ပေါက်ပါက မည်သူမည်ဝါက တာဝန်ယူ၊ တာဝန်ခံဖြေရှင်းပေးမည်ဆိုသည့် ရှုပ်ထွေးသောပြဿနာများ ပေါ်ပေါက်လာနိုင်ပါတယ်။ သို့ဖြစ်ပါ၍ ပွင့်လင်းမြင်သာသော လုပ်ငန်းတင်ဒါခေါ် ယူခြင်းသည် ပွင့်လင်းမြင်သာသည် မှန်ပါသော်လည်း ပြည်သူလူထုထံအမှန်တကယ် အကျိုးသက် ရောက်မှုရှိ/မရှိနှင့် မည်သို့တည့်မတ် ထိန်းကျောင်းပေးမည်ဆိုသည်ကို သိရှိလို၍ ဥက္ကဋ္ဌကြီးထံမှ တစ်ဆင့် ရိုသေစွာဖြင့် မေးမြန်းတင်ပြရပါတယ်ခင်ဗျား။ အားလုံးကိုကျေးဇူးတင်ပါတယ်ခင်ဗျား။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech>ဒေါက်တာစန်းလွင်(ဒုတိယဝန်ကြီး၊ အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီး ဌာန)။ ။လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ကိုယ်စားလှယ်တော်ကြီးများ ခင်ဗျား။ အခုဆက်လက်ပြီးတော့ ကယားပြည်နယ်၊ ဘောလခဲမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအေးမောင် မေးမြန်းတဲ့မေးခွန်းကို ဆက်လက်ဖြေကြားသွားမှာ ဖြစ်ပါတယ်။ ဦးအေးမောင် မေးမြန်းခဲ့တဲ့မေးခွန်းကတော့ ပြည်ထောင်စုအဆင့်ဝန်ကြီးဌာနများ၊ တိုင်းဒေသကြီး/ ပြည်နယ်အစိုးရအဖွဲ့များက လုပ်ငန်းစီမံကိန်းများ ဆောင်ရွက်ရာတွင် အများသိသာမြင်သာရှိသော လုပ်ငန်းတင်ဒါစနစ်ဖြင့် ဆောင်ရွက်မှုသည် ပြည်သူလူထုထံ အမှန်တကယ် အကျိုးသက်ရောက်မှု အပြည့်အဝရှိ/မရှိနှင့် မည်သို့တည့်မတ်ထိန်းကျောင်းပေးမည်ကို သိရှိလိုခြင်းဆိုတဲ့ မေးခွန်းပဲ ဖြစ်ပါတယ်။ ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ အစိုးရဌာနအဖွဲ့အစည်းများနှင့် တိုင်းဒေသကြီး/ပြည်နယ်အစိုးရအဖွဲ့တို့မှ တည်ဆောက်ရေးလုပ်ငန်းများ ဆောင်ရွက်ရာမှာလည်း ကောင်း၊ ပစ္စည်းများ၊ ဝယ်ယူရာမှာလည်းကောင်း၊ ဥပဒေ၊ စည်းမျဉ်းစည်းကမ်း၊ လုပ်ထုံး လုပ်နည်းများ နှင့် ညီညွတ်စေရေး၊ အရည်အသွေးနှင့် စံချိန်စံညွှန်း ပြည့်ဝစေရေး၊ အလေအလွင့် မသမာမှုများ ကင်းရှင်းစေရေးနှင့် စနစ်တကျစီမံခန့်ခွဲအသုံးပြုနိုင်ရေးတို့အတွက် ဗဟိုစီမံခန့်ခွဲရေး အမှုဆောင်အဖွဲ့ နှင့် တည်ဆောက်ရေးလုပ်ငန်း စိစစ်ရေးကော်မတီ၊ ပစ္စည်းဝယ်ယူမှုစိစစ်ရေးကော်မတီ၊ ပြည်ပသို့ စေလွှတ်မည့်သူများ နိုင်ငံခြားသုံးငွေခွင့်ပြုမှု စိစစ်ရေးကော်မတီတွေကို နိုင်ငံတော်သမ္မတရုံးက ၂၀၁၁ ခုနှစ်၊ ဧပြီလ ၂၀ ရက်စွဲပါ အမိန့်ကြော်ငြာစာအမှတ်(၃၂/၂၀၁၁)နဲ့ ဖွဲ့စည်းပေးခဲ့ပါတယ်။ အဲ့ဒီကော်မတီတွေဟာဆိုလို့ရှိရင် တင်ပြလာတဲ့ တည်ဆောက်ရေးကိစ္စရပ်များ၊ ဝယ်ယူရေးကိစ္စရပ်တွေကို နိုင်ငံတော်ရဲ့ ဦးတည်ချက်နဲ့အညီ ဦးစားပေးကဏ္ဍအလိုက် အတည်ပြုခြင်း၊ ဆိုင်းငံ့ခြင်း၊ ပယ်ဖျက်ခြင်း နှင့် ပြင်ဆင်အတည်ပြုခြင်းများကို ဆောင်ရွက်ခဲ့ပါတယ်။ ဒီနောက်မှာတော့ နိုင်ငံတော်အစိုးရရဲ့ ပြုပြင်ပြောင်းလဲမှုလုပ်ငန်းစဉ်များအရ ဝန်ကြီးဌာနများ၊ တိုင်းဒေသကြီး/ပြည်နယ်အစိုးရအဖွဲ့တို့ရဲ့ ပစ္စည်းဝယ်ယူမှုကိစ္စ၊ တည်ဆောက်ရေးလုပ်ငန်းများ နှင့် ပတ်သက်ပြီးတော့ ပြည်ထောင်စုဝန်ကြီးများ၊ ဝန်ကြီးချုပ်များအား လွတ်လပ်စွာလုပ်ကိုင်ခွင့်နှင့် တာဝန်ယူခွင့် ပေးထားခဲ့ပါတယ်။ ဒီလိုပေးထားခဲ့တဲ့အလျောက် ကိုယ်တိုင်တာဝန်ခံပြီးတော့ ရဲရဲဝံ့ဝံ့၊ မှန်မှန်ကန်ကန် စနစ်တကျအဖွဲ့အစည်းနဲ့ ဆောင်ရွက်နိုင်ရေးအတွက် အမိန့်ကြော်ငြာစာအမှတ် (၃၂/၂၀၁၁)နဲ့ ဖွဲ့စည်းထားခဲ့တဲ့ ကော်မတီကို နိုင်ငံတော်သမ္မတရုံးရဲ့ ၂၀၁၁ ခုနှစ်၊ စက်တင်ဘာလ ၂၃ ရက်နေ့ ရက်စွဲပါအမိန့်ကြော်ငြာစာအမှတ်(၈၇/၂၀၁၁)နဲ့ ဖျက်သိမ်းခဲ့ပါတယ်။ အဲဒီ ၂၀၁၁ ခုနှစ်၊ စက်တင်ဘာလ ၂၃ ရက်နေ့ နောက်ပိုင်းကစပြီးတော့ အစိုးရဌာနအဖွဲ့အစည်းများအနေနဲ့ ဌာနတွင်းပစ္စည်းဝယ်ယူရေးကော်မတီ၊ နောက် တည်ဆောက်ရေးလုပ်ငန်းများစိစစ်ရေးကော်မတီတွေကို ဖွဲ့စည်း ပြီးတော့ ဒီအဖွဲ့တွေက စိစစ်ပြီးတဲ့အခါကျတော့မှ သက်ဆိုင်ရာဝန်ကြီးဌာနစီမံခန့်ခွဲရေးကော်မတီ အစည်းအဝေးသို့ တင်ပြအတည်ပြုချက်ရယူခြင်းဖြင့်လည်းကောင်း၊ တိုင်းဒေသကြီး/ ပြည်နယ်အစိုးရ အဖွဲ့တို့မှလည်းပဲ ဒေသဈေးနှုန်းစိစစ်ရေးအဖွဲ့၊ တည်ဆောက်ရေးလုပ်ငန်းများ စိစစ်ရေးကော်မတီတို့ ကနေ စိစစ်ပြီးတော့မှ တိုင်းဒေသကြီး/ပြည်နယ်အစိုးရအဖွဲ့ အစည်းအဝေးများသို့ တင်ပြအတည်ပြု ချက်ရယူခြင်းဖြင့်လည်းကောင်းဝယ်ယူရေး၊ တည်ဆောက်ရေးလုပ်ငန်းများကို ဆောင်ရွက်လျက်ရှိပါ တယ်။ ဒါ့အပြင် ပွင့်လင်းမြင်သာမှု၊ တာဝန်ခံမှု၊ တာဝန်ယူမှုတို့အတွက် နိုင်ငံတော်သမ္မတရုံးကနေ ပြီးတော့ ၂၀၁၃ ခုနှစ်၊ ဧပြီလ ၅ ရက်နေ့ နေ့စွဲနဲ့ ညွှန်ကြားချက်အမှတ်(၁/၂၀၁၃) ကို ထုတ်ပြန်ခဲ့ပါ တယ်။ အဲ့ဒီအမိန့်ကြော်ငြာစာကတော့ ရင်းနှီးမြှုပ်နှံမှုလုပ်ငန်းများနှင့် စီးပွားရေးလုပ်ငန်းများ လုပ်ကိုင် ခွင့်ပြု ရာတွင်လိုက်နာရမည့် တင်ဒါစည်းကမ်းများပဲ ဖြစ်ပါတယ်။ ကျွန်တော်တို့ တည်ဆောက်ရေး လုပ်ငန်းတွေ ဆောင်ရွက်တဲ့အခါမှာ၊ ဝယ်ယူရေးလုပ်ငန်းတွေ ဆောင်ရွက်တဲ့အခါမှာ အထက်ဖော်ပြပါ တင်ဒါစည်းကမ်းများနှင့်အညီ ဆောင်ရွက်နေပြီဖြစ်ပါတယ်။ အဲ့သလို ဆောင်ရွက်နိုင်ဖို့ရာအတွက် အစိုးရဌာနများ၊ တိုင်းဒေသကြီး/ ပြည်နယ်အစိုးရအဖွဲ့တို့မှ ပစ္စည်းဝယ်ယူရေးနဲ့ တည်ဆောက်ရေး လုပ်ငန်းများအတွက် အိတ်ဖွင့်တင်ဒါ ခေါ်ယူဆောင်ရွက်ပါတယ်။ အိတ်ဖွင့်တင်ဒါရွေးချယ်ရေးအတွက် လည်း တင်ဒါခေါ်ယူရေးကော်မတီ၊ ကြမ်းခင်းဈေးစိစစ်တွက်ချက်ရေးကော်မတီ၊ တင်ဒါစိစစ်ရွေးချယ် ရေးကော်မတီ၊ အရည်အသွေးစိစစ်ရေးကော်မတီတို့ကို ဖွဲ့စည်းဆောင်ရွက်ခဲ့ပါတယ်။ အထက်ဖော်ပြပါ လမ်းညွှန်ချက်များအပြင် အစိုးရဌာနအဖွဲ့အစည်း၊ တိုင်းဒေသကြီး/ ပြည်နယ် အစိုးရအဖွဲ့များအနေနဲ့ ဦးဆောင်ရေးဆွဲထားတဲ့ ကန်ထရိုက်စနစ်ဖြင့် လုပ်ငန်းများ ဆောင်ရွက်ရာတွင် လိုက်နာကျင့်သုံးရမည့် လုပ်ငန်းလမ်းညွှန်များနဲ့လည်း တိုက်ဆိုင်စစ်ဆေးစိစစ်ဆောင်ရွက်လျက်ရှိ ပါတယ်။ ဒါ့အပြင် ကျွန်တော်တို့ ပြည်ထောင်စုစာရင်းစစ်ချုပ်ရုံး၊ တိုင်းဒေသကြီး/ ပြည်နယ်စာရင်း စစ်ချုပ်ရုံးများကလည်းပဲ ခြောက်လတစ်ကြိမ်လုပ်ငန်းနှင့် စာရင်းများကို ပုံမှန်စစ်ဆေးလျက်ရှိပါတယ်။ အဲ့သလို ထိန်းကျောင်းနေတဲ့အပြင် လုပ်ငန်းစီမံကိန်း ပြီးစီးမှုအတွက် အရည်အသွေးစစ်ဆေး ခြင်း၊ စာချုပ်ပါလုပ်ငန်းအပ်နှံချက်အရ လုပ်ငန်းကျေနပ်ဖွယ်ရှိ/မရှိ၊ လုပ်ငန်းအာမခံချက်ပါ အချိန်အတွင်း ပြီးစီးခြင်းရှိ/မရှိတို့ကို ကျွန်တော်တို့ ဖွဲ့စည်းထားတဲ့ လုပ်ငန်းကြီးကြပ်ရေးကော်မတီအဆင့် ဆင့်နဲ့လည်းပဲ စိစစ်ဆောင်ရွက်ခြင်းအားဖြင့် ထိန်းကျောင်းလျက်ရှိပါတယ်။ လွှတ်တော်ဥက္ကဋ္ဌကြီးနဲ့ ကိုယ်စားလှယ်တော်ကြီးများခင်ဗျား။ ကျွန်တော်တို့ တည်ဆောက်ရေး လုပ်ငန်း၊ ဝယ်ယူရေးလုပ်ငန်းတွေမှာ ထင်သာမြင်သာရှိသော တင်ဒါစနစ်ဖြင့် ဆောင်ရွက်ခြင်းအားဖြင့် အရည်အသွေးပြည့်ဝကောင်းမွန်တဲ့ ပစ္စည်းအမျိုးအစားများရရှိခြင်း၊ တည်ဆောက်ရေးစီမံကိန်းများ စံချိန်စံညွှန်းနှင့်အည��� ပြီးစီးအောင်ဆောင်ရွက်နိုင်ခြင်း၊ အများပြည်သူပုဂ္ဂလိက လုပ်ငန်းရှင်များ၊ လွတ်လပ်စွာတရားသဖြင့် ဝင်ရောက်ယှဉ်ပြိုင်နိုင်ခြင်း၊ ဒေသခံပြည်သူများအတွက် စီးပွားရေးအခွင့် အလမ်းများ တိုးတက်ရရှိစေခြင်း၊ အလုပ်အကိုင်အခွင့်အလမ်းများ ဖော်ဆောင်ပေးနိုင်ခြင်းဆိုတဲ့ အကျိုးကျေးဇူးတွေကို ဖြစ်ပေါ်စေပါတယ်။ ဒါ့ကြောင့်မို့လို့ ထင်သာမြင်သာရှိတဲ့ တင်ဒါစနစ်ဟာ ဆိုလို့ရှိရင် အများပြည်သူအတွက် အမှန်တကယ် အကျိုးသက်ရောက်မှုရှိတဲ့ လုပ်ငန်းစဉ်ဖြစ်ကြောင်း ရှင်းလင်းဖြေကြားအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>ဆောမြို့နယ် ကျောက်ထုအခြေခံပညာအထက်တန်းကျောင်းအတွက် စာသင်ခန်း ၁၂ ခန်းနှင့် ကျောင်း ဆောင်အသစ်များ ဆောက်လုပ်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးဌေးမောင်၊ ဆောမဲဆန္ဒနယ်က မေးမြန်းဖို့ ဖြစ်ပါတယ်</speech>
<speech><mp id="309">ဦးဌေးမောင်(ဆောမဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ ဧည့်သည်တော်များ ကျန်းမာချမ်းသာပါစေကြောင်း ဆုတောင်း မေတ္တာပို့သလျက် မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်း ဒေသကြီး၊ ဆောမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဌေးမောင်ဖြစ်ပါတယ်။ ကျွန်တော့် အနေနဲ့ ဆောမြို့နယ် ကျောက်ထုအခြေခံပညာအထက်တန်းကျောင်းရဲ့ ကိစ္စကိုမေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်ရဲ့ ဆောမြို့နယ်၊ ကျောက်ထုတိုက်နယ်ဟာဆိုလို့ရှိရင် ရပ်ကွက် ကျေးရွာအုပ်စု ၃၂ အုပ်စုရှိပြီးမှ လူဦးရေ ၃၄၀၀၀ ကျော်နေထိုင်လျက်ရှိပါတယ်။ အခြေခံပညာ အထက်တန်းကျောင်း ကျောက်ထုမှာ ပြီးခဲ့တဲ့ ၂၀၁၃-၂၀၁၄ ပညာသင်နှစ်မှာ ကျောင်းသား ၁၇၃၈ ဦး ရှိပြီးမှ ၁၀ တန်းစာမေးပွဲဖြေတဲ့ ကျောင်းသား ၁၁၅၀ ဦးရှိပါတယ်။ အဲဒီတော့ ကျောက်ထု အ.ထ.ကမှာ ကျောင်းသားအရေအတွက်နဲ့ စာသင်ခန်းအရေအတွက် မမျှဘဲနဲ့ ကြပ်တည်းလျက်ရှိပါတယ်။ ကျောင်းသားတွေက ကြပ်တည်းစွာစာသင်ကြားနေရပါတယ်။ အဲဒီတော့ ၁၀ တန်းစာမေးပွဲဖြေစဉ်ကလည်းပဲ အ.ထ.က အပြင် ရပ်ကွက်နှစ်ကွက်က ကျောင်းနှစ်ကျောင်းမှာ Center သုံးခုခွဲပြီးမှ ၁၀ တန်းစာမေးပွဲကို စစ်ခဲ့ရပါတယ်။ နောက်စာရေးခုံများကိုလည်း နီးစပ်တဲ့ ၆ မိုင်လောက်ဝေးတဲ့ ကန်ကြီးကျောင်းကနေ သယ်ယူပြီးတော့ ဆောင်ရွက်ခဲ့ရပါတယ်။ ဒါကြောင့် ကျွန်တော်တို့ ကျောက်ထု မြို့ အ.ထ.ကမှာ စာသင်ခန်းများလိုအပ်လျက်ရှိပါတယ်။ အဲဒီတော့ ဒီလိုလိုအပ်တဲ့စာသင်ခန်းများကို မည်သည့်ကာလတွင် ဆောင်ရွက်ပေးနိုင်မည်ကို မေးမြန်းအပ်ပါတယ်ခင်ဗျား။</speech>
</Q-A>
<Q-A>
<title>ပုဏ္ဏားကျွန်းမြို့နယ်၊ ပိုးရွှီပြင်ကျေးရွာ အထက်တန်းကျောင်းခွဲကို အထက်တန်းကျောင်းအဆင့်သို့ တိုးမြှင့် ပေးရန်အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးထွန်းအောင်ကျော်၊ ပုဏ္ဏားကျွန်းမဲဆန္ဒနယ်က ဆက်လက်မေးမြန်းဖို့ဖြစ်ပါတယ်။</speech>
<speech><mp id="357">ဦးထွန်းအောင်ကျော်(ပုဏ္ဏားကျွန်းမဲဆန္ဒနယ်)</mp>အားလုံး ကျန်းကျန်းမာမာရှိကြပါစေ။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ကြွရောက်လာသူအားလုံးကို လေးစားစွာ ဂါရဝ ပြုပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော်တို့ ရခိုင်ပြည်နယ်၊ ပုဏ္ဏားကျွန်းမြို့နယ်က ပိုးရွှီပြင်ကျောင်းဟာ ၁၉၁၃ ခုနှစ် အင်္ဂလိပ်လက်ထက်ကတည်းက ဖွင့်လှစ်ခဲ့တဲ့ မူလတန်းကျောင်းအဖြစ် စတင်ဖွင့်လှစ်ခွင့်ရခဲ့တဲ့ ကျောင်းဖြစ်ပါတယ်။ ၁၉၄၈ ခုနှစ် ဒုတိယကမ္ဘာစစ်မှာ အဲဒီ ကျောင်းဟာ ပိတ်သိမ်းသွားပြီးတော့ ၁၉၄၈ ခုနှစ်နောက်ပိုင်းမှာလည်း လက်နက်ကိုင်အဖွဲ့အစည်း များရဲ့ နှစ်ပေါင်း ၃၀ ခန့် ထိန်းချုပ်မှုအောက်မှာ အစိုးရကျောင်းအဖြစ် လုံးဝစာသင်ကြားနိုင်ခွင့်မရှိခဲ့ ပါဘူး။ ၁၉၇၄ ခုနှစ်မှာပဲ အစိုးရအစီအစဉ်နဲ့ ဆရာတွေဖွင့်လှစ်ပြီးတော့ စတင်သင်ကြားနိုင်ခဲ့ပါတယ်။ အဲဒီလို အချိန်အကြာကြီးမသင်ခဲ့ရတဲ့အတွက် အဖက်ဖက်မှာ လူမှုရေး၊ ပညာရေး၊ စီးပွားရေး၊ လမ်းပန်းဆက်သွယ်ရေးတွေ အလွန်နိမ့်ကျခဲ့တဲ့ဒေသဖြစ်ပါတယ်။ ၁၉၇၄ ခုနှစ်မှာ စတင်ပြီးတော့ ၁၉၈၃ ခုနှစ်မှာ အလယ်တန်းကျောင်းအဖြစ်လည်းကောင်း၊ ၁၉၉၃ မှာ တွဲဖက်အထက်တန်းကျောင်း အဖြစ်လည်းကောင်း၊ ၂၀၀၅ ခုနှစ်မှာ အထက်တန်းကျောင်းခွဲအဖြစ်လည်းကောင်း တိုးမြှင့်ပေးခဲ့ပါ တယ်။ အထက်တန်းကျောင်းခွဲအဖြစ် တိုးမြှင့်ပေးတဲ့အချိန်ကစပြီးတော့ အဲဒီကျောင်းဟာ မြို့နယ် တက္ကသိုလ် ဝင်တန်းအောင်ချက် ပထမ၊ ဒုတိယအဆင့် ပြည်နယ်တက္ကသိုလ်ဝင်တန်းအောင်ချက် ဒုတိယ၊ တတိယအဆင့်နှင့် နာမည်ကောင်းရှိတဲ့ ကျောင်းလည်းဖြစ်ပါတယ်။ အဲဒီဒေသမှာ အထူးသဖြင့် မြို့၊ ခမိနဲ့ ရခိုင်တိုင်းရင်းသားများ အဓိကနေထိုင်တဲ့ ဒေသဖြစ်တဲ့အတွက် မြို့၊ ခမိတိုင်းရင်းသားများရဲ့အားကိုးရာမှီခိုရာ ကျောင်းကြီးတစ်ကျောင်းလည်းဖြစ်ပါတယ်။ အဲဒီဒေသမှာ မူလတန်းလွန်ကျောင်း သုံးကျောင်းရယ်၊ အလယ်တန်းကျောင်းခွဲတစ်ကျောင်းရယ်၊ နောက်မူလတန်းကျောင်း ၂ ကျောင်းဟာ အမှီပြုပြီးတော့ ရှိနေတဲ့အတွက် ဒီကျောင်းကို အထက်တန်းကျောင်းအဖြစ် အခုဆိုရင် အထက်တန်းကျောင်းခွဲအဖြစ်နဲ့ ကိုးနှစ်တောင်ကြာနေပါပြီ။ အဲဒီကျောင်းကို အထက်တန်းကျောင်းအဖြစ် တိုးမြှင့် ပေးဖို့အတွက်လိုအပ်နေပါတယ်။ ဒေသကလည်း တင်ပြနေပါတယ်။ အဲဒါကြောင့် ဥက္ကဋ္ဌကြီးခင်ဗျား။ ဒီ ရခိုင်ပြည်နယ်၊ ပုဏ္ဏားကျွန်းမြို့နယ်က ပိုးရွှီပြင်အထက်တန်းကျောင်းခွဲကို အထက်တန်းကျောင်းအဖြစ် တိုးမြှင့်ပေးနိုင်မယ့်အစီအစဉ်ကိုသိရှိလိုပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<speech type="speaker">ရွာနာမည်က ပိုးရွှီပြင်လား၊ ပိုးရီပြင်လား။</speech>
<speech><mp id="357">ဦးထွန်းအောင်ကျော်(ပုဏ္ဏားကျွန်းမဲဆန္ဒနယ်)</mp>ပိုးရွှီပြင်ပါ။ ရခိုင်လိုကတော့ ပိုးရွှီပါ။</speech>
</Q-A>
<Q-A>
<title>လေးမျက်နှာမြို့နယ်အတွင်းရှိ အခြေခံပညာကျောင်း ၁၅ ကျောင်းသည် အန္တရာယ်ရှိ အဆောက်အအုံ အပါအဝင် ကျောင်းဆောင်ဟောင်းများဖြစ်နေသည့်အတွက် ၂၀၁၄-၂၀၁၅ ဖြည့်စွက်ရန်ပုံငွေဖြင့် ဆောက်လုပ်ပေးနိုင်ခြင်းရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ဦးဘဌေး၊ လေးမျက်နှာမဲဆန္ဒနယ်က မေးမြန်းဖို့ ဖြစ်ပါတယ်</speech>
<speech><mp id="477">ဦးဘဌေး(လေးမျက်နှာမဲဆန္ဒနယ်)</mp>အားလုံးမင်္ဂလာပါခင်ဗျား။ လေးစားရသော ဥက္ကဋ္ဌကြီး ခင်ဗျား။ ကျွန်တော်ကတော့ ဧရာဝတီတိုင်းဒေသကြီး၊ လေးမျက်နှာမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးဘဌေးဖြစ်ပါတယ်။ ကျွန်တော်မေးမယ့်မေးခွန်းကတော့ ပညာရေးဝန်ကြီးရဲ့ ၂၀၁၄၂၀၁၅ ဘဏ္ဍာရေးနှစ် ငွေလုံးငွေရင်းတည်ဆောက်ရေးခေါင်းစဉ်အောက်မှ လေးမျက်နှာမြို့နယ် အတွင်း တည်ဆောက်ရန်ကျန်ကျောင်းများအား ထပ်မံဖြည့်စွက်ဆောက်လုပ်ပေးနိုင်မှုရှိ/မရှိမေးခွန်း ဖြစ်ပါတယ်ခင်ဗျား။ လေးမျက်နှာမြို့နယ်အတွင်း ၂၀၁၄-၂၀၁၅ ဘဏ္ဍာရေးနှစ် ငွေလုံးငွေရင်းဖြင့် တည်ဆောက်ရန်လျာထားတင်ပြထားသည့် ကျောင်းများအနက် လေးကျောင်းသာခွင့်ပြုခဲ့ပြီး ကျန် ၁၅ ကျောင်းဖြစ်သည့် အ.မ.က ဇင်ပြွန်းကုန်း၊ အ.မ.က ကြို့ကုန်း၊ အ.မ.က စိန်ဘောင်၊ အ.မ.က ဝဲဒေါင့်၊ အ.မ.က သုံးဆက်၊ အ.မ.က သောင်တန်းပေါက်ကုန်း၊ အ.ထ.က အိုင်သပြု၊ အ.ထ.က(ခွဲ) မဲဇလီ၊ အ.မ.က(လွန်) သောင်ဘုတ်၊ အ.မ.က အချုပ်ကလေး၊ အ.မ.က ကျားကိုက်ကွင်း၊ အ.မ.က ထိန်ပင်လဟာ၊ အ.ထ.က(ခွဲ) ပန်းတောကြီး၊ အ.မ.က လယ်တန်ငယ်၊ အ.မ.က ရေနောက်ကျောင်း များသည် အန္တရာယ်ရှိသော အဆောက်အဦများအပါအဝင် ကျောင်းများဟောင်းနေသည့်အတွက်၂၀၁၄-၂၀၁၅ ဘဏ္ဍာရေးနှစ် ငွေလုံးငွေရင်းဖြင့် တည်ဆောက်နိုင်ရန် ဖြည့်စွက်ရန်ပုံငွေဖြင့် ဆောင်ရွက်ပေးနိုင်မှုရှိ/မရှိ ဥက္ကဋ္ဌကြီးမှတစ်ဆင့် သိလိုပါသဖြင့် မေးမြန်းအပ်ပါသည်။ အားလုံးကို ကျေးဇူးတင်ပါတယ်။</speech>
<speech type="speaker">ကိုယ်စားလှယ်သုံးဦးရဲ့ မေးမြန်းမှုများကို တစ်ဆက်တည်း ပညာရေးဝန်ကြီး ဌာနက ပြန်လည်ဖြေကြားဖို့ ဖြစ်ပါတယ်။ ကတိပါပြီး တိုရှင်းလိုရင်းကိုပဲဖြေပေးပါ</speech>
<speech><agency id="91">ဒေါက်တာဇော်မင်းအောင်(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများ၊ ဧည့်သည်တော်ကြီးများ အားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းနှင့်ပြည်စုံပါစေလို့ ဦးစွာပဏာမ ဂါရဝပြု ဆုမွန် ကောင်းတောင်းအပ်ပါတယ်။ ပညာရေးဝန်ကြီးဌာနရဲ့ ကိုယ်စား ဒုတိယဝန်ကြီး ကျွန်တော် ဒေါက်တာ ဇော်မင်းအောင်က ပြည်သူ့လွှတ်တော်ကိုယ်စားလှယ်ကြီးသုံးဦရဲ့ မေးခွန်းများကို ဖြေကြားသွားမှာ ဖြစ်ပါတယ်။ ပထမဦးဆုံးအနေနဲ့ မကွေးတိုင်းဒေသကြီး၊ ဆောမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးဌေးမောင်ရဲ့ ဆောမြို့နယ် ကျောက်ထုအခြေခံပညာ အထက်တန်းကျောင်းအတွက် စာသင်ခန်း ၁၂ ခန်းနှင့် ကျောင်းဆောင်အသစ်များ ဆောက်လုပ်ပေးရန် အစီအစဉ်ရှိ/မရှိနှင့် စပ်လျဉ်းပြီး ရှင်းလင်းဖြေကြားပေးသွားမှာဖြစ်ပါတယ်။ လေးစားရပါသော ဥက္ကဋ္ဌကြီးခင်ဗျား။ ကျွန်တော်တို့ ပညာရေးဝန်ကြီးဌာနအနေနဲ့ ဒီကျောင်း ဆောင်အသစ်များကို တည်ဆောက်ရန်အတွက် လျာထားပေးရာမှာ ကျောင်းသားများရဲ့ ဝင်ဆံ့မှု၊ ကျောင်းခန်းရဲ့ အနေအထား၊ ဘာသာရပ်တွဲမှုတွေနဲ့ လျာထားပေးလျက်ရှိပါတယ်။ အဲ့ဒီအပြင် ယခုနှစ် ကစပြီးတော့ ဒီစာသင်ဆောင်တွေတင်မကဘဲနဲ့ စာသင်ဆောင်တွေမှာပါ လိုအပ်တဲ့ ဒါကလည်း ပြည်သူ့လွှတ်တော်ကိုယ်စားလှယ်ကြီးတွေ အကြံပြုပြီးလည်း ဆွေးနွေးသွားခဲ့ကြပါတယ်။ စာသင်ခုံတွေ ရော၊ ရေ၊ မီးတွေကိုပါ ပါဝင်နိုင်ရေးအတွက် စီစဉ်ဆောင်ရွက်လျက်ရှိကြောင်း အလျဉ်းသင့်လို့ ဒီနေရာမှာ ဖြည့်စွက်တင်ပြလိုပါတယ်။ အဲဒီအပြင် ကျောင်းဆောင်သစ်များကို လျာထားပေးရာ မှာလည်း ဒေသန္တရဖွံ့ဖြိုးတိုးတက်ရေးကိုလည်း အခြေပြုပြီးတော့ ဒေသခံပုဂ္ဂိုလ်များရဲ့ တင်ပြချက်တွေကိုလည်း အလေးထားဆောင်ရွက်လျက်ရှိသလို ပညာရေးဝန်ကြီးဌာနအနေနဲ့လည်း ကြို တင် ပြီးတော့ စီမံဆောင်ရွက်ထားတာတွေရှိကြောင်း တင်ပြလိုပါတယ်။ ဒီနေရာမှာလည်း ကျောင်းဆောင်သစ်များကို လျာထားပေးတဲ့နေရာမှာ ကျွန်တော်တို့ဟာ ရာသီဥတုနှင့်ဒေသန္တရကိုက်ညီတဲ့ ပုံစံဒီဇိုင်း များဖြစ်ဖို့အတွက် သက်ဆိုင်ရာကျွမ်းကျင်သူပညာရှင်များ Third Party လို့ခေါ်တဲ့ ဥပမာအားဖြင့် ဒီအင်ဂျင် နီယာအသင်းနဲ့ညှိနှိုင်းပြီးတော့ ဒီလိုမျိုးရရှိအောင်လည်း စီစဉ်ဆောင်ရွက်လျက်ရှိကြောင်း ဖြည့်စွက်ရှင်းလင်းဖြေကြားလိုပါတယ်။ ယခု ကိုယ်စားလှယ်တော်ကြီးမေးမြန်းလာတဲ့ ဒီမေးခွန်းကို ရှင်းလင်းဖြေကြားရမယ်ဆိုရင် ဒါကျွန်တော်တို့ရဲ့ ကြို တင်ဆောင်ရွက်ချက်နဲ့ ကျွန်တော်တို့ရဲ့ သတ်မှတ် ထားတဲ့မူတွေနဲ့လည်း ကိုက်ညီတဲ့အတွက် ကိုယ်စားလှယ်တော်ကြီးရဲ့ တင်ပြထားတဲ့ ကျောင်းဆောင် သစ်ကို ၂၀၁၅-၂၀၁၆ ဘဏ္ဍာရေးနှစ် ငွေလုံးငွေရင်း(တည်ဆောက်ရေး ရန်ပုံငွေခေါင်းစဉ်အောက်မှ ကျပ်ငွေ ၃၂.၄ သန်း လျာထားပေးဆောင်ရွက်သွားမှာဖြစ်ပါကြောင်း ရှင်းလင်းဖြေကြားအပ်ပါတယ်။ ဒုတိယအနေနဲ့တော့ ရခိုင်ပြည်နယ်၊ ပုဏ္ဏားကျွန်းမဲဆန္ဒနယ် ပြည်သူ့လွှတ်တော်ကိုယ်စားလှယ် တော်ကြီး ဦးထွန်းအောင်ကျော်ရဲ့ ပုဏ္ဏားကျွန်းမြို့နယ်၊ ပိုးရွှီပြင်ကျေးရွာ အခြေခံပညာအထက်တန်းကျောင်းခွဲကို အခြေခံပညာအထက်တန်းကျောင်းအဖြစ် အဆင့်တိုးမြှင့်ပေးရန် အစီအစဉ်ရှိ/မရှိနှင့် စပ်လျဉ်း၍ ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကိုယ်စားလှယ်တော်ကြီးတင်ပြထားတဲ့ ကျောင်းဟာ လက်ရှိအနေအထားအရဆိုရင် ကျောင်းသား အရေအတွက်ဟာ ၂၀၁၄-၂၀၁၅ ခုနှစ်မှာ နဝမတန်း ၆၅ ဦး၊ ဒသမတန်း ၃၅ ဦး၊ လက်ရှိအထက်တန်း အဆင့်သင် ကျောင်းသားဦးရေ ၁၀၀ ဦးသာရှိသေးကြောင်း စိစစ်တွေ့ရှိရပါတယ်။ ဒီလိုတွေ့ရှိရ တာလည်း ဒီလိုစိစစ်တင်ပြရတာလည်း ကျွန်တော်တို့ဟာ ပညာရေးဝန်ကြီးဌာနအနေနဲ့ ကျောင်းအဆင့် တိုးမြှင့်ပေးရန်မှာ ကျောင်းအရေအတွက် များပြားလွန်းတဲ့အတွက် ကျွန်တော့်ဟာ သတ်မှတ်ချက် တွေများ ချမှတ်ပြီးတဲ့အခါကျတော့ ဦးစားပေးအစီအစဉ်များနဲ့ ဆောင်ရွက်သွားရပါတယ်။ အဲဒီတော့ ဒီလိုအားဖြင့် ကျောင်းသားအရေအတွက်က နည်းနေတဲ့အတွက် မပေးဘူးလားလို့ပြောရင်တော့ ကျွန်တော်တို့ဟာ တချို့အချက်တွေ လမ်းပန်းဆက်သွယ်ရေးခက်ခဲမှုတွေ၊ ဒေသန္တရဖွံ့ဖြိုးမှုတိုးတက်မှု အခြေအနေစတဲ့ လိုအပ်ချက်များမှာ မူတည်ပြီးတော့မှ သတ်မှတ်ထားတဲ့မူဝါဒတွေကို အထူးကိစ္စအဖြစ် ဖြေလျော့ပြီးတော့ ကျောင်းအဆင့်တိုးခြင်းပေးခြင်းကိုလည်း ဆောင်ရွက်လျက်ရှိပါတယ်။ ဒီလိုဆောင်ရွက်ရာမှာလည်း Decentralization System နှင့်အညီ သက်ဆိုင်ရာ တိုင်းဒေသသကြီး/ပြည်နယ်ကသာ မြေပြင်အခြေအနေကို ပိုမိုသိရှိနိုင်တဲ့အတွက် တိုင်းဒေသကြီး/ ပြည်နယ်အစိုးရကသာလျှင် လမ်းပန်းဆက်သွယ်ရေးခက်ခဲမှု၊ ဒေသန္တရအခြေအနေ၊ ဒေသန္တရဖွံ့ဖြိုးမှု အခြေအနေအရတင်ပြပေးလာခဲ့မယ်လာဆယ်မှာတော့စတဲ့ လိုအပ်ချက်တွေမှာ မူတည်ပြီးတော့ ကျောင်းသားဦးရေသတ်မှတ်ချက်အဆင့် မူဝါဒကိုဖြေလျော့ ပြီးတော့ ဒေသန္တရအခြေအနေအရ အခြေခံပညာအထက်တန်းကျောင်းအဖြစ် အဆင့်တိုးမြှင့်ပေး သင့်ကြောင်း သဘောထားမှတ်ချက်နှင့် တင်ပြပေးလာခဲ့မယ်ဆိုရင် ကျောင်းအဆင့်တိုး တန်းစီ ဇယားမှာ ထည့်သွင်းလျာထားပေးသွားမည်ဖြစ်ပါကြောင်း၊ လောလောဆယ်မှာတော့ အဆင့်တိုးမြှင့် ပေးရန်အစီအစဉ်မရှိသေးပါကြောင်း ရှင်းလင်းတင်ပြအပ်ပါတယ်။ တတိယမေးခွန်းဖြစ်တဲ့ ဧရာဝတီတိုင်းဒေသကြီး၊ လေးမျက်နှာမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးဘဌေးရဲ့ လေးမျက်နှာမြို့နယ်အတွင်းရှိ အခြေခံပညာကျောင်း ၁၅ ကျောင်းဟာ အန္တရာယ်ရှိ အဆောက်အဦအပါအဝင် ကျောင်းဆောင်ဟောင်းများဖြစ်နေသည့်အတွက် ၂၀၁၄-၂၀၁၅ T ဖြည့်စွက်ရန်ပုံငွေဖြင့် ဆောက်လုပ်ပေးနိုင်ခြင်းရှိ/မရှိနှင့် စပ်လျဉ်းပြီး ရှင်းလင်းဖြေကြားသွားမှာဖြစ်ပါ abere once soon တယ်။ အဲဒီတော့ ကျောင်းဆောင်အသစ်တွေကို တည်ဆောက်ရာမှာတော့ ငွေလုံးငွေရင်းမှာ လျာထား တာဖြစ်ပါတယ်။ ဒါကြောင့်မို့လို့ လေးစားရပါသော ဥက္ကဋ္ဌကြီးနှင့် ကိုယ်စားလှယ်တော်ကြီးများခင်ဗျား။ ကိုယ်စားလှယ်တော်ကြီး ဧရာဝတီတိုင်းဒေသကြီး လေးမျက်နှာမြို့နယ်အတွင်းမှာရှိတဲ့ ကိုယ်စားလှယ် တော်ကြီးတင်ပြထားတဲ့ အန္တရာယ်ရှိကျောင်းများဖြစ်တဲ့ အခြေခံပညာမူလတန်းကျောင်း ခြောက် ကျောင်းဖြစ်တဲ့ ဇင်ပြွန်းကုန်း၊ ကြို့ကုန်း၊ စိန်ဘောင်၊ ဝဲဒေါင့်၊ သုံးဆက်၊ သောင်တန်းပေါက်ကုန်း၊ လယ်တန်ငယ်၊ ရေနောက်၊ ထိန်ပင်လဟာကျောင်းတို့အတွက် ငွေကျပ် ၂၁.၆ သန်းနှင့် အချုပ်ကလေး၊ ကျားကိုက်ကွင်းကျောင်းတို့ကို ငွေကျပ် ၃၂.၄ သန်းကိုလည်းကောင်း၊ သောင်ဘုတ်အခြေခံပညာ မူလတန်းလွန်ကျောင်းအတွက် ငွေကျပ် ၄၃.၂ သန်းအားလည်းကောင်း၊ အခြေခံပညာအထက်တန်းကျောင်းခွဲများဖြစ်သော မဲဇလီကျောင်းကို ငွေကျပ် ၄၃.၂ သန်း၊ ပန်းတောကြီးကျောင်းကို ငွေကျပ် ၃၂.၄ သန်းကိုလည်းကောင်း၊ အိုင်သပြု အခြေခံပညာအထက်တန်းကျောင်းကို ငွေကျပ် ၆၄.၈ သန်း အားလည်းကောင်း လာမယ့်ဘဏ္ဍာရေးနှစ် ၂၀၁၅-၂၀၁၆ မှာ လျာထားချက်စာရင်းမှာ ထည့်သွင်း ရေးဆွဲပြီး ကျောင်းအလိုက် ဦးစားပေးအစီအစဉ်ဖြင့် စိစစ်ခွဲဝေပေးသွားမည်ဖြစ်ပါကြောင်း ရှင်းလင်း ဖြေကြားအပ်ပါတယ်။ အားလုံးကိုကျေးဇူးတင်ပါတယ်။</speech>
</Q-A>
<Q-A>
<title>ရွှေတောင်မြို့ပေါ်ရှိ အခြေခံပညာကျောင်းများတွင် တာဝန်ထမ်းဆောင်နေသော ဆရာ၊ ဆရာမများနှင့် ပညာရေးမှူးများအတွက် ဝန်ထမ်းအိမ်ရာဆောက်လုပ်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ရွှေတောင်မဲဆန္ဒနယ်က ဒေါက်တာဒေါ်အေးမြင့် မေးမြန်းဖို့ ဖြစ်ပါတယ်</speech>
<speech><mp id="276">ဒေါက်တာဒေါ်အေးမြင့်(ရွှေတောင်မဲဆန္ဒနယ်)</mp>လေးစားအပ်ပါသော ဥက္ကဋ္ဌကြီးနှင့် ဤလွှတ်တော်ခန်းမအတွင်း၌ရှိသူအားလုံးကို မင်္ဂလာပါလို့ ကျွန်မက နှုတ်ခွန်းဆက်သအပ်ပါတယ်။ ကျွန်မကတော့ ပဲခူးတိုင်းဒေသကြီး၊ ရွှေတောင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာ မအေးမြင့်ဖြစ်ပါတယ်။ လေးစားအပ်သော ဥက္ကဋ္ဌကြီးမှတစ်ဆင့် ကျွန်မမေလိုတာက ကျောင်းဆရာများ အတွက် ဝန်ထမ်းအိမ်ရာဆောက်လုပ်ပေးရန် အစီအစဉ်ရှိ/မရှိပဲဖြစ်ပါတယ်။ ပဲခူးတိုင်းဒေသကြီး ရွှေတောင်မဲဆန္ဒနယ်မြို့ပေါ်ရှိ အထက်တန်း၊ အလယ်တန်း၊ မူလတန်းကျောင်းဆရာများနှင့် ပညာရေး မှူးများအတွက် ဝန်ထမ်းအိမ်ရာဆောက်လုပ်ပေးရန် အစီအစဉ်ရှိ/မရှိ သိလိုပါတယ်။ ရွှေတောင် မြို့နယ် ပြည်သူ့ဆေးရုံ၌ တာဝန်ထမ်းဆောင်ရန်ရောက်လာကြသော ကျန်းမာရေးဝန်ထမ်း၊ ဆရာဝန်၊ သူနာပြု၊ အလုပ်သမားများအတွက် ပြည်သူ့လွှတ်တော်ကိုယ်စားလှယ်တစ်ဦးအနေနှင့် ဝန်ထမ်းအိမ်ရာ တောင်းဆိုရရှိဆောက်လုပ်ပြီးဖြစ်ပါသည်။ ထိုကဲ့သို့ ကျန်းမာရေးဝန်ထမ်းများအတွက် ဝန်ထမ်းအိမ်ရာ ဆောက်လုပ်ပေးသည့်နည်းတူ ရပ်ဝေးမှပြောင်းရွှေ့ လာရောက်တာဝန်ထမ်းဆောင်နေရသော ကျောင်းဆရာ၊ ဆရာမ၊ ပညာရေးဝန်ထမ်းများအတွက် နေထိုင်ရေးအဆင်ပြေနေလျှင် တာဝန် ထမ်းဆောင်မှုအရည်အသွေး ပိုမိုတိုးတက်နိုင်သဖြင့် မေးမြန်းရခြင်းဖြစ်ပါတယ်။ ဒီနေရာမှာ ကျွန်မရဲ့ နိုင်ငံ့ဝန်ထမ်းအတွေ့အကြုံ လေးတစ်ခုကို ပြောခွင့်ပြုပါရှင်။ ကျွန်မ တောင်ငူတက္ကသိုလ်ကို မြန်မာစာပါမောက္ခ(ဌာနမှူး) တာဝန်နဲ့ပြောင်းရွှေ့ရစဉ်က ကျွန်မရတဲ့လစာက ၁၈၀၀ိ/- သာရပါတယ်။ ဒါပေမယ့် ကျွန်မငှားနေရတဲ့အိမ်ခန်း စားပွဲတစ်လုံး၊ ခုတင်တစ်လုံးသာဆုံတဲ့ အိမ်ခန်းငှားရမ်းခက တစ်လကို ၁၅၀၀ ပေးရပါတယ်။ ကျွန်မမိဘနှစ်ပါးရဲ့ အထောက်အပံ့ကျေးဇူးကြောင့် ကျွန်မ ဝန်ထမ်းသက်ရှည်ခဲ့ရခြင်းဖြစ်ပါတယ်။ ယခုမျက်မှောက်အချိန်မှာ လစာတိုး သည်နှင့်အမျှ အိမ်၊ အိမ်ခန်းငှားခများကလည်း တိုးမြှင့်လာလျက်ရှိပါသဖြင့် ပညာရေးဝန်ထမ်း ကျောင်းဆရာ၊ ဆရာမများအတွက် ဝန်ထမ်းအိမ်ရာအမှန်တကယ်လိုအပ်နေပါသောကြောင့် ပညာရေး ဝန်ထမ်းများအတွက် ဝန်ထမ်းအိမ်ရာဆောက်လုပ်ပေးရန် အစီအစဉ်ရှိ/မရှိ သိလိုခြင်းဖြစ်ပါသည်။ ရှိပါကမည်သည့်အချိန်တွင် ဆောင်ရွက်ပေးမည်ကို သိလိုပါသည်ရှင်။ လေးစားအပ်သောဥက္ကဋ္ဌကြီးနှင့် အားလုံးအားကျေးဇူးတင်ပါတယ်။</speech>
</Q-A>
<Q-A>
<title>သထုံမြို့နယ်ရှိ ယိုယွင်းပျက်စီးနေသော သင်းတော် အ.မ.က (မူလွန်) နှစ်ထပ်ကျောင်းအား ၂၀၁၄၂၀၁၅ ဖြည့်စွက်ရန်ပုံငွေဖြင့် ဆောက်လုပ်ပေးရန်အစီအစဉ် ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးစောဘသိန်း၊ သထုံမဲဆန္ဒနယ်ကမေးမြန်းဖို့ ဖြစ်ပါတယ်</speech>
<speech><mp id="352">ဦးစောဘသိန်း(သထုံမဲဆန္ဒနယ်)</mp>လေးစားအပ်ပါသောဥက္ကဋ္ဌကြီးနှင့် ပြည်ထောင်စုအစိုးရ အဖွဲ့ဝင်ဝန်ကြီးများ၊ ပြည်သူ့လွှတ်တော်ကိုယ်စားလှယ်တော်ကြီးများ မင်္ဂလာအပေါင်းနှင့် ခညောင်း ပါစေလို့ နှုတ်ခွန်းဆက်သဂါရဝပြုအပ်ပါတယ်။ ကျွန်တော်ကတော့ သထုံမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးစောဘသိန်းဖြစ်ပါတယ်။ သထုံမြို့နယ်၊ ဇရစ်ချောင်ကျေးရွာအုပ်စု သင်းတော်ကျေးရွာအခြေခံမူလတန်းကျောင်း နှစ်ထပ်ကျောင်းဆောင်ကြီးကို ၂၀၁၄-၂၀၁၅ ဖြည့်စွက် ရန်ပုံငွေမှာ အသစ်ပြန်လည်တည်ဆောက်ပေးဖို့ အစီအစဉ်ရှိ/မရှိမေးခွန်းကို ဥက္ကဋ္ဌကြီးမှတစ်ဆင့် တင်ပြမေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ သထုံမြို့နယ် ဇရစ်ချောင်ကျေးရွာအုပ်စု သင်းတော်ကျေးရွာအခြေခံပညာမူလတန်းကျောင်းလေးကို ၁၉၃၅ ခုနှစ်မှာ စတင်ပြီးတော့ ဖွင့်လှစ်ခွင့် ရရှိခဲ့ပါတယ်။ ၎င်းဒေသမှာဆိုရင် ကျွန်တော်တို့ လူမျိုးများအနေဖြင့် ကရင်၊ ပအိုဝ်းတိုင်းရင်းသား လူမျိုးစု အများစုသာလျှင်နေထိုင်တဲ့ဒေသဖြစ်ပါတယ်။ ထိုကျောင်းကြီးကို ၁၉၆၃ ခုနှစ်မှာ မိဘပြည်သူ များရဲ့ ထည့်ဝင်ငွေဖြင့် နှစ်ထပ်ကျောင်းဆောင်ကြီးကို သူတို့တည်ဆောက်ခဲ့ပါတယ်။ သို့သော် ၎င်း ကျောင်းဆောင်ကြီးဟာ အခုဆိုလို့ရှိရင်နှစ် ၅၀ ကျော်ပြီဖြစ်တဲ့အတွက်ကြောင့်မို့လို့ ကျောင်းဆောင်ရဲ့ အခြေအနေဟာဆိုရင် အန္တရာယ်ရှိအခြေအနေကို ရောက်ရှိနေပါသည်။ ကျေးလက်နေပြည်သူများ ကလည်းဆင်းရဲနွမ်းပါးတဲ့အတွက်ကြောင့်မို့လို့ ၎င်းကျောင်းဆောင်ကြီးကို ပြန်လည်တည်ဆောက် ရန်မှာ အခက်အခဲအများကြီးကြုံတွေ့နေရပါတယ်။ ဒါကြောင့်မို့ မေးလိုတဲ့မေးခွန်းကတော့ သထုံမြို့နယ်အတွင်း ယိုယွင်းပျက်စီးနေသော သင်းတော် အ.မ.က(မူလွန်) နှစ်ထပ်ကျောင်းဆောင်ကြီးအား ၂၀၁၄-၂၀၁၅ ဖြည့်စွက်ရန်ပုံငွေဖြင့် ဆောက်လုပ်ပေးရန် အစီအစဉ်ရှိ/မရှိ။ မရှိပါက မည်သည့်အတွက်ကြောင့်ဖြစ်သည်ကို သိရှိလို ပါကြောင်း လွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာသို့ လေးစားစွာတင်ပြမေးမြန်းအပ်ပါတယ် ခင်ဗျား။</speech>
</Q-A>
<Q-A>
<title>မန်တုံမြို့နယ်၊ လွယ်ကန်ကျေးရွာရှိ ဟောင်းနွမ်းနေသော မူလွန်ကျောင်းဆောင်အား ဖျက်သိမ်းပြီး သင့်လျော်သော ကျောင်းဆောင်သစ်တစ်ဆောင်ကို ၂၀၁၄-၂၀၁၅ ဘဏ္ဍာနှစ်တွင် တည်ဆောက်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးအိုက်မုန်း၊ မန်တုံမဲဆန္ဒနယ်က မေးမြန်းဖို့ ဖြစ်ပါတယ်</speech>
<speech><mp id="453">ဦးအိုက်မုန်း(မန်တုံမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများ၊ ပြည်ထောင်စုဝန်ကြီးများ၊ ဧည့်သည်တော်များအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်း မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်း တောင်းရင်း နှုတ်ခွန်းဆက်သဂါရဝပြု အပ်ပါတယ်။ ဥက္ကဋ္ဌကြီးခင်ဗျား။ ကျွန်တော်ကတော့ တအောင်း ကိုယ်ပိုင်အုပ်ချုပ်ခွင့်ရဒေသ မန်တုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအိုက်မုန်းဖြစ်ပါတယ်။ ကျွန်တော့်အနေနဲ့ တင်ပြလိုတာကတော့ တအောင်းကိုယ်ပိုင်အုပ်ချုပ်ခွင့်ရဒေသ မန်တုံမြို့နယ် လွယ်ကန်ကျေးရွာသည် မန်တုံမြို့နှင့် ၂ မိုင် ၄ ဖာလုံကွာဝေးပြီး နတလခွင့်ပြုရန်ပုံငွေဖြင့်ကျောက်ချောလမ်းဖြင့် ဆက်သွယ်ထားပါတယ်။ အိမ်ခြေ ၂၃၀ အိမ်၊ လူဦးရေ ၁၃၃၀ ဦးနေထိုင်လျက် ရှိပါတယ်။ ပညာရေးတွင် မူလွန်ကျောင်းတစ်ကျောင်းရှိပြီး ဆရာ/ဆရာမ ခုနှစ်ဦး၊ ပညာသင်ကြား ပေးလျက်ရှိပါတယ်။ အဆိုပါကျောင်းဆောင်ကို ၁၉၉ရ ခုနှစ်တွင် ဒေသသစ်များဖြင့် ကိုယ့်အား ကိုယ်ကိုးတည်ဆောက်ထားသော ကျောင်းဆောင်ဖြစ်သဖြင့် ရာသီဥတုဒဏ်ကြောင့် ပျက်စီးယိုယွင်းဟောင်းနွမ်းပြီး ကျောင်းဥပဓိရုပ်မပေါ်တော့ပါခင်ဗျား။ ကျောင်းသူ/ကျောင်းသား ၂၀၀ ကျော် ပညာ သင်ကြားမည့် နေရာလုံလောက်မှုမရှိပါ။ သို့ဖြစ်ပါ၍ ကျောင်းဟောင်းနွမ်းနေပြီဖြစ်သော ကျောင်းဆောင်ကို ဖျက်သိမ်းခွင့်ပြုပြီး သင့်လျော်သော ကျောင်းဆောင်သစ်ကို ၂၀၁၄-၂၀၁၅ ဘဏ္ဍာနှစ်တွင် နိုင်ငံတော်အစိုးရမှ တည်ဆောက်ပေးနိုင်ပါရန် အစီအစဉ်ရှိ/မရှိသိရှိလိုပါကြောင်း ပြည်သူ့လွှတ်တော် ဥက္ကဋ္ဌမှတစ်ဆင့် မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ကိုယ်စားလှယ် သုံးဦးရဲ့ မေးမြန်းချက်ကို ပညာရေးဝန်ကြီးဌာနက တပေါင်း တစည်းတည်းဖြေကြားဖို့ ဖြစ်ပါတယ်</speech>
<speech><agency id="91">ဒေါက်တာဇော်မင်းအောင်(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများအားလုံး၊ ဖိတ်ကြားထားသော ဧည့်သည်တော်များအားလုံး မင်္ဂလာပါလို့ ထပ်မံဂါရဝပြု နှုတ်ခွန်းဆက်သရပါတယ်။ ဆက်လက်ပြီးတော့ စတုတ္ထမေးခွန်းဖြစ်တဲ့ ပဲခူးတိုင်းဒေသကြီး၊ ရွှေတောင်မဲဆန္ဒနယ် ပြည်သူ့ လွှတ်တော်ကိုယ်စားလှယ်ကြီး ဒေါက်တာဒေါ်အေးမြင့်ရဲ့ ရွှေတောင်မြို့ပေါ်ရှိ အခြေခံပညာကျောင်း များမှာ တာဝန်ထမ်းဆောင်နေသော ဆရာ/ဆရာမများနှင့် ပညာရေးမှူးများအတွက် ဝန်ထမ်းအိမ်ရာ ဆောက်လုပ်ပေးရန် အစီအစဉ်ရှိ/မရှိနဲ့စပ်လျဉ်း၍ ရှင်းလင်းဖြေကြားသွားမှာဖြစ်ပါတယ်။ လေးစားရပါသောဥက္ကဋ္ဌကြီးခင်ဗျား။ ကျွန်တော်တို့ ပညာရေးဝန်ကြီးဌာနအနေနဲ့ ပညာရေး မြှင့်တင်မှုလုပ်ငန်းများကို ဆောင်ရွက်ရာမှာ Tangible လို့ခေါ်တဲ့ ထိတွေ့လို့ရတဲ့ ရုပ်ဝတ္ထုပစ္စည်းတွေ တိုးတက်ဆောင်ရွက်ရန်သာမက Intangible လို့ခေါ်တဲ့ ဒီစိတ်ဓာတ်တွေ၊ ဆရာတွေရော၊ ဒီကျောင်းသား/ကျောင်းသူတွေပါ စိတ်ဓာတ်မြင့်မားလာရေးအတွက်လည်း စီစဉ်ဆောင်ရွက်လျက်ရှိ ပါကြောင်း ပဏာမဦးစွာ တင်ပြလိုပါတယ်။ အဲ့ဒီလိုဆောင်ရွက်တဲ့နေရာမှာ ကျွန်တော်တို့ ဒီလွှတ်တော် ကိုယ်စားလှယ်ကြီး ဆရာမကြီးဒေါက်တာဒေါ်အေးမြင့် တင်ပြသွားတဲ့အတိုင်း ဒါဟာ အဓိကသင်ကြား ပို့ချသူများဖြစ်တဲ့ ဆရာ/ဆရာမများရဲ့ လူမှုစီးပွားဘဝဖွံ့ဖြိုးမှုကိုလည်း ကျွန်တော်တို့ဟာ ထည့်သွင်း စဉ်းစားလျက်ရှိပါတယ်။ လွှတ်တော်ကိုယ်စားလှယ်တော်ကြီးတင်ပြသွားတာလည်း အင်မတန်မှန်ကန်၊ လျော်ကန်သင့်မြတ်ပါတယ်လို့ တင်ပြလိုပါတယ်။ ကျွန်တော်တို့ ပညာရေးဝန်ကြီးဌာနအနေနဲ့လည်း ထည့်သွင်းစဉ်းစားပြီး ဘာတွေဆောင်ရွက်နေသလဲဆိုတာ ဒီနေရာမှာ အလျဉ်းသင့်လို့ တင်ပြလိုပါ တယ်။ ကျွန်တော်တို့ဟာ အသစ်ခန့်ထားတဲ့နေရာမှာ ဆိုလို့ရှိရင်လည်း သက်ဆိုင်ရာဒေသမှာ အနီးဆုံး ဖြစ်အောင် ကျွန်တော်တို့ ရွေးချယ်ခန့်ထားနိုင်ရေးအတွက် သက်ဆိုင်ရာ တိုင်းဒေသကြီး/ ပြည်နယ် အစိုးရအဖွဲ့များနဲ့ ညှိနှိုင်းဆောင်ရွက်ထားခြင်းရှိသလို ပြောင်းရွှေ့ချထားရေးလုပ်ငန်းများ ဆောင်ရွက် တဲ့နေရာမှာလည်း ကျွန်တော်တို့ဟာ အနီးစပ်ဆုံး မိမိဒေသမှာသာ မိမိတာဝန်ပြန်ကျရောက်ခဲ့မယ် ဆိုရင် ခုနကပြောတဲ့ ကျွန်တော်တို့ အုပ်ချုပ်မှုကိစ္စတွေဖြစ်တဲ့ ငှားနေရတဲ့ကိစ္စတွေဟာ တစ်ဖက် တစ်လမ်းက ဒါပြေလည်သွားနိုင်တာဖြစ်တဲ့အတွက် ဒါမျိုးနဲ့လည်း ဆောင်ရွက်လျက်ရှိပါကြောင်း ကျွန်တော်တို့ တင်ပြလိုပါတယ်။ အဲ့တော့ ကျွန်တော်တို့အနေနဲ့ကတော့ ဒါတင်လားဆိုတော့ ဒီနေရာ ထိုင်ခင်းတင်မကပါဘူး။ သွားရေးလာရေး လွယ်ကူချောမွေ့စေတဲ့အတွက်လည်း အချို့သော လမ်းပမ်း ဆက်သွယ်ရေးခက်တဲ့နေရာတွေမှာ ဖယ်ရီများဆွဲပေးဖို့အတွက်လည်း စီမံချက်များ စနစ်တကျ ချမှတ်ပြီး ဆောင်ရွက်လျက်ရှိပါကြောင်း ဖြည့်စွက်တင်ပြလိုပါတယ်။ ယခု လွှတ်တော်ကိုယ်စားလှယ် ကြီးမေးတဲ့မေးခွန်းကို ဖြေကြားရမယ်ဆိုရင်တော့ ကျွန်တော်တို့ ဒီ ၂၀၁၅-၂၀၁၆ ဘဏ္ဍာရေးနှစ် ငွေလုံးငွေရင်းလျာထားချက်စာရင်းမှာတော့ မပါသေးပါဘူး။ သို့သော်လည်းပဲ ဝန်ထမ်းအိမ်ရာဆောက်လုပ် ပေးနိုင်ရေးအတွက် တိုင်းဒေသကြီးပညာရေးမှူးရုံးက စိစစ်ပြီးတင်ပြရန် အကြောင်းကြားသွားမယ်လို့ ရှင်းလင်းတင်ပြလိုပါကြောင်း တင်ပြအပ်ပါတယ်ခင်ဗျား။ ပဉ္စမမေးခွန်းအနေနဲ့ကတော့ ကျွန်တော်တို့ မွန်ပြည်နယ်၊ သထုံမဲဆန္ဒနယ် ပြည်သူ့လွှတ်တော် ကိုယ်စားလှယ်ကြီး ဦးစောဘသိန်းရဲ့ သထုံမြို့နယ်ရှိ ယိုယွင်းပျက်စီးနေသော သင်းတော်အခြေခံပညာ မူလတန်းလွန်ကျောင်း နှစ်ထပ်ကျောင်းဆောင်အား ၂၀၁၄-၂၀၁၅ ဖြည့်စွက်ရန်ပုံငွေဖြင့် ဆောက်လုပ် ပေးရန် အစီအစဉ်ရှိ/မရှိနှင့်စပ်လျဉ်းပြီး ဆက်လက်ပြီးတော့ ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကိုယ်စားလှယ်တော်ကြီး မေးမြန်းလာတဲ့ မွန်ပြည်နယ်၊ သထုံမြို့နယ် ဇရစ်ချောင်ကျေးရွာအုပ်စု၊ သင်းတော်အခြေခံပညာ မူလတန်းလွန်ကျောင်း အတွက် နှစ်ထပ်ကျောင်းဆောင်ဆောက်လုပ်ပေးရန် လိုအပ်သောရန်ပုံငွေကို ၂၀၁၅-၂၀၁၆ လာမယ့် ဘဏ္ဍာရေးနှစ်မှာ လျာထားချက်စာရင်းမှာ ထည့်သွင်းလျာထားပေးသွားမှာဖြစ်ပါကြောင်း ရှင်းလင်း ဖြေကြားအပ်ပါတယ်။ ဆဋ္ဌမမြောက် နောက်ဆုံးဖြစ်တဲ့ ရှမ်းပြည်နယ်မြောက်ပိုင်း၊ မန်တုံမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးအိုက်မုန်းရဲ့ မန်တုံမြို့နယ်၊ လွယ်ကန်ကျေးရွာရှိ ဟောင်းနွမ်းနေသော အခြေခံပညာ မူလတန်းကျောင်းဆောင်အား ဖျက်သိမ်းပြီး သင့်လျော်သော ကျောင်းဆောင်သစ်တစ်ဆောင်ကို ၂၀၁၄-၂၀၁၅ ဘဏ္ဍာရေးနှစ်မှာ တည်ဆောက်ပေးရန် အစီအစဉ်ရှိ/မရှိနဲ့ စပ်လျဉ်းပြီး ရှင်းလင်း ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကိုယ်စားလှယ်တော်ကြီး မေးမြန်းလာတဲ့ ရှမ်းပြည်နယ်မြောက်ပိုင်း၊ မန်တုံမြို့နယ် လွယ်ကန်အခြေခံပညာမူလတန်းလွန် ကျောင်းမှာ ၉၀ ပေ x ၃၀ ပေ RCC တစ်ထပ်ကျောင်းဆောင်သစ် ဆောက်လုပ်ပေးနိုင်ရန်အတွက် လိုအပ်သောရန်ပုံငွေကျပ် သန်းပေါင်း ၄၈.၆ သန်းအား ယခုဘဏ္ဍာရေးနှစ် ၂၀၁၄-၂၀၁၅ ဘဏ္ဍာရေး နှစ်မှာ ငွေလုံးငွေရင်း တည်ဆောက်ရေးရန်ပုံငွေခေါင်းစဉ်အောက်မှ ခွဲဝေပေးပြီးဖြစ်ပါကြောင်း ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်</speech>
<speech type="mc">ပြည်သူ့လွှတ်တော်ဥက္ကဋ္ဌပြန်လည်ထွက်ခွာပါပြီခင်ဗျာ။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>အစည်းအဝေးကို မိနစ် ၃၀ ခန့်ရပ်နားပါသည်။</p>
</Q-A>
</section>
<section value="Motion">
<motion>
<speech type="mc">လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေး ပြန်လည်စတင်တော့မှာဖြစ်ပါတယ်</speech>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ဒေါက်တာခင်မောင်ဆွေ၊ ကျောက်တံခါးမဲဆန္ဒနယ်က ကျေးလက်နေ တောင်သူလယ်သမားများ၏ စိုက်ပျိုးစရိတ်အခက်အခဲကို ဖြေရှင်းပေးနိုင်ပါရန် တိုင်းဒေသကြီး သို့မဟုတ် ပြည်နယ်အစိုးရအဖွဲ့များအား တိုက်တွန်းကြောင်းအဆိုတင်သွင်းခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကျောက်တံခါးမဲဆန္ဒနယ်မှ ဒေါက်တာခင်မောင်ဆွေက အဆိုတစ်ရပ် တင်သွင်းထားပါတယ်။ အဆို တင်သွင်းဖို့ ဒေါက်တာခင်မောင်ဆွေအား ဖိတ်ခေါ်ပါတယ်</speech>
<speech><mp id="262">ဒေါက်တာခင်မောင်ဆွေ(ကျောက်တံခါးမဲဆန္ဒနယ်)</mp>ရိုသေလေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး၊ ကြွရောက်လာကြသော ပြည်ထောင်စုဝန်ကြီး၊ ဒုတိယဝန်ကြီးများနှင့် အထူးဖိတ်ကြားထားသော ဧည့်သည်တော်များအားလုံး မင်္ဂလာပါ။ ကျွန်တော်ကတော့ ပဲခူးတိုင်းဒေသကြီး၊ ကျောက်တံခါးမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဒေါက်တာခင်မောင်ဆွေ ဖြစ်ပါတယ်။ ဒီနေ့ကျွန်တော့်အနေနဲ့ ကျေးလက်နေတောင်သူ လယ်သမားများအတွက် အရေးကြီးသောအဆိုဖြစ်တဲ့ ကျေးလက်နေတောင်သူလယ်သမားများ စိုက်ပျိုး စရိတ်အခက်အခဲကို ကူညီဖြေရှင်းပေးရန် တိုင်းဒေသကြီး သို့မဟုတ် ပြည်နယ်အစိုးရများသို့ တိုက်တွန်းကြောင်းအဆိုကို တင်သွင်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ယခုဆိုလျှင် လယ်ယာ မြေဥပဒေအသစ်ပြဋ္ဌာန်းထားပြီးဖြစ်ပါတယ်။ ထိုလယ်ယာမြေဥပဒေအရ လယ်ယာမြေလုပ်ပိုင်ခွင့် လက်မှတ်ရရှိသော လယ်မြေများကိုသာ စိုက်ပျိုးစရိတ်ချေးငွေချေးပေးမည်ဟု သိရှိရပါတယ်။ လယ်ယာမြေလုပ်ပိုင်ခွင့်လက်မှတ်ကိုလည်း ဥပဒေအရ(N) မြေခေါ်မမြဲသော ဦးပိုင်မြေ၊ စားကျက်မြေ၊ သစ်တောကြ���ုးဝိုင်းမြေနှင့် ထွန်းမြေများကို လုပ်ပေးခြင်းမရှိပါ။ မြန်မာနိုင်ငံတစ်ဝှမ်းလုံးတွင်(N) မြေခေါ် မမြဲသောဦးပိုင်မြေ စားကျက်ပယ်ဖျက်ခွင့်မကျသေးသော မြေဧကပေါင်းများစွာ ကျန်ရှိ နေပါသည်။ ဥပမာအားဖြင့် ကျွန်တော်တို့ကျောက်တံခါးမြို့နယ်တွင်ပင် ဧကပေါင်း ၁၀၀၀၀ ခန့် ရှိပါသေးသည်။ ထိုလယ်များမှာ စားကျက်မြေဟုဆိုသော်လည်း ရှေးနှစ်ပေါင်း ၅၀၊ ၆၀ ကတည်းက စားကျက်မဟုတ်တော့ဘဲ လယ်ယဉ်များဖြစ်နေပြီး လယ်သမားများ စပါးစိုက်ပျိုးလုပ်ကိုင်ခဲ့ကြပါသည်။ စပါးတာဝန်ကျေခေတ်ကလည်း စပါးတာဝန်ကျေခဲ့သလို၊ စိုက်ဘဏ်မှချေးငွေပေးသောခေတ် တွင်လည်း နှစ်စဉ်မနှစ်ကအထိ ငွေအကြေပေးဆပ်ခဲ့ပါတယ်။ သို့သော် ယခုအခါတွင် ဥပဒေအရ စားကျက်ပယ်ဖျက်ခွင့်ကျမှသာ လယ်ယာမြေလုပ်ပိုင်ခွင့်လက်မှတ်ရရှိပြီး ထိုအခါမှသာ စိုက်ပျိုးစရိတ် ချေးငွေရရှိမည်ဆိုသောကြောင့် မသိနားမလည်သော ကျေးလက်နေတောင်သူလယ်သမားများမှ ကျွန်တော့်ထံလာရောက်၍ စားကျက်ပယ်ဖျက်ခွင့်ရရန် အကူအညီတောင်းခံသဖြင့် ကျွန်တော်မှ သတ္တမပုံမှန်အစည်းအဝေးတွင် ပြည်သူ့လွှတ်တော်၌ မေးခွန်းအဖြစ်မေးမြန်းခဲ့ရာ ပြည်ထဲရေးဝန်ကြီး ဌာနမှ ၇-၆-၂၀၁၃ ရက်နေ့တွင် လုပ်ကိုင်ပုံအဆင့်ဆင့်ကို ညွှန်ပြဖြေကြားခဲ့ပါတယ်။ ထိုညွှန်ကြားချက် အဖြေအတိုင်း လယ်သမားများအစုအဖွဲ့အဖြစ် ဦးဆောင်၍သော်လည်းကောင်း၊ သက်ဆိုင်ရာ ရပ်/ကျေးအုပ်ချုပ်ရေးမှူးမှ ဦးဆောင်၍သော်လည်းကောင်း စားကျက်ပယ်ဖျက်ခွင့်ရရန်ကြိုးစားပြီး အဆင့်ဆင့် တင်ပြခဲ့သည်မှာ လပေါင်းများစွာကြာမြင့်ခဲ့ပြီး ယခုနှစ် စိုက်ပျိုးစရိတ်ချေးငွေထုတ် ပေးမည့်အချိန်အထိ မဖြစ်လာသေးသောကြောင့် လယ်သမားများအတွက် အလွန်ပင်ဒုက္ခရောက်နေကြ ရပါသည်။ ထို့အပြင် အချို့သောပြေစာပေါက်လယ်များအတွက်လည်း ပုံစံ(၁)သာထုတ်ပေးခဲ့ပြီး၊ ပုံစံ(၇) မရရှိသေးသော လယ်မြေများအတွက် လယ်ယာမြေဥပဒေအရ ငွေထုတ်ပေးမည်မဟုတ် သောကြောင့် လယ်သမားများအတွက် အခက်အခဲများစွာဖြစ်နေကြရပါသည်။ ထို့အတူ သစ်တော ကြိုးဝိုင်းအတွင်း နှစ်ပေါင်း လေး၊ ငါးဆယ်ခန့် ထွန်ယက်စိုက်ပျိုးနေသူများအတွက်လည်း စိုက်ပျိုး စရိတ်အခက်အခဲရှိနေပါတယ်။ သစ်တောကြိုးဝိုင်းအတွင်းရှိသော လယ်များမှာလည်း ရှေးနှစ်ပေါင်း လေး၊ ငါးဆယ်လောက်ကတည်းက လယ်ယဉ်များဖြစ်နေပြီး အချို့နေရာများတွင် ရွာများ၊ ဘုရား ကျောင်းကန် စေတီပုထိုးများ စသည်ဖြင့် စာသင်ကျောင်းများပင် ဖြစ်နေပါတယ်။ ကြိုးဝိုင်းပယ်ဖျက် ခွင့်ရရန် ဝိုင်းဝန်းကြိုးပမ်းဆောင်ရွက်ခဲ့သဖြင့် ယခုနှစ်တွင်ကျောက်တံခါးမြို့နယ်အတွင်း ကြိုးဝိုင်း ပယ်ဖျက်ခွင့် ဧက ၄၀၀၀ ခန့်ကျခဲ့ပါတယ်။ ထိုကဲ့သို့ ပယ်ဖျက်ခွင့်ကျခဲ့သော်လည်း လယ်ယာမြေ င်ရွက်ခဲ့သင်ကျောင်းများပင် နေရာများတွင်လုပ်ပိုင်ခွင့်ရရန်အဆင့်များ ကျန်နေသေးသဖြင့် ဒီနှစ်တွင်လည်း စိုက်ပျိုးစရိတ်ချေးငွေရရှိရန် မလွယ် ကူသေးပါ။ ဥက္ကဋ္ဌကြီးခင်ဗျား။ ယခုအခါ နိုင်ငံတော်သမ္မတကြီးမှ ကျေးလက်ဒေသဖွံ့ဖြိုးရေး၊ ဆင်းရဲ နွမ်းပါးမှုလျှော့ချရေးအစီအစဉ်ဖြင့် ကျေးလက်နေတောင်သူလယ်သမားများအတွက် စဉ်းစားပေး သလို ပြည်ထောင်စုလွှတ်တော်မှလည်း တောင်သူလယ်သမား အကျိုးစီးပွားကာကွယ်ရေးနှင့် တောင်သူလယ်သမားဘဝမြှင့်တင်ရေးအတွက် ဥပဒေများကိုလည်း ရေးဆွဲပြီးသလောက်ရှိနေပါပြီ။ ထို့အပြင် လယ်သမားများ၏အခက်အခဲများကို နားလည်ပေးပြီးဖြေရှင်းနိုင်ရန်အတွက် နိုင်ငံတော်မှ မိုးစပါးစိုက်ပျိုးစရိတ်ချေးငွေကို လုံလောက်စွာချေးပေးနိုင်ရန် နိုင်ငံတော်ဗဟိုဘဏ်မှ ၅၀၀ ဘီလီယံချေးယူမှုအတွက်လည်း ၂၈-၅-၂၀၁၄ ရက်နေ့ ဒသမပုံမှန်အစည်းအဝေး ပြည်ထောင်စုလွှတ်တော် ပထမနေ့တွင် ပြည်ထောင်စုလွှတ်တော်မှ အတည်ပြုပေးပြီးဖြစ်ပါတယ်။ ထို့ကြောင့် ဗဟိုဘဏ်မှ ဘီလီယံ ၅၀၀ နှင့် မြန်မာ့စီးပွားရေးဘဏ်မှ ဘီလီယံ ၅၀၀ စုစုပေါင်း ဘီလီယံ ၁၀၀၀ ဖြင့် တောင်သူ လယ်သမားများအတွက် မိုးစပါးစိုက်ပျိုးစရိတ်ချေးငွေကို လုံလောက်စွာရရှိနိုင်ရေး နိုင်ငံတော်မှ စီစဉ်ဆောင်ရွက်ပေးလျက်ရှိတာကိုသိရှိရပါတယ်။ စိုက်ပျိုးစရိတ်ချေးငွေချေးပေးခြင်းကို ယခုနှစ်တွင် တိုင်းဒေသကြီး/ပြည်နယ်အစိုးရအဖွဲ့များမှ ဦးဆောင်၍ လုပ်ကိုင်ဆောင်ရွက်ပေးမည်ဟုလည်း သိရှိရ ပါတယ်။ စိုက်ပျိုးစရိတ်ချေးငွေများကိုလည်း တစ်လလျှင် ၁၀၀ ကျပ်ကို ၄၂ ပြားအတိုးနှုန်းဖြင့် အတိုးနှုန်းသက်သာစွာဖြင့် တစ်ဧကလျှင် ကျပ်တစ်သိန်းနှုန်းဖြင့်ချေးပေးမည်ကိုလည်း နိုင်ငံပိုင် သတင်းစာများမှ သိရှိရပါတယ်။ လယ်သမားများအနေဖြင့် နိုင်ငံတော်မှ ချေးငွေမရလျှင် ပြင်ပမှ ချေးယူပါက ၁၀၀ ကျပ်လျှင် ၁၀ ကျပ်နှုန်းအတိုးပေးရသဖြင့် လွန်စွာမှ သက်သာသော အတိုးနှုန်းဖြင့် စိုက်ပျိုးစရိတ်လောက်ငှစွာ ချေးပေးသောနိုင်ငံတော်ကိုလည်း အထူးပင်ကျေးဇူးတင်လျက်ရှိပါတယ်။ သို့ဖြစ်ပါ၍ ဥက္ကဋ္ဌကြီးခင်ဗျား။ (N) မြေခေါ်မမြဲသောဦးပိုင်မြေ၊ စားကျက်မြေများနှင့် သစ်တော ကြိုးဝိုင်းဦးပိုင်မြေများအတွင်း နှစ်ပေါင်း ၅၀၊ ၆၀ ခန့် တာဝန်ကျေစွာစိုက်ပျိုးလာခဲ့သော လယ်သမား များစိုက်ပျိုးစရိတ်အခက်အခဲကို ကူညီဖြေရှင်းပေးသည့်အနေဖြင့် စားကျက်ပယ်ဖျက်ခြင်းနှင့် ကြိုးဝိုင်း ပယ်ဖျက်ခြင်းတို့ကို ပြုလုပ်ပေး၍ အမြန်ဆုံးလယ်ယာမြေ လုပ်ပိုင်ခွင့်လက်မှတ် ရရှိရန်ကူညီပေး ရန်နှင့် မရရှိခင်ယခုနှစ်အတွက် ထိုလယ်သမားများ စိုက်ပျိုးစရိတ်ရရှိရန် ရပ်ကျေးလယ်ယာမြေ စီမံခန့်ခွဲမှုကော်မတီ၊ မြို့နယ်လယ်ယာမြေစီမံခန့်ခွဲမှုကော်မတီတို့၏ ထောက်ခံချက်ဖြင့်သော်လည်းကောင်း၊ အခြားဖြေလျော့သော နည်းလမ်းများဖြင့်သော်လည်းကောင်း၊ ကျေးလက်နေတောင်သူ လယ်သမားများ၏ စိုက်ပျိုးစရိတ်အခက်အခဲကို ဖြေရှင်းပေးနိုင်ပါရန် တိုင်းဒေသကြီး သို့မဟုတ် ပြည်နယ်အစိုးရအဖွဲ့များအား တိုက်တွန်းကြောင်းအဆိုကို ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာတင်သွင်းအပ်ပါသည်။</speech>
<speech type="speaker">အဆိုကို ထောက်ခံမယ့်ကိုယ်စားလှယ်တစ်ဦးအား ဖိတ်ခေါ်ပါတယ်</speech>
<speech><mp id="233">ဦးတင်ဝင်း(ကောလင်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များခင်ဗျား။ ကျွန်တော်ကတော့ စစ်ကိုင်း တိုင်းဒေသကြီး၊ ကောလင်းမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးတင်ဝင်းဖြစ်ပါတယ်။ ကျွန်တော့်အနေနဲ့ ကျောက်တံခါးမဲဆန္ဒနယ်က ဒေါက်တာခင်မောင်ဆွေ တင်သွင်းတဲ့ ကျေးလက်နေတောင်သူလယ်သမားများရဲ့ စိုက်ပျိုးစရိတ်အခက်အခဲများကို ဖြေရှင်းပေးနိုင်ပါရန် တိုင်းဒေသကြီး/ ပြည်နယ်အစိုးရအဖွဲ့များအား တိုက်တွန်းကြောင်းအဆိုကို ထောက်ခံတင်ပြသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ နိုင်ငံတော်က လယ်ယာစိုက်ပျိုးရေး လုပ်ကိုင်နေကြတဲ့ တောင်သူတွေကို လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန မြန်မာ့ လယ်ယာဖွံ့ဖြိုးရေးဘဏ်ကနေပြီးတော့ စိုက်ပျိုးစရိတ်ချေးငွေတွေကို အတိုးနှုန်းသက်သာစွာနဲ့ နှစ်စဉ် ထုတ်ပေးတဲ့အတွက် တောင်သူတွေရဲ့စိုက်ပျိုးရေးလုပ်ငန်းတွေမှာ အထောက်အပံ့ကောင်းများရပြီး အဆင်ပြေချောမွေ့တဲ့အတွက် တောင်သူများက ဝမ်းသာမဆုံးဖြစ်ကြရပါတယ်။ သို့သော်လည်းပဲ အဆို ရှင် ကျောက်တံခါးမဲဆန္ဒနယ် လွှတ်တော်ကိုယ်စားလှယ် ဒေါက်တာခင်မောင်ဆွေ တင်ပြခဲ့တဲ့ စားကျက် မြေ၊ သစ်တောကြိုးဝိုင်း၊ ကြိုးပြင်ကာကွယ်တောအဖြစ်မှ ပယ်ဖျက်ခွင့်ရထားပြီးဖြစ်သော်လည်း ပုံစံ(၇) မရသေးတဲ့တောင်သူတွေဟာ စိုက်ပျိုးစရိတ်ရရှိဖို့ အခက်အခဲဖြစ်နေကြောင်း တင်ပြတဲ့အတွက်တောင်သူတွေဟာ သီးနှံစိုက်ပျိုးချိန်မှာ စိုက်ပျိုးစရိတ်ချေးငွေမရရင် အခက်အခဲအများကြီး ကြုံ ကြရပါ တယ်။ အကြောင်းအမျိုးမျိုးကြောင့် ပုံစံ(၇) မတင်ပြနိုင်သော်လည်း အစဉ်အဆက်စိုက်ပျိုးလာခဲ့ခြင်း၊ နှစ်စဉ်ထုတ်ယူခဲ့တဲ့ စိုက်ပျိုးစရိတ်ချေးငွေတွေကို အတိုးအရင်းများ မပျက်မကွက်ပေးဆပ်ခဲ့ခြင်း ဖြစ်တယ်ဆိုရင် အခက်အခဲဖြစ်နေတဲ့တောင်သူများအား စိုက်ပျိုးစရိတ်ထုတ်ချေးခွင့်ရရှိရေး ဖြေရှင်း ပေးရန်အဆိုကို ကျွန်တော့်အနေနဲ့ ထောက်ခံကြောင်းတင်ပြအပ်ပါတယ်။ po လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်တို့ စစ်ကိုင်းတိုင်းဒေသကြီး၊ ကောလင်း မြို့နယ်က တောင်သူတွေကလည်းပဲ စိုက်ပျိုးစရိတ်ချေးငွေရရှရေးနဲ့ပတ်သက်ပြီး တင်ပြထားကြပါ တယ်။ စိုက်ပျိုးစရိတ်ချေးငွေရရှိဖို့အတွက် လယ်ယာမြေလုပ်ပိုင်ခွင့်ပြု လက်မှတ် အခွန်နှင့်အတူ အိုးစားခွဲ အိမ်ထောင်စုဦးစီးဖြစ်ကြောင်း အိမ်ထောင်စုစာရင်း ပုံစံ(၆/၆၆)ကို တင်ပြကြရပါတယ်။ တချို့တောင်သူမိသားစုတွေမှာ အိမ်ထောင်စုမခွဲကြသေးဘဲနဲ့ တစ်အိုးတည်းစားဖြစ်သော်လည်း မိသားစုဝင်တွေ ဝင်ငွေခွဲဝေထားတာတွေရှိပါတယ်။ စိုက်ပျိုးစရိတ်ချေးငွေကို ရရှိဖို့အတွက် ယင်းအမည်ပေါက် ပုံစံ(၇)ကို တင်ပြနိုင်သော်လည်း အိမ်ထောင်မခွဲကြသေးတဲ့အတွက် အိုးစားခွဲ အိမ်ထောင်ဦးစီးဖြစ်ကြောင်း အိမ်ထောင်စုစာရင်းပုံစံ (၆/၆၆)ကို တင်ပြနိုင်ခြင်းမရှိပါဘူး။ လယ်ယာ ဖွံ့ဖြိုးရေးဘဏ်ကလည်း သတ်မှတ်ချက်မပြည့်စုံတဲ့အတွက် ချေးငွေထုတ်ပေးရန် အခက်အခဲရှိပြီး တောင်သူများကလည်း စိုက်ပျိုးစရိတ်ချေးငွေရရှိလိုကြောင်း တင်ပြလာကြပါတယ်။ ကျွန်တော်တို့ ကောလင်းမြို့နယ် ဖလဲအုပ်စုမှာ တောင်သူတွေက တင်ပြလာတာ နောက်တစ်ချက်ကတော့ စိုက်ပျိုး နေတဲ့လယ်ယာမြေတွေ ပုံစံ(၇)မရကြောင်း ပြောကြားလာပါတယ်။ တင်ပြလာကြပါတယ်။ အဲ့ဒီအတွက် မြို့နယ်မြေစာရင်းကော်မတီ၊ မြို့နယ်မြေစာရင်းရုံးမှာ စုံစမ်းတဲ့အခါကြတော့ ယခင်က ဦးပိုင်အမည် ပေါက်ခဲ့သော်လည်း သစ်တောရေးရာဝန်ကြီးဌာနက ကြို ဝိုင်းကြိုးပြင်ကာကွယ်တောအဖြစ် ၂၁-၄၂၀၀၆ ရက် နေ့စွဲပါအမိန့်ကြော်ငြာစာအမှတ်(၂၃/၂၀၀၆)အရ ဘူးတောင်းကြိုးပြင် ကာကွယ်တော အဖြစ် အတည်ပြုခဲ့တဲ့အတွက် ကာကွယ်တောအတွင်း ကျရောက်နေတဲ့လယ်ယာမြေတွေကို ပုံစံ(၇) ထုတ်ပေးနိုင်ခြင်းမရှိကြောင်း သိရပါတယ်။ ဖလဲအုပ်စုမှာတင် ဧက ၇၀၀ ကျော်ရှိပါတယ်။ အဲ့ဒီ ဘူးတောင်းကြိုးဝိုင်းအတွင်းမှာ ကျွန်တော်တို့ ဆင်ကုန်းအုပ်စု၊ ဝက်သဲကုန်းအုပ်စုက တောင်သူတွေ လုပ်ကိုင်နေတဲ့ လယ်တွေလည်းပါရှိပါတယ်။ အဲ့ဒီ ဖလဲအုပ်စုက တောင်သူဦးရေ ၁၀၀ ကျော်ဟာ စိုက်ပျိုးစရိတ်ချေးငွေရဖို့အတွက် ပုံစံ(၇) တင်ပြနိုင်တာမဟုတ်တဲ့ အတွက် စိုက်ပျိုးစရိတ်ချေးငွေရဖို့ အခက်အခဲတွေ့နေပါတယ်။ ဒီလိုပဲ ကျွန်တော်တို့ သစ်တောကြိုးဝိုင်းကြိုးပြင်တောတွေနဲ့ ဆက်စပ် နေတဲ့ တောင်ပုံအုပ်စု၊ ပန်းပဲအုပ်စုက တောင်သူတွေကလည်း ပုံစံ(၇)မရရှိတဲ့အကြောင်း တင်ပြ ထားပြီး စိုက်ပျိုးစရိတ်ချေးငွေရရှိဖို့အတွက် အခက်အခဲရှိကြောင်း တင်ပြထားပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ယခုအချိန်ဟာ တောင်သူတွေ မိုးစပါးစိုက်ပျိုး တဲ့ကာလဖြစ်ပါတယ်။ အခုလို စိုက်ပျိုးချိန်ကာလမှာ တောင်သူတွေအလိုအပ်ဆုံးဖြစ်တဲ့ စိုက်ပျိုးစရိတ် ချေးငွေကို အချိန်မီထုတ်ချေးပေးမှသာ ကျေးလက်နေပြည်သူများရဲ့ ဆင်းရဲနွမ်းပါးမှုကို လျှော့ချနိုင်မှာ ဖြစ်သလို လူမှုစီးပွားဘဝကိုလည်း မြှင့်တင်ပေးနိုင်မှာဖြစ်ပါတယ်။ ဒါကြောင့် ကျောက်တံခါးမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာခင်မောင်ဆွေ တင်သွင်းတဲ့ ကျေးလက်နေတောင်သူ လယ်သမားများရဲ့ စိုက်ပျိုးစရိတ်အခက်အခဲများကို ဖြေရှင်းပေးပါရန် တိုင်းဒေသကြီးနှင့် ပြည်နယ် အစိုးရအဖွဲ့များအား တိုက်တွန်းကြောင်းအဆိုကို လေးလေးနက်နက်ထောက်ခံ တင်ပြအပ်ပါတယ် ခင်ဗျား။</speech>
<speech type="speaker">အဆိုကို ထောက်ခံဆွေးနွေးသွားတဲ့ စစ်ကိုင်းတိုင်းဒေသကြီးအတွင်းမှာလည်း ဒီလိုအခြေအနေတွေ၊ ဒီလိုအခက်အခဲတွေရှိနေတယ်ဆိုတာ အမှန်ပဲဖြစ်ပါလိမ့်မယ်။ သတင်းစကား အရ ကျန်တဲ့တိုင်းဒေသကြီးနှင့်ပြည်နယ်အတွင်းမှာလည်း ယခုကဲ့သို့ဖြစ်ပေါ်လျက်ရှိပါတယ်။ တစ်နည်း အားဖြင့်ပြောမယ်ဆိုရင် နိုင်ငံအဝှမ်း ဒီလိုဖြစ်နေတဲ့ကိစ္စဖြစ်တဲ့အတွက် ဆွေးနွေးဖို့ထပ်မံ ဖိတ်ခေါ် မယ်ဆိုရင် ဆွေးနွေးမယ့်လူတွေ အများ ကြီးဖြစ်ပါလိမ့်မယ်။ သို့ရာတွင် အဓိက ဦးတည်ချက်နှင့် ရည်ရွယ်ချက်ကတော့ ဒီအတိုင်းပဲဖြစ်ပါလိမ့်မယ်။ ဒါကြောင့်မို့လို့ သက်ဆိုင်ရာ ပြည်ထောင်စု ဝန်ကြီးက အခုတင်သွင်းတဲ့အဆို၊ အဆိုအပေါ်၊ ထောက်ခံချက်အပေါ်မူတည်ပြီးတော့ သက်ဆိုင်ရာ ဝန်ကြီးဌာနအနေနဲ့ ပြန်လည်ရှင်းလင်းဖြေကြားပေးဖို့ ဖြစ်ပါတယ်</speech>
<speech><agency id="83">ဦးအုန်းသန်း(ဒုတိယဝန်ကြီး၊ လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန)</agency>ရိုသေ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များ မင်္ဂလာပါလို့ နှုတ်ခွန်းဆက်သဂါရဝပြု အပ်ပါတယ်။ ပဲခူးတိုင်းဒေသကြီး၊ ကျောက်တံခါးမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာခင်မောင်ဆွေရဲ့ အဆိုအပေါ်မှာ လယ်ယာစိုက်ပျိုးရေးနှင့်ဆည်မြောင်းဝန်ကြီးဌာနအနေနဲ့ ပဲခူးတိုင်းဒေသကြီးအစိုးရအဖွဲ့နှင့် ပူးပေါင်း ပြီးဖြေကြားသွားမှာဖြစ်ပါတယ်။ လွှတ်တော်ကိုယ်စားလှယ်ကြီးရဲ့ ကြယ်ပွင့်ပြမေးခွန်းအား အဆိုအဖြစ်ပြောင်းလဲတင်သွင်းလာခြင်းအပေါ်မှာ လယ်ယာစိုက်ပျိုးရေးနှင့်ဆည်မြောင်းဝန်ကြီးဌာနနှင့် ပဲခူးတိုင်း ဒေသကြီးအစိုးရအဖွဲ့တို့က ပေါင်းစပ်ဖြေရှင်းသွားမှာဖြစ်ပါတယ်။ ပဲခူးတိုင်းဒေသကြီးအစိုးရအဖွဲ့ရဲ့ ဖြေကြားချက်အရ (N)မြေခေါ် မမြဲတဲ့ဦးပိုင်မြေဖြစ်တဲ့ စားကျက်မြေများအား စားကျက်ပယ်ဖျက်၍ အမြန်ဆုံး လယ်ယာမြေလုပ်ပိုင်ခွင့်ပြု လက်မှတ်ရရှိရန် ကူညီပေးရေးကိစ္စနှင့်ပတ်သက်ပြီး ကျောက်တံခါး မြို့နယ် ၁၄ ရွာအုပ်စုမှ တောင်သူ ၅၃၆ ဦးရဲ့ စားကျက်မြေ ၂၃၀၁ ဧကအား ပယ်ဖျက်ခွင့်ရရှိရေးကို ကျောက်တံခါးမြို့နယ် အထွေထွေအုပ်ချုပ်ရေးဦးစီးဌာနရဲ့ ၁၈-၆-၂၀၁၄ ရက်စွဲပါစာအမှတ်ဖြင့် ပဲခူးခရိုင်အထွေထွေအုပ်ချုပ်ရေးဦးစီးဌာနသို့ ပယ်ဖျက်ခွင့်တင်ပြထားပြီး ဖြစ်ပါတယ်။ ပဲခူးခရိုင် အထွေထွေအုပ်ချုပ်ရေးဦးစီးဌာနမှ ပဲခူးတိုင်းဒေသကြီး အထွေထွေအုပ်ချုပ်ရေးဦးစီးဌာနသို့ ပယ်ဖျက် ခွင့်တင်ထားပြီးဖြစ်ကြောင်း သိရပါတယ်။ လွှတ်တော်ကိုယ်စားလှယ်ကြီးရဲ့ အဆိုမှာပါရှိတဲ့ ကျောက်တံခါးမြို့နယ်၊ အရှေ့တုန်ကန် သစ်တောကြိုးဝိုင်းမြေဧရိယာ ၉၉၆၁ ဧကကို ၉-၂-၁၈၈၆ ရက်စွဲပါအမိန့်ပြန်တမ်းအမှတ်(၆) အရ သစ်တော ကြိုးဝိုင်းမြေအဖြစ်နဲ့ သတ်မှတ်ဖွဲ့စည်းခဲ့ကြောင်း၊ အဆိုပါကြိုးဝိုင်းမြေအတွင်း ရွှေဝါ ကျေးရွာ၊ အောင်ဇေယျကျေးရွာ၊ ကြိမ်ခါးကုန်းကျေးရွာ၊ ရွှေဝါထွန်းကျေးရွာ၊ အောင်မြေကုန်းကျေးရွာ၊ ကျွန်းခင်းကျေးရွာစတဲ့ ရွာခြောက်ရွာ၊ ဧရိယာ ၃၃၁ ဧကရှိပြီး သစ်တောကြိုးဝိုင်းဧရိယာအတွင်းတောင်သူ ၆၂၅ ဦးမှ မိုးစပါးနှင့်ပဲမျိုးစုံ ၃၆၃ရ ဧက နှစ်စဉ်စိုက်ပျိုးလျက်ရှိတဲ့အပြင် သာသာနာမြေ၊ သုဿာန်မြေနှင့် အခြားမြေ ၂၉ ဧကအပါအဝင် စုစုပေါင်း ၃၉၉ရ ဧက ကျူးလွန်အသုံးပြုလျက် ရှိရာမှာ ပတ်ဝန်းကျင်ထိန်းသိမ်းရေးနှင့်သစ်တောရေးရာဝန်ကြီးဌာနရဲ့ ၁၃-၁၁-၂၀၁၃ ရက်စွဲပါ အမိန့်ကြော်ငြာစာအမှတ်(၃၁၇/ ၂၀၁၃)ဖြင့် ကြိုးဝိုင်းမြေအဖြစ်ကနေ ပယ်ဖျက်ပြီးဖြစ်ကြောင်း သိရှိရပါ တယ်။ တရားဝင်ပယ်ဖျက်ပြီးဖြစ်တဲ့ ကြိုးဝိုင်း၊ ကြိုးပြင်မြေ၊ သစ်တောမြေ၊ စားကျက်မြေနှင့် အင်းအိုင်မြေများကို မြေလွတ်၊ မြေလပ်နှင့်မြေရိုင်းများ စီမံခန့်ခွဲရေးဥပဒေ၊ နည်းဥပဒေများအရ လည်းကောင်း၊ လယ်ယာမြေဥပဒေ၊ နည်းဥပဒေများအရလည်းကောင်း စိစစ်ဆောင်ရွက်ပေးသွားမှာ ဖြစ်ပါတယ်။ သစ်တောမြေနှင့် စားကျက်မြေများ ပယ်ဖျက်ခွင့်ရရှိရေးအတွက် တောင်သူလယ်သမား များက လယ်ယာမြေစီမံခန့်ခွဲမှုအဆင့်ဆင့်မှ သစ်တောဦးစီးဌာနနှင့် အထွေထွေအုပ်ချုပ်ရေးဦးစီး ဌာနကို တင်ပြသွားကြရန် လိုအပ်မှာဖြစ်ပါတယ်။ စားကျက်မြေများအတွင်း နှစ်ပေါင်း ၅၀၊ ၆၀ က တာဝန်ကေစွာစိုက်ပျိုးလာခဲ့တဲ့ လယ်သမား များ စိုက်ပျိုးစရိတ်ရရှိရေးကိစ္စနှင့်ပတ်သက်၍လည်း ပဲခူးတိုင်းဒေသကြီးအစိုးရအဖွဲ့အနေနဲ့ စားကျက် မြေ၊ ကြိုးဝိုင်းကြိုးပြင်သစ်တောမြေမှာ စိုက်ပျိုးလုပ်ကိုင်တဲ့တောင်သူများအား လယ်ယာမြေလုပ်ပိုင်ခွင့် ပြု လက်မှတ် ရရှိနိုင်တဲ့အဆင့်ကို မရောက်သေးမီမှာ ပယ်ဖျက်ခွင့်လျှောက်ထားခြင်း သို့မဟုတ် ပယ် ဖျက်ခွင့်ရရှိခြင်း သို့မဟုတ် ပယ်ဖျက်ခွင့်ရရှိပြီးမြေများအား လယ်ယာမြေစီမံခန့်ခွဲမှုအဖွဲ့အဆင့်ဆင့်ရဲ့ စိစစ်ထောက်ခံချက်များနှင့် ယခုနှစ်အတွက် စိုက်ပျိုးစရိတ်ချေးငွေများကို ထုတ်ချေးပေးသွားရေး စီစဉ်ဆောင်ရွက်လျက်ရှိကြောင်း သိရှိရပါတယ်။ သက်ဆိုင်ရာလယ်သမားများအနက် ကျေးရွာအုပ်စုအဆင့် ချေးငွေစိစစ်ရေးအဖွဲ့များကတစ်ဆင့် လုပ်ထုံးလုပ်နည်းနှင့်အညီ ဆက်လက်လျှောက်ထားသွား ရန် ဖြစ်ပါတယ်။ ကျန်တိုင်းဒေသကြီး/ပြည်နယ်အစိုးရအဖွဲ့ ၁၄ ခုမှာလည်း တောင်သူလယ်သမား များအား ချေးငွေထုတ်ချေးရာမှာ မြန်မာ့လယ်ယာဖွံ့ဖြိုးရေးဘဏ်အနေနဲ့ အဆင်ပြေစွာဆောင်ရွက်ပေး လျက်ရှိကြောင်း သိရှိရပါတယ်။ ၎င်းအပြင် ၄-၇-၂၀၁၄ ရက်နေ့မှာ ကျင်းပခဲ့တဲ့ ဒုတိယသမ္မတ ဦးဉာဏ်ထွန်းဦးဆောင်တဲ့ မြေအသုံးချမှုစီမံခန့်ခွဲရေးဗဟိုကော်မတီ(၃/၂၀၁၄) လုပ်ငန်းညှိနှိုင်း အစည်းအဝေးမှာ ဗဟိုလယ်ယာမြေစီမံခန့်ခွဲမှုအဖွဲ့ဥက္ကဋ္ဌ၊ လယ်ယာစိုက်ပျိုးရေးနှင့်ဆည်မြောင်း ဝန်ကြီးဌာန ပြည်ထောင်စုဝန်ကြီးက သစ်တောမြေ၊ စားကျက်မြေများအတွင်းရှိတဲ့ စိုက်ပျိုးမြေနှင့် စပ်လျဉ်းပြီး သီးနှံစိုက်ဧရိယာတိုးတက်ရေး၊ နိုင်ငံတော်ရဲ့ GDP တိုးတက်ရေးနှင့် ဒေသခံ တောင်သူ လယ်သမားမိသားစုများ အလုပ်အကိုင်အခွင့်အလမ်းများ တိုးတက်ရရှိရေး၊ ကျေးလက်ဒေသဖွံ့ဖြိုး တိုးတက်ရေးတို့အတွက် စားကျက်မြေ၊ သစ်တောမြေများကို ပယ်ဖျက်ပြီး လုပ်ထုံးလုပ်နည်းနှင့်အညီ စိုက်ပျိုးမြေအဖြစ် ဆောင်ရွက်ပေးရန်တင်ပြမှုအပေါ်မှာ ဒုတိယသမ္မတဦးဉာဏ်ထွန်းကလည်းပဲ ဥပဒေ နှင့်အညီ အမြန်ဆုံးဆောင်ရွက်သွားရန် သက်ဆိုင်ရာဝန်ကြီးဌာနများကို လမ်းညွှန်မှုပြုခဲ့ပါတယ်။ ပယ်ဖျက်ခြင်းမရှိသေးတဲ့ သစ်တောကြိုးဝိုင်းမြေ၊ ကြိုးပြင်ကာကွယ်တောများနှင့် စားကျက်မြေများ အတွင်း စိုက်ပျိုးလုပ်ကိုင်လျက်ရှိတဲ့ တောင်သူလယ်သမားများအား လယ်ယာမြေလုပ်ပိုင်ခွင့်ပြု လက်မှတ်ပုံစံ(၇) ထုတ်ပေး၍မရနိုင်ကြောင်း စားကျက်မြေ၊ သစ်တောမြေဧရိယာများတွင် အချိန် ကာလကြာမြင့်စွာ စိုက်ပျိုးလုပ်ကိုင်လျက်ရှိတဲ့ မြေများအား သီးနှံစိုက်ပျိုးထုတ်လုပ်မှု စာရင်းဇယား မှန်ကန်ရေး၊ နိုင်ငံတော် ကုန်ထုတ်လုပ်မှုစာရင်းများ မှန်ကန်စေရေး၊ တောင်သူများ တရားဝင် လယ်ယာမြေ လုပ်ကိုင်ခွင့်ရရှိရေးတို့အတွက် သက်ဆိုင်ရာဝန်ကြီးဌာနများနှင့် ညှိနှိုင်းပေါင်းစပ်ဆောင်ရွက်ပေးရန် ဗဟိုလယ်ယာမြေစီမံခန့်ခွဲမှုအဖွဲ့ရဲ့ ၂၀၁၄ ခုနှစ်၊ ဇူလိုင်လ ၁၅ ရက် ရက်စွဲပါ စာအမှတ်၊ ၁၂/လယ-၁၂/(၁၂၆/၂၀၁၄)ဖြင့် နေပြည်တော်ကောင်စီအပါအဝင် တိုင်းဒေသကြီး/ ပြည်နယ်အစိုးရအဖွဲ့များသို့ ညှိနှိုင်းအကြောင်းကြားထားရှိပြီးလည်းဖြစ်ပါတယ်။ စိုက်ပျိုးစရိတ် ချေးငွေများထုတ်ချေးတဲ့နေရာမှာ ၂၀၁၂ ခုနှစ်၊ ပြည်ထောင်စုလွှတ်တော်ဥပဒေအမှတ် (၁၁)၊ လယ်ယာမြေဥပဒေအခန်း (၂)၊ ပုဒ်မ ၄၊ ၅၊ ၆ များအရ သက်ဆိုင်ရာမြို့နယ် ကြေးတိုင်နှင့်မြေစာရင်း ဦးစီးဌာနရဲ့ လယ်ယာမြေလုပ်ပိုင်ခွင့်ပြုလက်မှတ်ရရှိပြီးသူ သို့မဟုတ် အမှန်တကယ် စိုက်ပျိုး လုပ်ကိုင်ကြောင်း သက်ဆိုင်ရာဌာနများရဲ့ ထောက်ခံချက်ရရှိသူ၊ သက်ဆိုင်ရာဘဏ်များမှာ ငွေစု စာရင်းဖွင့်လှစ်ထားပြီးသူ ဖြစ်ရမယ်လို့ ငွေစာရင်းညွှန်ကြားလွှာအမှတ်နဲ့ ချေးပေးရန်အတွက်လယ်ယာမြေဖွံ့ဖြိုးရေးဗဟိုဘဏ်ရုံးချုပ်ကနေ သက်ဆိုင်ရာတိုင်းဒေသကြီး/ပြည်နယ် ဗဟိုဘဏ်များ ကိုလည်းပဲ ညွှန်ကြားလွှာထုတ်ပေးထားပြီးဖြစ်ကြောင်း တင်ပြလိုပါတယ်။ အဆိုပါ စည်းကမ်း သတ်မှတ်ချက်နှင့်အညီ ချေးငွေထုတ်ချေးပေးလျက်ရှိကြောင်းလည်း တင်ပြလိုပါတယ်။ လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန၊ မြန်မာ့လယ်ယာဖွံ့ဖြိုးရေးဘဏ်မှ ယခုနှစ် မိုးရာသီစိုက်ပျိုးစရိတ်ချေးငွေများကို ထုတ်ချေးပေးလျက်ရှိရာမှာ ၁၈-၇-၂၀၁၄ ရက်နေ့အထိ ကျပ် ၄၁၂.၂၃ ဘီလီယံ ထုတ်ချေးပြီးစီးကြောင်းတင်ပြလိုပါတယ်။ ထို့ပြင် ယခင်နှစ်စိုက်ပျိုးစရိတ်ချေးငွေ များအားပြန်လည်ကောက်ခံလျက်ရှိရာမှာ ၂၀၁၂ ခုနှစ်၊ တစ်မြန်နှစ်က မိုးရာသီစိုက်ပျိုးစရိတ်ချေးငွေ အတွက် ပဲခူးတိုင်းဒေသကြီးမှ ကျပ် ၁၉.၁၄ သန်း၊ ဧရာဝတီတိုင်းဒေသကြီးမှ ၁၀.၉၉ သန်းနှင့် မိုးရာသီရေကြီးနစ်မြုပ်မှုချေးငွေ ၁၃၀,၃၈ သန်း စုစုပေါင်း တစ်မြန်နှစ်က ၂၀၁၂ ခုနှစ် မိုးရာသီ ချေးငွေအတွက် ကျပ်သန်းပေါင်း ၁၆၀.၅ သန်း ပြန်လည်ပေးဆပ်ရန် ကျန်ရှိနေပါတယ်။ ၎င်းအပြင် မနှစ်က ၂၀၁၃ ခုနှစ် မိုးရာသီစိုက်ပျိုးစရိတ်ချေးငွေအား တိုင်းဒေသကြီး/ပြည်နယ် ခုနစ်ခုတို့ကနေ ပြီးတော့ စုစုပေါင်းပြန်လည်ပေးဆပ်ရန် ကျန်ရှိမှုမှာ ကျပ် ၄၃.၅၃ ဘီလီယံဖြစ်ပြီး ပဲခူးတိုင်းဒေသကြီး အနေနဲ့ ၁၅.၁၃ ဘီလီယံ ပေးဆပ်ရန် ကျန်ရှိနေပါတယ်။ မြန်မာ့လယ်ယာဖွံ့ဖြိုးရေးဘဏ်ဟာ တောင်သူလယ်သမားများသို့ စိုက်ပျိုးစရိတ်ချေးငွေများ ထုတ်ချေးပေးနိုင်ရေးအတွက် ယခင်ဘဏ္ဍာရေးနှစ်များက ဘဏ္ဍာရေးဝန်ကြီးဌာန၊ မြန်မာ့စီးပွားရေး ဘဏ်ထံမှ အတိုးဖြင့်ရယူပြီးတော့ ထပ်ဆင့်ထုတ်ချေးရခြင်းဖြစ်ပါသဖြင့် တောင်သူလယ်သမားများမှ ပြန်လည်ပေးဆပ်ရန်ရှိတဲ့ စိုက်ပျိုးစရိတ်ကြွေးကျန်များကိုလည်း နိုင်ငံတော်ဘဏ္ဍာငွေ မဆုံးရှုံးစေရေး အတွက် အမြန်ဆုံးပြန်လည်ပေးဆပ်ရန်လည်း ကောက်ခံဆောင်လျက်ရှိပါတယ်။ သို့ဖြစ်ပါ၍ လွှတ်တော်ကိုယ်စားလှယ်ကြီးများရဲ့ ကျေးလက်နေတောင်သူလယ်သမားများ၏ စားကျက်မြေ၊ သစ်တောမြေများတွင် စိုက်ပျိုးသည့်ဧကများ စိုက်ပျိုးစရိတ်အခက်အခဲကို ကူညီဖြေရှင်းပေးရန် တိုင်းဒေသကြီး သို့မဟုတ် ပြည်နယ်အစိုးရများသို့တိုက်တွန်းကြောင်း အဆိုနှင့်စပ်လျဉ်းပြီး ဒုတိယ သမ္မတ ဦးဉာဏ်ထွန်းဦးဆောင်တဲ့ မြေအသုံးချမှုစီမံခန့်ခွဲရေးဗဟိုကော်မတီရဲ့ ကြီးကြပ်မှုဖြင့် သက်ဆိုင်ရာ မြေအသုံးချမှု စီမံခန့်ခွဲရေးကော်မတီများကိုလည်းကောင်း၊ ဗဟိုလယ်ယာမြေစီမံခန့်ခွဲမှု အဖွဲ့နှင့် မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဗဟိုကော်မတီတို့ရဲ့ ကြီးကြပ်လမ်းညွှန်မှုဖြင့်အဆင့်ဆင့်သောအဖွဲ့များမှ စိစစ်ဆောင်ရွက်ပေးလျက်ရှိပါသဖြင့် အဆိုကို မှတ်တမ်းအဖြစ်ထားရှိ သင့်ပါကြောင်း တင်ပြအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">အဆိုတင်သွင်းတဲ့ ဒေါက်တာခင်မောင်ဆွေ ဆွေးနွေးရန်ရှိက ဆွေးနွေးဖို့ဖြစ်ပါ တယ်</speech>
<speech><mp id="262">ဒေါက်တာခင်မောင်ဆွေ(ကျောက်တံခါးမဲဆန္ဒနယ်)</mp>ဥက္ကဋ္ဌကြီးခင်ဗျား။ ယခုအချိန်မှာ လယ်သမားများဟာ လယ်ယာမြေတွေထွန်ယက်ပြီးတဲ့အခါမှာ ထွန်စက်ခ၊ ကောက်စိုက်ခ အကြွေးတွေ ပေးရမယ့်အခက်အခဲရှိနေပါတယ်။ အခုလို စီမံဆောင်ရွက်ပေးနေကြောင်း သက်ဆိုင်ရာဌာနများမှ ထောက်ခံချက်ရရှိသူများကို ငွေချေးပေးမည့်ညွှန်ကြားချက်ရှိကြောင်းသိရတဲ့အတွက် ဝန်ကြီးဌာန အနေနဲ့ရော၊ တိုင်းဒေသကြီးအစိုးရများအနေနဲ့ပါ စီမံဆောင်ရွက်နေပြီဆိုတာသိရတဲ့အတွက် ကျွန်တော့်အနေနဲ့ မှတ်တမ်းတင်တာကို လက်ခံပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒေါက်တာခင်မောင်ဆွေတင်သွင်း သွားတဲ့အဆိုကို သက်ဆိုင်ရာပြည်ထောင်စုအဆင့်အဖွဲ့အစည်းဝင်က ပြန်လည်ဆွေးနွေးသွားပါတယ်။ ဒီအဆိုနှင့်စပ်လျဉ်းပြီး လွှတ်တော်ရဲ့ အဆုံးအဖြတ်တစ်ပါတည်းရယူသွားမှာဖြစ်ပါတယ်။ ဒေါက်တာ ခင်မောင်ဆွေတင်သွင်းသွားတဲ့အဆိုကို မှတ်တမ်းတင်ထားရှိရန် လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ကျောက်တံခါးမဲဆန္ဒနယ်မှ ဒေါက်တာခင်မောင်ဆွေတင်သွင်းတဲ့အဆို လွှတ်တော်က မှတ်တမ်းတင် ထားရှိမှာဖြစ်ကြောင်း ကြေညာပါတယ်။ (ဩဘာသံများ)</speech>
</motion>
</section>
<section value="Bill">
<bill>
<title>ကျန်းမာရေးမြှင့်တင်မှုကော်မတီက မြန်မာနိုင်ငံဆေးကောင်စီဥပဒေကြမ်းကို တင်သွင်းခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၈၅ နည်းဥပဒေခွဲ(က)အရ ကျန်းမာရေးမြှင့်တင်မှုကော်မတီက မြန်မာနိုင်ငံဆေးကောင်စီဥပဒေကြမ်း တင်သွင်းရန် ဖြစ်ပါတယ်။ တင်သွင်းဖို့ ကျန်းမာရေးမြှင့်တင်မှု ကော်မတီအားဖိတ်ခေါ်ပါတယ်</speech>
<speech><mp id="417">ဒေါက်တာနေလင်း(အတွင်းရေးမှူး၊ ကျန်းမာရေးမြှင့်တင်မှုကော်မတီ)</mp>လေးစားအပ်တဲ့ ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဒုတိယဝန်ကြီးများနှင့် လေ့လာသူများခင်ဗျား။ ကျွန်တော်ကတော့ ပြည်သူ့လွှတ်တော် ကျန်းမာရေး မြှင့်တင်မှုကော်မတီ အတွင်းရေးမှူး ဒေါက်တာနေလင်းဖြစ်ပါတယ်။ လေးစားအပ်တဲ့ ပြည်သူ့ လွှတ်တော်ဥက္ကဋ္ဌကြီးခင်ဗျား။ ၂၀၀၀ ခုနှစ်က ပြဋ္ဌာန်းပြီးဖြစ်တဲ့ မြန်မာနိုင်ငံဆေးကောင်စီဥပဒေဟာ ယနေ့ခေတ်ကာလအခြေအနေနဲ့ ဆီလျော်မှုမရှိခြင်း၊ အားနည်းချက်များရှိနေခြင်း၊ နောင်ဖြစ်ပေါ် လာမယ့် ကျန်းမာရေး၊ လူမှုရေးလိုအပ်ချက်များနှင့် အာဆီယံဒေသတွင်းနိုင်ငံများနှင့် ညှိနှိုင်း ဆောင်ရွက်ရန်ကိစ္စများအပေါ် ရည်မှန်းပြီး ပြင်ဆင်ရေးဆွဲထားခြင်းဖြစ်သလို မြန်မာနိုင်ငံဆေး ကောင်စီကိုလည်း လွတ်လပ်သောဆေးပညာရှင်အဖွဲ့အစည်းအဖြစ် ပြန်လည်ဖွဲ့စည်းရန် ရည်ရွယ် ရေးဆွဲထားခြင်းဖြစ်ပါတယ်။ ဒီအတွက် မြန်မာနိုင်ငံဆေးကောင်စီဥပဒေကြမ်းအား လွှတ်တော်မှလက်ခံ ပေးနိုင်ပါရန် တင်သွင်းအပ်ပါတယ်ခင်ဗျား။</speech>
<title>မြန်မာနိုင်ငံဆေးကောင်စီဥပဒေကြမ်းနှင့်စပ်လျဉ်း၍ ပြင်ဆင်ချက်အဆို တင်သွင်းဆွေးနွေး လိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်းဥက္ကဋ္ဌကကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၈၆ နှင့် ၁၈၈ တို့နှင့်အညီ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်း ဆွေးနွေးလိုသူများသည် ပြင်ဆင်လိုသည့်ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာကို တိတိ ကျကျဖော်ပြ၍ ၂၅-၇-၂၀၁၄(သောကြာနေ့)နောက်ဆုံးထားပြီး အမည်စာရင်းတင်သွင်းရန်ဖြစ်ကြောင်း အသိပေးကြေညာပါတယ်။</speech>
<title>မြန်မာနိုင်ငံဆေးကောင်စီဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီက အစီရင်ခံစာဖတ်ကြားရှင်းလင်းခြင်း</title>
<speech type="speaker">ဒီလိုဆောင်ရွက်တဲ့နေရာမှာ ဥပဒေကြမ်းကော်မတီရဲ့ အစီရင်ခံစာ ဆက်လက် ဖတ်ကြားဖို့ ဖြစ်ပါတယ်</speech>
<speech><mp id="315">ဦးသိန်းထွန်းဦး(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်များခင်ဗျာ။ ကျွန်တော်ကတော့ မန္တလေးတိုင်း ဒေသကြီး၊ အမရပူရမဲဆန္ဒနယ် ပြည်သူ့လွှတ်တော်ကိုယ်စားလှယ်၊ ပြည်သူ့လွှတ်တော် ဥပဒေကြမ်းကော်မတီဝင် ဦးသိန်းထွန်းဦးဖြစ်ပါတယ်။ ကျွန်တော့်အနေနဲ့ ကော်မတီရဲ့ အစီရင်ခံစာကို ဖတ်ကြား တင်ပြသွားမှာဖြစ်ပါတယ်။ မြန်မာနိုင်ငံဆေးကောင်စီဥပဒေကြမ်းနှင့်စပ်လျဉ်း၍ ပြည်သူ့လွှတ်တော် ဥပဒေကြမ်းကော်မတီ၏ လေ့လာတွေ့ရှိချက်အစီရင်ခံစာ၁။ ပြည်သူ့လွှတ်တော် ကျန်းမာရေးမြှင့်တင်မှုကော်မတီက တင်သွင်းသော မြန်မာနိုင်ငံ ဆေးကောင်စီဥပဒေကြမ်းအား ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၁၁)ရက် မြောက်နေ့ဖြစ်သည့် ၁၃-၆-၂၀၁၄ ရက်နေ့တွင် လွှတ်တော်မှ လက်ခံဆွေးနွေးရန် အတည်ပြုခဲ့ပါ၂။ ၂၀၀၀ ပြည့်နှစ်က ပြဋ္ဌာန်းခဲ့သော မြန်မာနိုင်ငံ ဆေးကောင်စီဥပဒေ (Myanmar Medicd Council Law) သည် ယနေ့ခေတ်ကာလအခြေအနေနှင့် ဆီလျော်မှုမရှိခြင်း၊ အားနည်းချက်များရှိနေ ခြင်းတို့ အပြင် နောင်ဖြစ်ပေါ်လာမည့် ကျန်းမာရေး၊ လူမှုရေးလိုအပ်ချက်များ၊ ဒေသတွင်း အာဆီယံ နိုင်ငံများနှင့် ညှိနှိုင်းဆောင်ရွက်ရန်ကိစ္စရပ်များကိုရည်မှန်း၍ မြန်မာနိုင်ငံဆေးကောင်စီအား လွတ်လပ်သောပညာရှင်အဖွဲ့ (Independent Profesiond Body) အဖြစ် ပြန်လည်ဖွဲ့စည်းပြီး တာဝန် တ္တရားများကို သတ်မှတ်နိုင်ရန်ရည်ရွယ်၍ မြန်မာနိုင်ငံဆေးကောင်စီဥပဒေကြမ်းကို ရေးဆွဲတင်ပြခြင်း ဖြစ်ကြောင်း လေ့လာတွေ့ရှိရပါသည်။ ၃။ မြန်မာနိုင်ငံဆေးကောင်စီဥပဒေကြမ်းကို ပြည်သူ့လွှတ်တော် ပြုပြင်ပြောင်းလဲရေးနှင့် ခေတ်မီ ဖွံ့ဖြိုးတိုးတက်ရေးစိစစ်ရေးကော်မတီ အတွင်းရေးမှူး ပါမောက္ခ ဒေါက်တာမောင်မောင်ဝင့် ဦးဆောင်သော ၁၄ ဦးဖြင့် ပြန်လည်ရေးဆွဲခဲ့ရာ အဆိုပါရေးဆွဲရေးအဖွဲ့သည် ဆေးတက္ကသိုလ်များမှ ပါမောက္ခချုပ်များ၊ ပါမောက္ခဆရာဝန်ကြီးများ၊ ကာကွယ်ရေးဝန်ကြီးဌာန ဆေးဝန်ထမ်းညွှန်ကြားရေးမှူးရုံးမှ ဆရာဝန် များ၊ အငြိမ်းစားပညာရှင် ဆရာဝန်ကြီးများ၊ မြန်မာနိုင်ငံဆေးကောင်စီ၊ မြန်မာနိုင်ငံ ဆရာဝန်အသင်းနှင့် မြန်မာနိုင်ငံဆေးပညာရှင်အဖွဲ့တို့မှ ပညာရှင်ဆရာဝန်များ၏ အကြံပြုချက်များအား ညှိနှိုင်းဆွေးနွေး၍ ရေးဆွဲခဲ့ကြခြင်းဖြစ်ကြောင်း၊ ယင်းအဖွဲ့တွင် အောက်ပါပုဂ္ဂိုလ်များ ပါဝင်ရေးဆွဲခြင်းဖြစ်ကြောင်း လေ့လာ တွေ့ရှိရပါသည်၄။ မြန်မာနိုင်ငံဆေးကောင်စီဥပဒေကြမ်းကို မြန်မာနိုင်ငံဆေးကောင်စီဥပဒေ ပြန်လည်ရေးဆွဲရေး အဖွဲ့ ဖွဲ့စည်း၍ ရေးဆွဲခဲ့ပြီး ယင်းအဖွဲ့တွင် အောက်ဖော်ပြပါပုဂ္ဂိုလ်များ ပါဝင်ရေးဆွဲခြင်းဖြစ်ကြောင်း လေ့လာတွေ့ရှိရပါသည်(က) ပါမောက္ခ ဒေါက်တာ မောင်မောင်ဝင့်ဥက္ကဋ္ဌ (အတွင်းရေးမှူး၊ ပြုပြင်ပြောင်းလဲရေးနှင့် ခေတ်မီဖွံ့ဖြိုးတိုးတက်မှု စိစစ်ရေး ကော်မတီ၊ ပြည်သူ့လွှတ်တော်) (ခ) ပါမောက္ခ ဒေါက်တာ အက်စ် ကျော်လှ ုတိယဥက္ကဋ္ဌ (ဂ) ပါမောက္ခ ဒေါက်တာ နေဝင်းအတွင်းရေးမှူး (ဃ) ပါမောက္ခ ဒေါက်တာ မြသိန်းဟန်အဖွဲ့ဝင် (င) ပါမောက္ခ ဒေါက်တာ ရဲမြ (စ) ပါမောက္ခ ဒေါက်တာ ကျော်မြင့်နိုင် (ဆ) ပါမောက္ခ ဒေါက်တာ သိန်းအောင် (ဇ) ပါမောက္ခ ဒေါက်တာ ကြည်ကြည်သင်း (ဈ) ပါမောက္ခ ဒေါက်တာ မျိုးညွန့် (ည) ပါမောက္ခ ဒေါက်တာ မျိုးဦး (ဋ) ဒေါက်တာ ခင်ပြုံးကြည် (ဌ) ဒေါက်တာ တင်ညွန့် (၃) ဒေါက်တာ ခိုင်မာအောင် (ပ) ဒေါက်တာ နိုင်ဝင်း ၅။ ပြည်သူ့လွှတ်တော် ဥပဒေကြမ်းကော်မတီသည် ၁၇-၆-၂၀၁၄ ရက်နေ့နှင့် ၂၄-၆-၂၀၁၄ ရက်နေ့ များတွင် ကျန်းမာရေးမြှင့်တင်မှုကော်မတီ၊ ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ် ရေးကော်မရှင်၊ ဥပဒေပြုရေးဆိုင်ရာ ပူးပေါင်းဆောင်ရွက်ရေးလုပ်ငန်းကော်မတီများ၊ မြန်မာနိုင်ငံ ဆေးကောင်စီဥပဒေ ပြန်လည်ရေးဆွဲရေးအဖွဲ့ အဖွဲ့ဝင်များနှင့်ကျန်းမာရေးဝန်ကြီးဌာနတို့မှ တာဝန်ရှိပုဂ္ဂိုလ်များနှင့်အတူ ညှိနှိုင်းအစည်းအဝေးကျင်းပခဲ့ပြီး ပြည်သူ့လွှတ်တော်ဆိုင်ရာနည်းဥပဒေ ၅၉ ပါ အခြေခံရမည့်မူ ၁၂ ချက်နှင့်အညီ လေ့လာစိစစ်ခဲ့ကြရာ တွေ့ရှိချက်နှင့် ပြင်ဆင်ရန်တင်ပြချက် ၇၆ ချက် အား လွှတ်တော်သို့ ဖြန့်ဝေထားပြီးဖြစ်ပါတယ်။ တွေ့ရှိချက်နှင့် ပြင်ဆင်ရန်တင်ပြချက်များမှာ အောက်ပါ အတိုင်းဖြစ်ပါသည် - (၁) ယင်းဥပဒေကြမ်းတွင် အခန်း (၁၆) ခန်းနှင့် အပိုဒ်ပေါင်း (၆၂) ခု ပါရှိပါသည်။ (၂) အခန်း(၁)၊ အပိုဒ်၂ အပိုဒ်ခွဲ(က)ရှိ ဆောင်ရွက်ခြင်းအပါအဝင် ဆိုသည့်စကားရပ်အားဆောင်ရွက်ခြင်းတို့အပါအဝင်ဟု ပြင်ဆင်ပါသည်။ (၃) အပိုဒ် ၂ အပိုဒ်ခွဲ(ခ) နောက်တွင် အပိုဒ်ခွဲငယ်(ဂ)နှင့်(ဃ)အဖြစ် အောက်ပါအတိုင်း အသစ်ဖြည့်စွက်ပါသည်(ဂ) နာယကအဖွဲ့ဆိုသည်မှာ ကောင်စီ၏ နာယက အဖွဲ့ကို ဆိုသည်။ (ဃ) အလုပ်အမှုဆောင်အဖွဲ့ဆိုသည်မှာ ဤဥပဒေအရ ဖွဲ့စည်းသည့် ကောင်စီ၏ အလုပ်အမှုဆောင်အဖွဲ့ကို ဆိုသည်။ (၄) ဤဥပဒေတွင်ပါရှိသော မြန်မာနိုင်ငံဆေးကောင်စီ ဆိုသည့်စကားရပ်အား ကောင်စီဟု လည်းကောင်း၊ သို့မဟုတ် ဆိုသည့်စကားရပ်အား သို့မဟုတ် ဟုလည်းကောင်း၊ အခြား သတ်မှတ်ထားသောကြေးများ ဆိုသည့်စကားရပ်အား အခြားသတ်မှတ်ထားသော အခါကြေးငွေများဟုလည်းကောင်း၊ ၂၀၀၀ ခုနှစ်၊ မြန်မာနိုင်ငံဆေးကောင်စီဥပဒေ ဆိုသည့် စကားရပ်အား မြန်မာနိုင်ငံဆေးကောင်စီဥပဒေ (နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီဥပဒေအမှတ် ၁/၂၀၀၀) ဟုလည်းကောင်း အသီးသီးအစားထိုးပြင်ဆင်ပါသည်။ (၅) အပိုဒ် ၂ အပိုဒ်ခွဲ(စ) အပိုဒ်ခွဲငယ်(၁)အား အပိုဒ်ခွဲ(ဈ) အဖြစ်လည်းကောင်း၊ အပိုဒ် ၂ အပိုဒ်ခွဲ(စ) အပိုဒ်ခွဲငယ်(၁) အပိုဒ်ခွဲငယ်စိတ်(က)အား အပိုဒ်ခွဲငယ်(၁) အဖြစ် လည်းကောင်း အသီးသီးပြင်ဆင်ပြီး၊ အပိုဒ် ၂ အပိုဒ်ခွဲ(စ) အပိုဒ်ခွဲငယ်(၁) အပိုဒ်ခွဲငယ်စိတ်(က)ရှိ သတ်မှတ်သည့် အလုပ်သင်ကာလပြီးဆုံးသော ဆိုသည့်စကားရပ်အား သတ်မှတ်ထားသော အလုပ်သင်ကာလပြီးဆုံးသည့်ဟုပြင်ဆင်ပါသည်။ (၆) အပိုဒ် ၂ အပိုဒ်ခွဲ(စ) အပိုဒ်ခွဲငယ်(၁) အပိုဒ်ခွဲငယ်စိတ်(ခ)အား အပိုဒ်ခွဲငယ်(၂)အဖြစ်ပြင်ဆင်ပြီး၊ အပိုဒ် ၂ အပိုဒ်ခွဲ(စ) အပိုဒ်ခွဲငယ်(၁) အပိုဒ်ခွဲငယ်စိတ်(ခ)ရှိ ဆေးပညာဘွဲ့ ရရှိပြီး သတ်မှတ်ထားသည့် အလုပ်သင်ကာလပြီးဆုံးပြီးသူ ဆိုသည့်စကားရပ်အား အခြေခံဆေးပညာဘွဲ့ရရှိပြီး သတ်မှတ်ထားသော အလုပ်သင်ကာလပြီးဆုံးပြီးသည့်ဟု ပြင်ဆင်ပါသည်။ (၇) အပိုဒ် ၂ အပိုဒ်ခွဲ(စ) အပိုဒ်ခွဲငယ်(၂)အား အပိုဒ်ခွဲ(ည)အဖြစ် ပြင်ဆင်ပြီး၊ အပိုဒ် ၂ အပိုဒ်ခွဲ စ) အပိုဒ်ခွဲငယ်(၂)ရှိ အသိအမှတ်ပြု သော ဆိုသည့်စကားရပ်၏ရှေ့တွင် အဓိပ္ပာယ်ပိုမို ပြည့်စုံစေရန် ကောင်စီက အသိအမှတ်ပြုထားသော ပြည်ပနိုင်ငံ၏ သက်ဆိုင်ရာဆေးကောင်စီက အသိအမှတ်ပြု သောဟု ဖြည့်စွက်ပြင်ဆင်ပါသည်။ (၈) အပိုဒ် ၂ အပိုဒ်ခွဲ(စ) အပိုဒ်ခွဲငယ်(၃)အား အပိုဒ်ခွဲ(ဋ)အဖြစ် ကန့်သတ် အထွေထွေ ေးကုသခွင့်လိုင်စင်ဆိုသည်မှာ ကောင်စီ၏ အသိအမှတ်ပြုခြင်းခံရသည့် ပြည်ပနိုင်ငံ၏ သက်ဆိုင်ရာ ဆေးကောင်စီက အသိအမှတ်ပြု သော အခြေခံဆေးပညာဘွဲ့ ရရှိသည့် နိုင်ငံခြားသားဆရာဝန်အား ကောင်စီက သတ်မှတ်ချက်များနှင့်အညီစိစစ်ပြီး ကောင်စီက ထုတ်ပေးသော ဆေးကုသခွင့်လိုင်စင်ကိုဆိုသည်ဟု ဖြည့်စွက်ပြင်ဆင်ပါသည်။ (၉) အပိုဒ် ၂ အပိုဒ်ခွဲ(စ) အပိုဒ်ခွဲငယ်(၄)အား အပိုဒ်ခွဲ(ဌ)အဖြစ် ကန့်သတ် အထူးဆေးကုသ ခွင့်လိုင်စင်ဆိုသည်မှာ ကောင်စီ၏ အသိအမှတ်ပြုခြင်းခံရသည့် ပြည်ပနိုင်ငံ၏ သက်ဆိုင် ရာဆေးကောင်စီက အသိအမှတ်ပြု သော ဘွဲ့လွန်ဒီဂရီ သို့မဟုတ် ဘွဲ့လွန်ဒီပလိုမာရရှိပြီး ပြစ်မှုကင်းရှင်းကြောင်း တာဝန်ခံချက်တင်ပြနိုင်သည့်ပြင် သတ်မှတ်ထားသော အရည် အချင်းပြည့်မီသည့် နိုင်ငံခြားသားဆရာဝန်အား ကောင်စီက သတ်မှတ်ချက်များနှင့် အညီစိစစ်ပြီး ကောင်စီကထုတ်ပေးသော ဆေးကုသခွင့်လိုင်စင်ကို ဆို သည်ဟု ပြင်ဆင်ပါသည်။ (၁၀) အပိုဒ် ၂ အပိုဒ်ခွဲ(စ) အပိုဒ်ခွဲငယ်(၅)အား အပိုဒ်ခွဲ(၃)အဖြစ် ကန့်သတ်ကျွမ်းကျင်ဆေးကုသခွင့်လိုင်စင်ဆိုသည်မှာ အခြေခံဆေးပညာဘွဲ့ မရရှိသော်လည်း ဆေးကုသမှု ဆိုင်ရာ ဘွဲ့ သို့မဟုတ် ဒီကရီတစ်ခုခုရရှိပြီး ပြည်ပနိုင်ငံ၏ သက်ဆိုင်ရာဆေးကောင်စီ သို့မဟုတ် ကောင်စီကဲ့သို့ အလားတူကိစ္စရပ်များ ဆောင်ရွက်ရန် ဖွဲ့စည်းထားသော အဖွဲ့ အစည်းကဖြစ်စေ ဆေးကုသမှုတစ်ခုခုကို ဆောင်ရွက်နိုင်သည်ဟု အသိအမှတ်ပြုထား သောပုဂ္ဂိုလ်အား ဘာသာရပ်ဆိုင်ရာကျွမ်းကျင်မှု အခြေအနေအရ လိုအပ်သဖြင့် ကောင်စီ ကသတ်မှတ်ချက်များနှင့်အညီစိစစ်ပြီး ကောင်စီက ထုတ်ပေးထားသော ဆေးကုသခွင့်လိုင်စင်ကို ဆိုသည်ဟု ပြင်ဆင်ပါသည်။ (၁၁) အပိုဒ် ၂ အပိုဒ်ခွဲ(ဆ)အား မလိုအပ်သဖြင့် ပယ်ဖျက်ပါသည်။ (၁၂) အခန်း(၂) အပိုဒ် ၃ အပိုဒ်ခွဲ(ဂ)ရှိ အခွင့်အလမ်းများ ရရှိစေရန်အတွက် ဆိုသည့်စကားရပ်အား အခွင့်အလမ်းများ ရရှိစေရေးအတွက် ပြင်ဆင်ပါသည်။ (၁၃) အပိုဒ် ၃ အပိုဒ်ခွဲ(င)ရှိ ဂုဏ်သိက္ခာဆိုသည့်စကားရပ်အား ဂုဏ်သိက္ခာကိုဟု ဖြည့်စွက်ပြင်ဆင်ပါသည်။ (၁၄) အပိုဒ် ၃ အပိုဒ်ခွဲ(ဇ)ရှိ လျော်ကန် ဆိုသည့်စကားရပ်အား ပယ်ဖျက်၍ ဖြစ်ထွန်းစေရေးအတွက် စကားရပ်နောက်တွင် မှတ်ပုံတင်ဆရာဝန်များအား စကားရပ် ဖြည့်စွက်ပါသည်။ (၁၅) အပိုဒ် ၃ အပိုဒ်ခွဲ(၅)ရှိ နှီးနွယ်အဖွဲ့အစည်းများ ဆိုသည့်စကားရပ်အား ဆက်စပ်အဖွဲ့အစည်းများဟု ပြင်ဆင်ပါသည်။ (၁၆) အခန်း (၃) အပိုဒ် ၄ အပိုဒ်ခွဲ(ခ)ရှိ ပြည်ထောင်စုဝန်ကြီးမှတဆင့် နိုင်ငံတော်အစိုးရအဖွဲ့ကိုဆိုသည့်စကားရပ်အား ပြည်ထောင်စုဝန်ကြီးမှတစ်ဆင့် ပြည်ထောင်စုအစိုးရအဖွဲ့ကိုဟု ပြင်ဆင်ပါသည်။ (၁၇) အပိုဒ် ၅ အား ပြည်ထောင်စုအစိုးရအဖွဲ့သည် ကျန်းမာရေးဝန်ကြီးဌာန ပြည်ထောင်စုဝန်ကြီးနှင့် ဂုဏ်သတင်းရှိသော ဝါရင့်အငြိမ်းစား ဆေးပညာရှင်နှစ်ဦး ပါဝင်သည့် နာယက အဖွဲ့ကို ဖွဲ့စည်းရမည်ဟု ပြင်ဆင်ပါသည်။ (၁၈) အပိုဒ် ၆ အောက်ပါအတိုင်း ပြင်ဆင်ပါသည် - ၆။ နာယကအဖွဲ့သည်ကောင်စီကို အောက်ဖော်ပြပါ ပုဂ္ဂိုလ်များဖြင့်ဖွဲ့စည်းရမည်(က) ညွှန်ကြားရေးမှူးချုပ်၊ ကျန်းမာရေးဦးစီးဌာန၊ (ခ) ညွှန်ကြားရေးမှူးချုပ်၊ ဆေးသိပ္ပံပညာဦးစီးဌာန၊ (၈) ဝါရင့်ညွှန်ကြားရေးမှူးချုပ်၊ ဆေးသုတေသနဦးစီးဌာန၊ (ဃ) ညွှန်ကြားရေးမှူးချုပ်၊ ကျန်းမာရေးစီမံကိန်းဦးစီးဌာန၊ (င) ညွှန်ကြားရေးမှူးချုပ်အစားအသောက်နှင့်ဆေးဝါးကွပ်ကဲရေးဦးစီးဌာန၊ (စ) ဒုတိယဆေးဝန်ထမ်းညွှန်ကြားရေးမှူး၊ ကာကွယ်ရေးဦးစီးချုပ်ရုံး(ကြည်း)၊ (ဆ) ဆေးတက္ကသိုလ် ပါမောက္ခချုပ်များ၊ (ဇ) မြန်မာနိုင်ငံဆေးပညာရှင်အဖွဲ့ ဥက္ကဋ္ဌနှင့် အဖွဲ့ဝင်နှစ်ဦး ၊ (ဈ) မြန်မာနိုင်ငံဆရာဝန်အသင်း ဥက္ကဋ္ဌ နှင့် အဖွဲ့ဝင် နှစ်ဦး၊ (ည) တိုင်းဒေသကြီး၊ ပြည်နယ်နှင့် ပြည်ထောင်စုနယ်မြေ၏ ကျန်းမာရေးဦးစီးဌာနမှူးများ ၊ ဆေးတက္ကသိုလ်များမှ ဥပဒေရေးရာဆေးပညာဌာန ဝါရင့်ပါမောက္ခဌာန မှူးတစ်ဦး၊ ဆေးတက္ကသိုလ်ပါမောက္ခချုပ်များက ညှိနှိုင်းရွေးချယ်ပေးသော ဆေး ပညာ၊ ခွဲစိတ်ကုပညာ၊ သားဖွားမီးယပ်ကုပညာ၊ ကလေးကျန်းမာပညာဌာနများမှ ဝါရင့်ပါမောက္ခဆရာဝန်တစ်ဦးစီ၊ (၃) ကောင်စီ၏ လုပ်ငန်းများတွင်စိတ်ပါဝင်စား၍ အများယုံကြည်လေးစားမှုကိုရရှိသော အငြိမ်းစားဆရာဝန် ပညာရှင်ခုနစ်ဦး၊ (ပ) တိုင်းဒေသကြီး၊ ပြည်နယ်နှင့် ပြည်ထောင်စုနယ်မြေ အသီးသီးရှိမှတ်ပုံတင်ဆရာဝန်များက ရွေးချယ်တင်မြှောက်သော နိုင်ငံ့ဝန်ထမ်းမဟုတ်သည့် မှတ်ပုံတင်ဆရာဝန်တစ်ဦးစီ၊ (ဏ) အများပြည်သူက ယုံကြည်လေးစားသော ဆရာဝန်မဟုတ်သည့် ပုဂ္ဂိုလ်နှစ်ဦး။ (၁၉) အပိုဒ် ရ ရှိ ကောင်စီအဖွဲ့ဝင်များအနက် ဆိုသည့်စကားရပ်အား ကောင်စီဝင်အဖွဲ့များထဲမှဟုလည်းကောင်း၊ (၁)ဦးဆိုသည့်စကားရပ်များအား တစ်ဦးဟုပြင်ဆင်ပါသည်။ (၂၀) အပိုဒ် ၈ အပိုဒ်(ခ)အား ပုဒ်မခွဲ(က) ပုဒ်မခွဲငယ်(၃)ပါ အဖွဲ့ဝင်များထဲမှ ခုနစ်ဦးကို ကောင်စီဝင်များ၏ ဆန္ဒမဲဖြင့် ရွေးချယ်တင်မြှောက်ပြီး ကျန်သုံးဦးကိုကောင်စီ ဥက္ကဋ္ဌက တိုက်ရိုက်ရွေးချယ်ရမည် ဟုပြင်ဆင်ပါသည်။ (၂၁) အပိုဒ် ၉ အပိုဒ်ခွဲ(က)အား အောက်ပါအတိုင်း ပြင်ဆင်ပါသည် - ၉။ အလုပ်အမှုဆောင်အဖွဲ့ဥက္ကဋ္ဌ၊ ဒုတိယဥက္ကဋ္ဌနှင့် အတွင်းရေးမှူးတို့သည် အောက်ပါအရည်အချင်းများနှင့် ပြည့်စုံရမည် - (က) ကောင်စီ၏ တာဝန်ဝတ္တရားများကို အချိန်ပြည့်ထမ်းဆောင်နိုင်သူဖြစ်ခြင်း။ (ခ) ကောင်စီ၏လုပ်ငန်းများတွင် စိတ်ဝင်စားမှုရှိပြီး ဦးဆောင်မှု၊ စီမံခန့်ခွဲမှု၊ ကြပ်မတ်မှုပေးနိုင်သူဖြစ်ခြင်း။ (ဂ) ဆေးပညာနယ်ပယ်တွင် ထင်ပေါ်ကျော်ကြားသည့် ဂုဏ်သတင်းရှိ၍လူအများ ယုံကြည်လေးစားမှုရှိသောဆေးပညာရှင်ဖြစ်ခြင်း။ (၂၂) အပိုဒ် ၉ အပိုဒ်ခွဲ (ခ) အား ပယ်ဖျက်ပါသည်။ (၂၃) အပိုဒ် ၁၀ အပိုဒ်ခွဲ(က) ရှိ (၄) နှစ် ဆိုသည့်စကားရပ်အား လေးနှစ်ဟုလည်းကောင်း၊ အပိုဒ် ၁၀ အပိုဒ်ခွဲ(ဂ)ရှိ (၂) ကြိမ်ဆိုသည့်စကားရပ်အား နှစ်ကြိမ်ဟုလည်းကောင်းအသီးသီး ပြင်ဆင်ပါသည်။ (၂၄) အပိုဒ် ၁၀ အပိုဒ်ခွဲ(ဃ)အား ရှိ ပုဒ်မ(၆)ပါအတိုင်း ဆိုသည့်စကားရပ်အား လစ်လပ်သည့်နေရာအလိုက် သက်ဆိုင်ရာပုဂ္ဂိုလ်များကိုဟုလည်းကောင်း၊ လက်ရှိ ဆိုသည့်စကားရပ်အားကျန်ရှိသည့်ဟုလည်းကောင်း ပြင်ဆင်ပါသည်။ (၂၅) အပိုဒ် ၁၂ အပိုဒ်ခွဲ (ည) သည် အပိုဒ် ၁၃ အပိုဒ်ခွဲ(ဂ) တွင်ပါရှိ၍ ပယ်ဖျက်ပြီး အပိုဒ်ခွဲ (၎)အား အပိုဒ်ခွဲ(ည)အဖြစ် ဆရာဝန်၏ ကျင့်ဝတ်သိက္ခာများကို ဆရာဝန်များ လိုက်နာစေရန် ကြီးကြပ်ကွပ်ကဲခြင်းနှင့် လိုက်နာစောင့်ထိန်းရန် ပျက်ကွက်မှုများကို စုံစမ်းစစ်ဆေးခြင်းနှင့် လိုအပ်သလို အရေးယူဆောင်ရွက်ခြင်းဟု ပြင်ဆင်ပါသည်။ (၂၆) အပိုဒ် ၁၂ အပိုဒ်ခွဲ (ဋ) အဖြစ် အောက်ပါအတိုင်း အသစ်ဖြည့်စွက်ပါသည် - (၎) ဆေးဝါးနှင့် ဆေးပစ္စည်းကိရိယာ ထုတ်လုပ်ဖြန့်ဖြူးရောင်းခြင်း၊ ဆေးရုံ၊ ဆေးပေးခန်းများတွင် ဆေးနှင့် ဆေးပစ္စည်းကိရိယာများ သုံးစွဲခြင်း၊ သုတေသနပြုခြင်းတို့ နှင့်စပ်လျဉ်း၍ သက်ဆိုင်ရာအဖွဲ့အစည်းများအား အကြံပြုခြင်း၊ ညွှန်ကြားခြင်း၊ ပူးပေါင်းဆောင်ရွက်ခြင်း၊ (၂၇) အပိုဒ် ၁၃ အပိုဒ်ခွဲ(က)အား အဓိပ္ပာယ်ပိုမိုပြည့်စုံစေရန် ကောင်စီ၏ လုပ်ငန်းတာဝန်များကို အကောင်အထည်ဖော်ဆောင်ရွက်ရန် အောက်ဖော်ပြပါ ကော်မတီများကို ကောင်စီဝင်များနှင့် အခြားသင့်လျော်သောပုဂ္ဂိုလ်များ ပါဝင်စေလျက် ဖွဲ့စည်းခြင်းနှင့် ယင်းကော်မတီအသီးသီး၏ လုပ်ငန်းတာဝန်များကို သတ်မှတ်ခြင်းဟု ဖြည့်စွက် ပြင်ဆင်ပါသည်။ (၂၈) အပိုဒ် ၁၃ အပိုဒ်ခွဲ(က) အပိုဒ်ခွဲငယ်(၈)အား ဆေးပညာ စဉ်ဆက်မပြတ်သင်ကြားရေး ကော်မတီဟု ဖြည့်စွက်ပြင်ဆင်ပါသည်။ (၂၉) အပိုဒ် ၁၃ အပိုဒ်ခွဲ(ဂ)ရှိ ရုပ်သိမ်းခြင်းစကားရပ်နောက်တွင် စိစစ်၍ ပြန်လည်ထုတ်ပေးခြင်းစကားရပ် ဖြည့်စွက်ပါသည်။ (၃၀) အပိုဒ် ၁၃ အပိုဒ်ခွဲ(င)ရှိ အကျိုးပြုမည့်ဆိုသည့် စကားရပ်အား အကျိုးဖြစ်ထွန်းစေမည့်ဟုပြင်ဆင်ပါသည်။ (၃၁) အပိုဒ် ၁၃ အပိုဒ်ခွဲ(စ)အား မှတ်ပုံတင်ကြေး၊ လိုင်စင်ကြေး၊ လိုင်စင်သက်တမ်းတိုးမြှင့်ကြေးနှင့် ရက်လွန်ကြေး၊ စာမေးပွဲကြေးနှင့် အခြားသော အထွေထွေဝန်ဆောင်စရိတ်များကို သတ်မှတ်ခြင်းနှင့် ကောက်ခံခြင်းဟု ပြင်ဆင်ပါသည်။ (၃၂) အပိုဒ် ၁၃ အပိုဒ်ခွဲ(ဆ)အား အခန်း(၄) ကောင်စီ၏ တာဝန်နှင့် လုပ်ပိုင်ခွင့်များ အခန်းအပိုဒ် ၁၂ အပိုဒ်ခွဲ(ဌ) အဖြစ် ပြောင်းရွှေ့ပြင်ဆင်ပါသည်။ (၃၃) အပိုဒ် ၁၃ ၏ နောက်တွင် အပိုဒ် ၁၄ အဖြစ် အောက်ပါအတိုင်းအသစ် ဖြည့်စွက်ပါသည် - ၁၄။ ကောင်စီသည် ဤဥပဒေပါ ရည်ရွယ်ချက်များကို ထိရောက်စွာ အကောင်အထည် ဖော်ဆောင်ရွက်နိုင်ရေးအတွက် မိမိ၏ တာဝန်နှင့်လုပ်ပိုင်ခွင့်များကို အလုပ်အမှုဆောင်အဖွဲ့သို့လွှဲအပ်ပေးနိုင်သည်။ (၃၄) အခန်း(၅) အပိုဒ် ၁၄ အပိုဒ်ခွဲ(က)၊ (ခ) နှင့် (ဂ) တို့ရှိ ရှိသည် စကားရပ်အား ရှိခြင်း ဟုပြင်ဆင်ပါသည်။ (၃၅) အခန်း (၆) အပိုဒ် ၁၅ အပိုဒ်ခွဲ (ခ) ရှိ (၃)ကြိမ်တိုင်တိုင်ဆက်တိုက် ဆိုသည့်စကားရပ်အား သုံးကြိမ်ဆက်တိုက်ဟုလည်းကောင်း၊ အပိုဒ်ခွဲ (ဂ) ရှိ (၆) လ စကားရပ်အား ခြောက်လ ဟုလည်းကောင်း၊ အပိုဒ်ခွဲ(ဆ)ရှိ ကိုယ်ကျင့်တရား စကားရပ်အား ဆရာဝန်တစ်ဦး ၏ကျင့်ဝတ်သိက္ခာဟုလည်းကောင်း၊ အပိုဒ်ခွဲ(ဇ)ရှိ ကောင်စီမှ စကားရပ်အား ကောင်စီက ဟုအသီးသီး ပြင်ဆင်၍ အပိုဒ်ခွဲ(စ)အား ပယ်ဖျက်ပါသည်။ (၃၆) အပိုဒ် ၁၆ အပိုဒ်ခွဲ(က)ရှိ (၄)လလျှင် စကားရပ်အား လေးလလျှင်ဟုလည်းကောင်း၊ အပိုဒ်ခွဲ(ခ) ရှိ (၁) လလျှင် စကားရပ်အား တစ်လလျှင်ဟု အသီးသီး ပြင်ဆင်ပါသည်။ (၃၇) အပိုဒ် ၁၈ အဖြစ် အောက်ပါအတိုင်း အသစ်ဖြည့်စွက်ပါသည် - | ၁၈။ ကောင်စီအစည်းအဝေး ကျင်းပရာတွင်ကောင်စီဝင်ဦးရေ၏ ထက်ဝက်ကျော်တက်ရောက်မှသာအစည်းအဝေး အထမြောက်သည်။ (၃၈) အခန်း(၈) အပိုဒ် ၁၈ အပိုဒ်ခွဲ(က)၊ (ခ) နှင့် (ဂ)တို့ရှိ (၁) ဦးစကားရပ်များအား တစ်ဦးဟု လည်းကောင်း၊ အပိုဒ်ခွဲ(ခ)နှင့်(ဂ)တို့ရှိ ခန့်ထားနိုင်သည် စကားရပ်ခန့်ထားခြင်းဟု လည်းကောင်း၊ အပိုဒ်ခွဲ(ခ)ရှိ စီမံဌာနစကားရပ်အား စီမံရေးရာဌာနဟုလည်းကောင်း၊ အပိုဒ်ခွဲ(ဃ)ရှိတို့ကို ပြုလုပ်နိုင်သည်စကားရပ်အား ပယ်ဖျက်ပါသည်။ (၃၉) အခန်း(၉) အပိုဒ် ၁၉ အား ကောင်စီသည် မှတ်ပုံတင်ကြေး၊ လိုင်စင်ကြေး၊ လိုင်စင်သက်တမ်းတိုးမြှင့်ကြေးနှင့် ရက်လွန်ကြေး၊ စာမေးပွဲကြေးနှင့် အခြားသော အထွေထွေ န်ဆောင်စရိတ်များကို သတ်မှတ်ခြင်းနှင့် ကောက်ခံခြင်းဟု ပြင်ဆင်ပါသည်။ (၄၀) အပိုဒ် ၂၀ ရှိ လက်ခံပြီးဆိုသည့် စကားရပ်အား လက်ခံနိုင်သည့်အပြင်ဟု ပြင်ဆင်ပါသည်။ (၄၁) အပိုဒ် ၂၃ အား ကောင်စီသည် မိမိရန်ပုံငွေဖြင့် သီးခြားရပ်တည်နိုင်ရန် ဆောင်ရွက်ရမည်။ လိုအပ်ပါက ပြည်ထောင်စုအစိုးရ ကျန်းမာရေးဝန်ကြီးဌာန ပြည်ထောင်စုဝန်ကြီး မှတစ်ဆင့် ပြည်ထောင်စုအစိုးရအဖွဲ့၏ ခွင့်ပြုချက်ဖြင့် ပြည်ထောင်စုရန်ပုံငွေမှ ကျခံ သုံးစွဲနိုင်ရန် တင်ပြတောင်းခံနိုင်သည်ဟု ပြင်ဆင်ပါသည်။ (၄၂) အခန်း(၁၀) အပိုဒ် ၂၄ ရှိ ပုဂ္ဂိုလ်ဆိုသည့်စကားရပ်အား နိုင်ငံသားဟုလည်းကောင်း၊ အပိုဒ်ခွဲ (က)၊ (ခ) နှင့် (ဂ) တို့ရှိ ဆေးပညာဘွဲ့ ဆိုသည့် စကားရပ်အား အခြေခံဆေး ပညာဘွဲ့ဟုလည်းကောင်း၊ အပိုဒ်ခွဲ(ခ) နှင့် (ဂ) တို့ရှိ ပြည်ပဆေးတက္ကသိုလ်ဆိုသည့် စကားရပ်၏နောက်တွင် တစ်ခုခုဆိုသည့် စကားရပ်အားလည်းကောင်း ထပ်မံဖြည့်စွက်ပါသည်။ (၄၃) အပိုဒ် ၂၅ ရှိ ပုဒ်မခွဲ(က၊ ခ၊ ဂ)ဆိုသည့် စကားရပ်မှာ မလိုအပ်သဖြင့် ပယ်ဖျက်ပါသည်။ (၄၄) အပိုဒ် ၂၆ အပိုဒ်ခွဲ(က) ရှိ သုံးစွဲနေခြင်း ဆိုသည့်စကားရပ်အား သုံးစွဲနေကြောင်းပေါ်ပေါက်ခြင်းဟု ဖြည့်စွက်ပြင်ဆင်ပါသည်။ (၄၅) အပိုဒ် ၂၆ အပိုဒ်ခွဲ(ခ)အား ပြစ်မှုတစ်ရပ်ရပ်ဖြင့် တရားရုံး၏ ပြစ်မှုထင်ရှားစီရင်ခြင်းကို ခံရပြီး ယင်းပြစ်မှုသည် ဆရာဝန်အဖြစ် ဆက်လက်ထမ်းဆောင်ရန်မသင့်ဟု ကောင်စီက သတ်မှတ်ထားသော ပြစ်မှုဖြစ်ခြင်းဟု ပြင်ဆင်ပါသည်။ (၄၆) အပိုဒ် ၂၆ အပိုဒ်ခွဲ (ဂ) သည် မလိုအပ်ပါသဖြင့် ပယ်ဖျက်ပါသည်။ (၄၇) အပိုဒ် ၂ရ အား ပြည်တွင်း၊ ပြည်ပ ဆေးတက္ကသိုလ်တစ်ခုခုက အပ်နှင်းသည့် ဘွဲ့လွန်ဆေးပညာဘွဲ့ရရှိသူသည် ဘွဲ့လွန်ဒီဂရီ အသိအမှတ်ပြု နိုင်ရန် ကောင်စီသို့ သတ်မှတ်ချက်များနှင့်အညီ လျှောက်ထားနိုင်သည်ဟု ပြင်ဆင်ပါသည်။ (၄၈) အပိုဒ် ၂၈ ရှိ ဘွဲ့လွန်ဆိုသည့်စကားရပ်၏ နောက်တွင် ဒီဂရီဆိုသည့်စကားရပ်ဖြည့်စွက်၍ဘွဲ့လွန်ဒီဂရီဟု ပြင်ဆင်ပါသည်။ (၄၉) အခန်း(၁၂) အပိုဒ် ၂၉ အောက်ပါအတိုင်း ပြင်ဆင်ပါသည် - ၃၁။ (က) နိုင်ငံသားမှတ်ပုံတင်ဆရာဝန်သည် ဆေးကုသသည့်လုပ်ငန်းကို လုပ်ကိုင်ဆောင်ရွက်လိုပါက အထွေထွေဆေးကုသခွင့်ရရှိရန် သတ်မှတ်ချက်များနှင့် အညီ ကောင်စီသို့ လျှောက်ထားရမည်။ (ခ) ကောင်စီသည် ပုဒ်မခွဲ(က)အရ လျှောက်ထားချက်ကို ရရှိသည့်အခါ အလုပ်အမှုဆောင်အဖွဲ့သို့ လျှောက်ထားရန် လွှဲပြောင်းပေးရမည်။ (၅၀) အပိုဒ် ၃၀၊ အပိုဒ် ၃၂၊ အပိုဒ်၃၄၊ အပိုဒ် ၃၆ နှင့် အပိုဒ် ၃၈ တို့ရှိ ကြေးစကားရပ်အားအခကြေးငွေဟုလည်းကောင်း၊ ပြည့်မီပါက စကားရပ်အား ပြည့်မီလျှင်ဟု ပြင်ဆင်ပါသည်။ (၅၁) အပိုဒ် ၃၁ ရှိ ဘွဲ့ရစကားရပ်အား ဆေးပညာဘွဲ့ရဟု ပြင်ဆင်ပါသည်။ (၅၂) အပိုဒ် ၃၂ ရှိ စိစစ်ပြီးစကားရပ်ရှေ့တွင် သတ်မှတ်ချက်များနှင့်အညီဟု ဖြည့်စွက်ပြင်ဆင်ပါသည်။ (၅၃) အပိုဒ် ၃၃ အား အထွေထွေဆေးကုသခွင့်လိုင်စင်ရရှိထားသည့် မှတ်ပုံတင်ဆရာဝန်သည်အထူးဆေးကုသခွင့်အတွက် သတ်မှတ်ထားသည့် အရည်အချင်းနှင့် ပြည့်စုံပါက အထူး ဆေးကုသခွင့်လိုင်စင်ရရှိရန် သတ်မှတ်ချက်များနှင့်အညီ ကောင်စီသို့ လျှောက်ထားနိုင်သည်ဟု ပြင်ဆင်ပါသည်။ ။(၅၄) အပိုဒ် ၃၉ အား ဆေးကုသခွင့်လိုင်စင် ရရှိသူသည် ဆေးကုသခွင့်လိုင်စင်သက်တမ်းကုန်ဆုံးပြီးနောက် မိမိ၏ ဆေးကုသသည့်လုပ်ငန်းကို ဆက်လက်လုပ်ကိုင်လိုပါက ဆေးကုသခွင့် လိုင်စင်သက်တမ်းတိုးမြှင့်ပေးရန် သက်ဆိုင်ရာ ဆေးကုသခွင့်လိုင်စင် သက်တမ်းမကုန်ဆုံးမီ သတ်မှတ်ချက်များနှင့်အညီ ကောင်စီသို့ လျှောက်ထားရမည်ဟုပြင် ဆင်ပါသည်။ (၅၅) အပိုဒ်၄၁အပိုဒ်ခွဲ(ဂ)အား ဆရာဝန်တစ်ဦး၏ လုပ်ငန်းတာဝန်များကို ဆောင်ရွက်ရာတွင်မဆင်မခြင်ပေါ့လျော့စွာဆောင်ရွက်ခြင်းဟုပြင်ဆင်ပါသည်။ (၅၆) အပိုဒ် ၄၁ အပိုဒ်ခွဲ(ဃ)ရှိ ကျင့်ဝတ်သိက္ခာ ဆိုသည့်စကားရပ်၏ ရှေ့တွင် လိုက်နာရမည့်ဆိုသည့် စကားရပ်ဖြည့်စွက်၍လည်းကောင်း၊ အပိုဒ်ခွဲ(ခ)ရှိ/မရှိပဲဆိုသည့် စကားရပ်အား မရှိဘဲဟုပြင်ဆင်ပါသည်။ (၅၇) အပိုဒ် ၄၁ အပိုဒ်ခွဲ(ဆ)အား မည်သည့် မှတ်ပုံတင်ဆရာဝန်မျှ မိမိကိုယ်တိုင် ရရှိပြီး ကောင်စီက အသိအမှတ်မပြုသော ဘွဲ့၊ ဒီဂရီ၊ အဆင့်၊ ကျွမ်းကျင်မှုဆိုင်ရာ ပညာရပ်များကို မိမိ၏အမည်နှင့်ယှဉ်တွဲ၍ ဖော်ပြခြင်းဟု ဖြည့်စွက်ပြင်ဆင်ပါသည်။ (၅၈) အပိုဒ် ၄၂ အား မှတ်ပုံတင်ဆရာဝန်နှင့် ဆေးကုသခွင့် လိုင်စင်ရ ဆရာဝန်များသည်ဟု ပြင်ဆင်ပါသည်။ (၅၉) အပိုဒ် ၄၃ အား အပိုဒ် ၄၆ အဖြစ် ပြင်ဆင်ပါသည်။ (၆၀) အပိုဒ် ၄၄ အား အောက်ပါအတိုင်း ပြင်ဆင်ပါသည်၄၅။(က) မှတ်ပုံတင်ဆရာဝန်သည် ကောင်စီဝင် ရွေးချယ်တင်မြှောက်ရာတွင် ဆန္ဒမဲ ေးပိုင်ခွင့်ရှိသည်။ (ခ) နိုင်ငံ့ဝန်ထမ်း မဟုတ်သည့် မှတ်ပုံတင် ဆရာဝန်သည် ကောင်စီက သတ်မှတ်ထားသည့် အရည်အချင်းပြည့်မီလျှင် ကောင်စီဝင်အဖြစ် ရွေးချယ်တင်မြှောက်ခံပိုင်ခွင့်ရှိသည်။ (၆၁) အခန်း (၁၄) အား အောက်ပါအတိုင်း အသစ်ဖြည့်စွက်ပါသည် - အခန်း (၁၄) စီမံခန့်ခွဲရေး နည်းလမ်းအရ အရေးယူခြင်း ၄၇။ ကောင်စီသည် မိမိကိုယ်တိုင် သိရှိ၍ဖြစ်စေ၊ သတင်းပေး တိုင်ကြားသူက တိုင်ကြား၍ဖြစ်စေ၊ မှတ်ပုံတင်ဆရာဝန် သို့မဟုတ် ဆေးကုသခွင့် လိုင်စင်ရသူတစ်ဦး ဦးအား စုံစမ်းစစ်ဆေးရန် အကြောင်းပေါ်ပေါက်လျှင် ကောင်စီဝင်တစ်ဦးဦးနှင့် သက်ဆိုင်ရာပညာရှင် အနည်းဆုံးနှစ်ဦးပါဝင်သော စုံစမ်းစစ်ဆေးရေးအဖွဲ့ကို ဖွဲ့စည်း တာဝန်ပေးအပ်ရမည်။ ၄၈။ ပုဒ်မ ၄ရ အရ ဖွဲ့စည်းတာဝန်ပေးအပ်ခြင်းခံရသော စုံစမ်းစစ်ဆေးရေး အဖွဲ့သည် သတ်မှတ်ချက်များနှင့်အညီ စုံစမ်းစစ်ဆေးပြီး သုံးသပ်ချက်၊ အကြံပြုချက်တို့နှင့်အတူ အလုပ်အမှုဆောင်အဖွဲ့သို့ တင်ပြရမည်။ ၄၉။ အလုပ်အမှုဆောင် အဖွဲ့သည် စုံစမ်းစစ်ဆေးရေးအဖွဲ့၏ တင်ပြချက်ကို စိစစ်ပြီး တွေ့ရှိချက်များအရ အောက်ပါအမိန့် တစ်ရပ်ရပ်ကို ချမှတ်နိုင်သည် - (က) သတိပေးခြင်း၊ (ခ) ဆေးကုသခွင့်လိုင်စင်ကို ကာလအကန့်အသတ်ဖြင့် ရုပ်သိမ်းခြင်း၊ (ဂ) ဆေးကုသခွင့်လိုင်စင်ကို ပယ်ဖျက်ခြင်း၊ (ဃ) မှတ်ပုံတင်ပယ်ဖျက်ခြင်း။ (၆၂) အခန်း(၁၄)အပိုဒ် ၄၅ အား အလုပ်အမှုဆောင်အဖွဲ့က ပုဒ်မ ၂၇၊ ပုဒ်မ ၃၀၊ ပုဒ်မ ၃၂၊ ပုဒ်မပုဒ်မ ၃၆၊ ပုဒ်မ ၃၈၊ ပုဒ်မ ၄၀၊ ပုဒ်မ ၄၂၊ ပုဒ်မ ၄၃ သို့မဟုတ် ပုဒ်မ ၄၉ အရ ချမှတ်သည့် ဆုံးဖြတ်ချက်တစ်ခုခုကို မကျေနပ်သူသည် ယင်းဆုံးဖြတ်ချက် ချမှတ်သော နေ့မှ ရက်ပေါင်း ၆၀ အတွင်း ကောင်စီသို့ အယူခံနိုင်သည်ဟု ပြင်ဆင်ပါသည်။ (၆၃) အပိုဒ် ၄ရ နှင့် အပိုဒ် ၄၈ တို့အား ပယ်ဖျက်ပါသည်။ (၆၄) အခန်း(၁၅) အပိုဒ် ၅၀ ရှိ မည်သည့် ဆေးကုသခွင့်လိုင်စင်ရ ဆရာဝန်မျှဆိုသည့်စကားရပ်အား ဆေးကုသခွင့်လိုင်စင်ရသူ မည်သူမျှဟု ပြင်ဆင်ပါသည်။ (၆၅) အပိုဒ် ၅၁ အား အပိုဒ် ၅၄ နှင့် အပိုဒ် ၅၅ တို့အဖြစ် အောက်ပါအတိုင်း ပြင်ဆင်ပါသည် - ၅၄။ ဆေးကုသခွင့် လိုင်စင်ရသူ မည်သူမဆို ကောင်စီက ထုတ်ပေးသည့် ဆေးကုသ ခွင့်လိုင်စင်ပါ အမျိုးအစားမှလွဲ၍ အခြားလုပ်ငန်းမလုပ်ရ။ ၅၅။ ဆေးကုသခွင့်လိုင်စင်ရသူ မည်သူမဆို ကောင်စီက အသိအမှတ်မပြု သော ဘွဲ့၊ ဒီဂရီ၊ အဆင့်၊ ကျွမ်းကျင်မှုဆိုင်ရာ ပညာရပ်များကို မိမိ၏ အမည်နှင့် ယှဉ်တွဲ၍ ဖော်ပြ ခြင်းမပြုရ။ (၆၆) အပိုဒ် ၅၂ ရှိ အနည်းဆုံး ထောင်ဒဏ် (၁)နှစ်မှ အများဆုံး ထောင်ဒဏ် (၅) နှစ်အထိ | ဆိုသည့် စကားရပ်အား အနည်းဆုံးတစ်နှစ်မှ အများဆုံး ငါးနှစ်အထိ ထောင်ဒဏ်ဟု ပြင်ဆင်ပါသည်။ (၆၇) အပိုဒ် ၅၃ ရှိထောင်ဒဏ် (၅)နှစ်အထိဖြစ်စေ၊ ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ | ဆိုသည့် စကားရပ်အား သုံးနှစ်အထိ ထောင်ဒဏ်ဖြစ်စေ၊ ငွေဒဏ်ဖြစ်စေ၊ ဒဏ်နှစ်ရပ်လုံး ဖြစ်စေဟု ပြင်ဆင်ပါသည်။ (၆၈) အပိုဒ် ၅၄ အား ဆေးကုသခွင့် လိုင်စင်ရရှိသူ မည်သူမဆို ပုဒ်မ ၅၄ နှင့် ၅၅ တို့ပါတားမြစ်ချက်ကို ဖောက်ဖျက် ကျူးလွန်ကြောင်း ပြစ်မှုထင်ရှား စီရင်ခြင်းခံရလျှင် ထိုသူကို သုံးနှစ်အထိ ထောင်ဒဏ်ဖြစ်စေ၊ ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်နိုင်သည်ဟုပြင်ဆင်ပါသည်။ (၆၉) အခန်း(၁၆) အပိုဒ် ၅၅ ရှိ ဆေးကုသပိုင်ခွင့်ရှိသူဆိုသည့်စကားရပ်အား ဆေးကုသခွင့်လိုင်စင်ရသူဟု ပြင်ဆင်ပါသည်။ (၇၀) အပိုဒ် ၅၆ အား ဆေးကုသခွင့် လိုင်စင်ရသူ တစ်ဦးဦးသည် မိမိ၏လူနာအကျိုးအတွက်လူနာ၏သဘောတူညီချက်ဖြင့် ဆောင်ရွက်ရာတွင် ဆေးပညာရပ်ဆိုင်ရာ ထိုက်သင့်သော သတိပြုခြင်းနှင့် စိတ်အာရုံပြုခြင်းတို့ဖြင့် ဆောင်ရွက်ခဲ့လျှင် ယင်းလုပ်ဆောင်ချက်ကို သဘောရိုးဖြင့် ဆောင်ရွက်သည်ဟုမှတ်ယူရမည်ဟု ပြင်ဆင်ပါသည်။ (၇၁) အပိုဒ် ၅ရ အား ဤဥပဒေအရ ပြစ်မှုကျူးလွန်သူကို တရားစွဲဆိုရာတွင် မှတ်ပုံတင်ဆရာဝန်ဖြစ်ပါက ကောင်စီသို့ အသိပေးအကြောင်းကြားရမည်ဟု ပြင်ဆင်ပါသည်။ (၇၂) အပိုဒ် ၅၈ ရှိ ညွှန်ကြားချက်များကို ဤဥပဒေနှင့်မဆန့်ကျင်သ၍ ဆိုသည့်စကားရပ်အား ညွှန်ကြားချက်များသည် ဤဥပဒေနှင့် မဆန့်ကျင်သရွေ့ ဟု ပြင်ဆင်ပါသည်။ (၇၃) အပိုဒ် ၅၉ ရှိ ရပိုင်ခွင့် ဆိုသည့် စကားရပ်အား ရရန်ပိုင်ခွင့် ဟု ပြင်ဆင်ပါသည်။ (၇၄) အပိုဒ် ၆၀ ရှိ ခွင့်ရှိသည် ဆိုသည့်စကားရပ်အား ရမည် ဟု ပြင်ဆင်ပါသည်။ (၇၅) အပိုဒ် ၆၁ အား အောက်ပါအတိုင်း ပြင်ဆင်ပါသည်၆၅။ (က) ဤဥပဒေပါ ပြဋ္ဌာန်းချက်များကို ဆောင်ရွက်ရာတွင် ကောင်စီသည် လိုအပ်သောနည်းဥပဒေကို အစိုးရအဖွဲ့၏ သဘောတူညီချက်ဖြင့် ထုတ်ပြန်နိုင် ဤဥပဒေပါ ပြဋ္ဌာန်းချက်များကို ဆောင်ရွက်ရာတွင် ကောင်စီသည် လိုအပ်သောအမိန့်ကြော်ငြာစာ၊ အမိန့်နှင့် ညွှန်ကြားချက်နှင့် လုပ်ထုံးလုပ်နည်း များကို ထုတ်ပြန် နိုင်သည်။ (၇၆) အပိုဒ် ၆၂ အား မြန်မာနိုင်ငံဆေးကောင်စီဥပဒေ (နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီဥပဒေအမှတ် ၁/၂၀၀၀)ကို ဤဥပဒေဖြင့် ရုပ်သိမ်းလိုက်သည်ဟု ပြင်ဆင်ပါသည်။ ၆။ သို့ဖြစ်ပါ၍ မြန်မာနိုင်ငံဆေးကောင်စီဥပဒေကြမ်းအား လွှတ်တော်က အတည်ပြုပေးနိုင်ပါ ရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၆၁ အရ စိစစ်ခဲ့ကြပြီး နည်းဥပဒေ ၆၃ နှင့်အညီ အစီရင်ခံ တင်ပြအပ်ပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<speech type="speaker">စာမျက်နှာ ၃ ကနေ စာမျက်နှာ ၁၆ အထိ ဥပဒေကြမ်းကော်မတီရဲ့ ပြင်ဆင်ချက်များဖြစ်ပါတယ်။ ဒါကိုလည်း လွှတ်တော်ကိုယ်စားလှယ်များထံ ကန့်လန့်ဖြတ်ဇယားနဲ့ ဖြန့်ဝေထားရှိပြီးဖြစ်ပါတယ်။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော မြန်မာ့ပုလဲလုပ်ငန်းဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ အတည်ပြုရန် လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် ၁၀ ကို ဆက်လက်ဆောင်ရွက်ပါမယ်။ လွှတ်တော်ကိုယ်စားလှယ် များခင်ဗျား။ ပြည်သူ့လွှတ်တော်မှာ စတင်ဆွေးနွေးပြီး ပြင်ဆင်ချက်များဖြင့် အတည်ပြုခဲ့တဲ့ မြန်မာ့ ပုလဲလုပ်ငန်းဥပဒေကို ပြင်ဆင်သည့်ဥပဒေကြမ်းကို အမျိုးသားလွှတ်တော်သို့ ပေးပို့ခဲ့ပါတယ်။ ဒီဥပဒေ ကြမ်းကို ၈-၇-၂၀၁၄ ရက်နေ့မှာ အမျိုးသားလွှတ်တော်က ပြင်ဆင်ချက်များဖြင့် ပြန်လည်ပေးပို့လာတဲ့ အတွက် ၁၄-၇-၂၀၁၄ ရက်နေ့မှာ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၃ နည်းဥပဒေခွဲ(က)အရ လွှတ်တော်သို့အသိပေးပြီး ပြင်ဆင်ချက်မိတ္တူများကို ကိုယ်စားလှယ်များထံ ဖြန့် ဝေခဲ့ပါတယ်။ ၎င်းဥပဒေကြမ်းနှင့်စပ်လျဉ်း၍ ၁၇-၇-၂၀၁၄ ရက်နေ့ နောက်ဆုံးထားပြီး ပြင်ဆင်လို သည့်အပိုဒ်၊ အပိုဒ်ခွဲများအလိုက် အမည်စာရင်းပေးပို့ကြရန် တောင်းခံခဲ့ပြီးဖြစ်ပါတယ်။ ပြင်ဆင်ချက် အဆိုတင်သွင်းလာသည့် ကိုယ်စားလှယ်တစ်ဦးမျှ မရှိပါ။ ဒါ့ကြောင့် မြန်မာ့ပုလဲလုပ်ငန်းဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ ပြင်ဆင်ချက်များအတိုင်း အတည် ပြုရန် လွှတ်တော်ရဲ့ သဘောထားရယူပါမယ်။ ယင်းဥပဒေကြမ်းကို အတည်ပြုရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p> ွှတ်တော်<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူမရှိတဲ့အတွက် မြန်မာ့ ပုလဲလုပ်ငန်းဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ အမျိုးသားလွှတ်တော်ရဲ့ ပြင်ဆင်ချက် များသည် ဤဥပဒေကြမ်း၏အစိတ်အပိုင်းဖြစ်ကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၉၄ အရ ဆက်လက်ဆောင်ရွက်သွားမည်ဖြစ်ကြောင်း ကြေညာပါတယ်။ (ဩဘာသံများ)</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၃၂)ရက်မြောက်နေ့ ရပ်နားကြောင်းနှင့် အစည်းအဝေး (၃၃)ရက်မြောက်နေ့ ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၃၂)ရက်မြောက်နေ့ ရပ်နားပါမယ်။ ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၃၃)ရက်မြောက်နေ့ကို ၂၀၁၄ ခုနှစ်၊ ဇူလိုင်လ ၂၂ ရက် (အင်္ဂါနေ့) ၁၀၀၀ နာရီအချိန်မှာ ဆက်လက်ကျင်းပမှာဖြစ်ကြောင်းနဲ့ ယနေ့ အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၃၂)ရက်မြောက်နေ့ကို ၁၂၂၀ နာရီအချိန်တွင် ရပ်နားပါသည်။</p>
</postface>
</transcript>
</doc>
