<doc>
<docinfo>
<docno>01-12-87.xml</docno>
<pdf>01-12-87.pdf</pdf>
<term value="01">ပထမအကြိမ်</term>
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေး (၈၇)ရက်မြောက်နေ့မှတ်တမ်း</title>
<date value='25-08-2015'>၁၃၇ရ ခုနှစ်၊ ဝါခေါင်လဆန်း ၁၀ ရက် (၂၀၁၅ ခုနှစ်၊ သြဂုတ်လ ၂၅ ရက်) (အင်္ဂါနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၈၇)ရက်မြောက်နေ့ကို နံနက် ၁၀းဝဝ နာရီအချိန်၌ စတင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တ ွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည် တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့ လွှတ်တော် (၁၂) ကြိမ်မြောက်ပုံမှန်အစည်းအဝေး (၈၇)ရက်မြောက်နေ့ အစီအစဉ်စတင်ပါတော့မယ်။</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ပါပြီခင်ဗျား။။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့ လွှတ်တော် (၁၂) ကြိမ်မြောက်ပုံမှန်အစည်းအဝေး (၈၇)ရက်မြောက်နေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့ လွှတ်တော်ကိုယ်စားလှယ် ၄၁ရ ဦးရှိတဲ့အနက် ၃၆ရ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၈၈.၀၁ ရာခိုင်နှုန်းရှိတဲ့အတွက် အစည်းအဝေးအထမြောက် ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)။</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစည်းအဝေးကို ကြို တင်ဖြန့်ဝေထားတဲ့အစီအစဉ်များအတိုင်း ဆက်လက် ဆောင်ရွက်သွားပါမယ်။</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်။</speech>
<speech><mp id="412">ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ကျင်းပတဲ့ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၈၇)ရက်မြောက်နေ့မှာ ခွင့်ပန်ကြားတဲ့ ပြည်သူ့လွှတ်တော်ကိုယ်စားလှယ် များစာရင်းကို ကျွန်တော် ပြည်သူ့လွှတ်တော် လွှတ်တော်အခွင့်အရေးကော်မတီ အတွင်းရေးမှူး ကတင်ပြပါမယ်။ ယနေ့ ခွင့်ပန်ကြားသူများမှာ (၁) ပုသိမ်မဲဆန္ဒနယ်မှ ဦးဝင်းမြင့် ခွင့် ၁ ရက်၊ (၂) ရေဦးမဲဆန္ဒနယ်မှ ဦးအောင်ကျော်ဦး ခွင့် ၄ ရက်၊ (၃) သနပ်ပင်မဲဆန္ဒနယ်မှ ဦးမြင့်ဦး ခွင့် ၁ ရက်နှင့် (၄) မိုးနဲမဲဆန္ဒနယ်မှ ဦးစိုင်းကျော်မြင့် အစည်းအဝေးပြီးဆုံးသည်ထိ တို့ဖြစ်ကြပါတယ်။ ယနေ့ ခွင့်ပန်ကြားသူများအား ခွင့်ပြုပေးပါရန် လေးစားစွာ ပန်ကြားအပ်ပါတယ်။ ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့် ရှိတဲ့ လွှတ်တော်ကိုယ်စားလှယ် ၄၁ရ ဦးရှိပြီး ယခင်က ခွင့်ပန်ကြား၍ ခွင့်ပြုထားသူ ၄၆ ဦး၊ ယနေ့ ခွင့်ပြုထားသူ ၄ ဦးဖြစ်၍ လွှတ်တော်ကခွင့်ပြုထားသူစုစုပေါင်း ၅၀ ဦးဖြစ်ပါတယ်။ ခွင့်မဲ့ပျက်ကွက် သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)။</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ မေးခွန်းများ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။။</speech>
<Q-A>
<title>ဗဟိုဘဏ်သည် Deposit Auction Market အကောင်အထည်ဖော်နိုင်ရန် နိုင်ငံတော်အစိုးရနှင့် ပတ်သက်သော စီးပွားရေးအဖွဲ့အစည်းများ၏ ရန်ပုံငွေများကို ပုဂ္ဂလိကဘဏ်များသို့ ခွဲဝေအပ်နှံရန် စီမံဆောင်ရွက်ပေးနိုင်ခြင်းရှိ/မရှိနှင့် နိုင်ငံတော်ဘဏ်များမှ ရင်းနှီးမြှုပ်နှံမှုမပြုလုပ်နိုင်သဖြင့် ဖြစ်ပေါ်နေ သည့် အရှုံးပေါ်နေမှုများ လျော့ချနိုင်ရန် စီမံဆောင်ရွက်ထားရှိမှုအခြေအနေ မည်သို့ရှိသည်ကို သိလို ခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ မြောင်မဲဆန္ဒနယ်မှ ဦးအုန်းငွေ မေးမြန်းဖို့ဖြစ်ပါတယ်။</speech>
<speech><mp id="212">ဦးအုန်းငွေ(မြောင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုအဆင့်အဖွဲ့ဝင်များ၊ ဧည့်သည်တော်များနှင့် ပြည်သူ့လွှတ်တော်ကိုယ်စားလှယ်များ အားလုံး ကိုယ်၏က���န်းမာခြင်း၊ စိတ်၏ချမ်းသာခြင်းနှင့် ပြည့်စုံကြပါစေလို့ ဆုတောင်းအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ မြောင်မဲဆန္ဒနယ်က ပြည်သူ့လွှတ်တော်ကိုယ်စားလှယ်၊ ပြည်သူ့လွှတ်တော် ဘဏ်များနှင့် ငွေကြေးဖွံ့ ဖြိုးတိုးတက်မှုကော်မတီအဖွဲ့ဝင်တစ်ဦး ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်အနေနဲ့ ဒီနေ့ လက်ရှိအခြေအနေမှာဖြစ်ပေါ်နေတဲ့ ငွေကြေးဖောင်းပွမှု ပြဿနာများနှင့်ပတ်သက်ပြီး နှီးနွှယ်မယ်ထင်တဲ့ မေးခွန်းကို ကျွန်တော် မေးမြန်းခြင်းဖြစ်ပါတယ်။ ဒီနေ့ လက်ရှိအချိန်မှာ ဗဟိုဘဏ်ဟာ Deposit Auction Market ဆိုပြီးတော့ စတင်ဆောင်ရွက်နေတယ် လို့ သိရပါတယ်။ ဒါပေမယ့် အောင်မြင်တဲ့ Auction Market ဖြစ်ပေါ်လာခြင်းမရှိသေးတဲ့အတွက် နိုင်ငံတော်ဘဏ်များရဲ့ အပ်နှံငွေများနှင့် ပုဂ္ဂလိကဘဏ်များရဲ့ အပ်နှံငွေများ ကွာဟနေတယ်လို့လည်း သိရပါတယ်။ Deposit Auction ပေါ်ပေါက်ဖို့ဆိုတာ နိုင်ငံတော်ဘဏ်များအနေနဲ့ အစိုးရအဖွဲ့အစည်း များနှင့် စီးပွားရေးအဖွဲ့အစည်းတွေက အတိုးမပေးရတဲ့ Current Account တွေကို အများအပြား လက်ခံထားခြင်းကြောင့် Cost of Fund သက်သာခြင်းရှိတယ်လို့ ကြားသိရပါတယ်။ ပုဂ္ဂလိကဘဏ် များရဲ့ အနေအထားမှာတော့ အများပြည်သူထံမှ Customer တွေထံမှ ငွေတွေကို အတိုး ၈ ရာခိုင်နှုန်း နဲ့ လက်ခံထားရတာဖြစ်တဲ့အခါကျတော့ ဒီပုဂ္ဂလိကဘဏ်တွေမှာ Cost of Fund က များပြားနေပါ တယ်။ အဲဒါကြောင့် ပုဂ္ဂလိကဘဏ်တွေက ငွေတွေကို ဗဟိုဘဏ်ကို ရောင်းချနိုင်ခြင်းမရှိဘဲ နိုင်ငံတော် ဘဏ်များကသာလျှင် ရောင်းချထားတာကို တွေ့ရပါတယ်။ သို့ပါ၍ Deposit Auction Market အပြည့်အဝအကောင်အထည်ဖော်ရေးအတွက် နိုင်ငံတော်အစိုးရနဲ့ပတ်သက်တဲ့ စီးပွားရေးအဖွဲ့ အစည်းများရဲ့ ရန်ပုံငွေတွေကို ပုဂ္ဂလိကဘဏ်များကို ခွဲဝေအပ်နှံရန် စီမံဆောင်ရွက်ပေးနိုင်ခြင်း ရှိ/မရှိနှင့် နိုင်ငံတော်ဘဏ်တွေက ရင်းနှီးမှုမပြုလုပ်နိုင်တဲ့အတွက် ဖြစ်ပေါ်နေတဲ့အရှုံးတွေကို လျော့ချ နိုင်ဖို့အတွက် ဘယ်လိုစီမံဆောင်ရွက်ထားတယ်ဆိုတာကို သိရှိလိုတဲ့အတွက် ဥက္ကဋ္ဌကြီးမှတစ်ဆင့် ပြည်သူ့လွှတ်တော်ကို မေးမြန်းအပ်ပါတယ်ခင်ဗျား။</speech>
<speech type="speaker">မြန်မာနိုင်ငံတော် ဗဟိုဘဏ်က ဖြေကြားဖို့ ဖြစ်ပါတယ်။</speech>
<speech>ဦးဆက်အောင်(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)။ ။လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျား။ စစ်ကိုင်းတိုင်းဒေသကြီး၊ မြောင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအုန်းငွေ၏ မေးခွန်းမှာ သုံးမျိုးရှိတာကို တွေ့ရှိရပါတယ်။ မေးခွန်းကတော့ တစ်ခုတည်းပါ။ ပထမမေးခွန်းကတော့ နိုင်ငံတော်အစိုးရနှင့် နိုင်ငံပိုင်စီးပွားရေးအဖွဲ့အစည်းများ၏ ရန်ပုံငွေကို ပုဂ္ဂလိကဘဏ်များမှာ ခွဲဝေအပ်နှံနိုင်ခြင်းရှိ/မရှိဆို တဲ့မေးခွန်းဖြစ်ပါတယ်။ ဒုတိယမေးခွန်းကတော့ နိုင်ငံပိုင်ဘဏ်များက ရင်းနှီးမြှုပ်နှံမှုမပြုလုပ်နိုင်သဖြင့် ဖြစ်ပေါ်နေသည့် အရှုံးပေါ်နေမှုများ လျှော့ချနိုင်ရန် စီမံဆောင်ရွက်ထားမှုအခြေအနေဆိုတဲ့ မေးခွန်းဖြစ်ပါတယ်။ တတိယမေးခွန်းကတော့ နိုင်ငံပိုင်စီးပွားရေးအဖွဲ့အစည်းများရဲ့ ရန်ပုံငွေများကို ပုဂ္ဂလိကဘဏ်များအား ခွဲဝေအပ်နှံနိုင်ခြင်းမရှိဘဲ နိုင်ငံပိုင်ဘဏ်များတွင်သာ အပ်နှံနိုင်သည့် အတွက် ယင်းဘဏ်များ၌ Liquidity အများအပြားရှိနေပြီးတော့ Deposit Auction မှာ အနိမ့်ဈေးနဲ့ ဝင်ရောက်လျက်ရှိတဲ့အတွက် Deposit Auction ကို အပြည့်အဝအကောင်အထည်မဖော်နိုင်ခြင်းနဲ့ ပတ်သက်တဲ့မေးခွန်းဖြစ်ပါတယ်။ မြန်မာနိုင်ငံတော်ဗဟိုဘဏ်က ဒီဘဏ်များကို စိစစ်ကြီးကြပ်ရတဲ့အဖွဲ့ဖြစ်ပါတယ်။ စိစစ် ကြီးကြပ်ရတဲ့အဖွဲ့ဖြစ်ပြီးတော့ နိုင်ငံပိုင်ဘဏ်များက ဘဏ္ဍာရေးဝန်ကြီးဌာနအောက်ရှိတဲ့အတွက် ပထမမေးခွန်းနဲ့ ဒုတိယမေးခွန်းကတော့ ဘဏ္ဍာရေးဝန်ကြီးဌာနနဲ့သာ သက်ဆိုင်ပါတယ်။ တတိယ မေးခွန်းကတော့ မြန်မာနိုင်ငံတော်ဗဟိုဘဏ်နဲ့ တိုက်ရိုက်သက်ဆိုင်ပါတယ်ခင်ဗျ။ အဲဒါကြောင့်မို့လို့ ဘဏ္ဍာရေးဝန်ကြီးဌာနကို ပထမမေးခွန်းနဲ့ ဒုတိယမေးခွန်းနဲ့ပတ်သက်ပြီးတော့ သဘောထားမှတ်ချက် မေးမြန်းခဲ့ပါတယ်။ ဘဏ္ဍာရေးဝန်ကြီးဌာနက မေးမြန်းထားတဲ့ သဘောထားမှတ်ချက်ကို ပြန်လည် ဖြေကြား သဘောထားမှတ်ချက်ပေးတဲ့အချက်ကို ဒီနေရာမှာ ကျွန်တော့်အနေနဲ့ ဖတ်ပြမှာဖြစ်ပါတယ်။ ပထမမေးခွန်းနဲ့ပတ်သက်လို့ ဘဏ္ဍာရေးဝန်ကြီးဌာနရဲ့ သဘောထားမှတ်ချက်မှာ အောက်ပါအတိုင်း ဖြစ်ပါတယ်။ ဘဏ္ဍာရေးစည်းမျဉ်းအရ ဝန်ကြီးဌာန၊ ဦးစီးဌာနများ၊ နိုင်ငံပိုင်စီးပွားရေးအဖွဲ့အစည်းများ အားလုံးဟာ နိုင်ငံပိုင်ဘဏ်ဖြစ်သော မြန်မာ့စီးပွားရေးဘဏ်များတွင် ဌာနဆိုင်ရာငွေထုတ်မှုစာရင်းများ ဖွင့်လှစ်၍ ရငွေများကို ထည့်သွင်းခြင်း၊ အသုးစရိတ်များကို ထုတ်ယူသုံးစွဲခြင်းတို့ကို ပြုလုပ်ဆောင် ရွက်ရပါတယ်။ ငွေစုစာရင်းများ ဖွင့်လှစ်ဆောင်ရွက်ခွင့်မရှိပါ။ ပုဂ္ဂလိကဘဏ်များတွင်လည်း အပ်နှံ ခွင့်မရှိပါ။ နိုင်ငံပိုင်စီးပွားရေးအဖွဲ့အစည်းများအနေဖြင့် စီးပွားရေးဆန်ဆန်ဆောင်ရွက်နိုင်ရေးနှင့် မိမိတို့၏ ငွေကြေးအင်အားအပေါ် မိမိတို့ရပ်တည်နိုင်ရေးမူနှင့်အညီ ဆောင်ရွက်နိုင်ရန်ရည်ရွယ်၍ ၂၀၁၂ ခုနှစ်မှစ၍ ဘဏ္ဍာရေးဝန်ကြီးဌာန၏ သတ်မှတ်ချက်နှင့်အညီ ဌာနဆိုင်ရာငွေထုတ်စာရင်းများ သာမက သီးခြားငွေစာရင်းတစ်ရပ်ကို ဖွင့်လှစ်ထားရှိဆောင်ရွက်စေပါတယ်။ ဘဏ္ဍာရေးနှစ်ကုန်ဆုံး ချိန်တွင် ၎င်းသီးခြားငွေစာရင်းရှိ လက်ကျန်များကို လာမည့်ဘဏ္ဍာရေးနှစ်သို့ ဆက်လက်သယ်ဆောင် သွားနိုင်ပါသည်။ ထို့ကြောင့် ဘဏ္ဍာရေးစည်းမျဉ်းအရ နိုင်ငံပိုင်စီးပွားရေးအဖွဲ့အစည်းများ၏ ရန်ပုံငွေ များကို ပုဂ္ဂလိကဘဏ်ခွဲများတွင် ခွဲဝေအပ်နှံခွင့်မရှိကြောင်း သိရှိရပါတယ်။ ဒုတိယမေးခွန်းနှင့်ပတ်သက်၍ ဘဏ္ဍာရေးဝန်ကြီးဌာန၏ သဘောထားမှတ်ချက်မှာ အောက်ပါ အတိုင်းဖြစ်ပါတယ်။ ဘဏ္ဍာရေးဝန်ကြီးဌာနအောက်ရှိ နိုင်ငံပိုင်ဘဏ်များအနေဖြင့် အစိုးရနှင့် ပုဂ္ဂလိက ကဏ္ဍမှရရှိသည်အပ်ငွေများအား အကျိုးအမြတ်ရရှိရေးအတွက် ပုဂ္ဂလိကစီးပွားရေးလုပ်ငန်း များအား ချေးငွေထုတ်ပေးခြင်း၊ စိုက်ပျိုးရေးကဏ္ဍချေးငွေများကို မြန်မာ့လယ်ယာဖွံ့ဖြိုးရေးဘဏ် (MADB) မှတစ်ဆင့် ချေးငွေထုတ်ပေးခြင်း၊ အသေးစားနှင့်အလတ်စား စီးပွားရေးလုပ်ငန်းများသို့ အသေးစားနှင့်အလတ်စားစက်မှုလုပ်ငန်းဖွံ့ဖြိုးရေးဘဏ်(SMIDB) မှတစ်ဆင့် ချေးငွေထုတ်ချေးပေး ခြင်းများကို ဆောင်ရွက်ပေးလျက်ရှိပါတယ်။ နိုင်ငံပိုင်ဘဏ်များသည် ထုတ်ချေးငွေများအားစိစစ်၍ ခိုင်မာမှသာ ထုတ်ချေးရခြင်း၊ နိုင်ငံတော်၏မူဝါဒအရ အတိုးနှုန်းသက်သာစွာဖြင့် အချို့သောချေးငွေ များကို ထုတ်ချေးရခြင်းတို့ကြောင့် အရှုံးပေါ်ရခြင်းဖြစ်ပါတယ်။ ထိုသို့အရှုံးပေါ်ပါက သာမန်အားဖြင့် နိုင်ငံတော်က ထောက်ပံ့ငွေထုတ်ပေးခြင်းဖြင့် ဖြည့်ဆည်းရပါတယ်။ ယခုအခါ နိုင်ငံပိုင်ဘဏ်များ အနေဖြင့် ဝင်ငွေတိုးတက်မှုရရှိစေရန်၊ အသုံးစရိတ်များကာမိစေရန်အတွက် Treasury Bill Auction နှင့် Deposit Auction တို့တွင် ပါဝင်ဆောင်ရွက်စေခြင်း၊ ဘဏ်ဝန်ဆောင်မှုလုပ်ငန်းများ တိုးမြှင့် ဆောင်ရွက်ခြင်း၊ အရည်အသွေးပြည့်မီသောချေးငွေများကို ထုတ်ချေးနိုင်ရန် ဆောင်ရွက်လျက်ရှိ ကြောင်း သိရှိရပါတယ်။ တတိယမေးခွန်းကတော့ မြန်မာနိုင်ငံတော်ဗဟိုဘဏ်နှင့် သက်ဆိုင်ပါတယ်ခင်ဗျာ။ အဲဒါကြောင့် မို့လို့ မြန်မာနိုင်ငံတော်ဗဟိုဘဏ်ကနေပြီးတော့ တိုက်ရိုက်ဖြေဆိုမှာဖြစ်ပါတယ်။ မြန်မာနိုင်ငံတော် ဗဟိုဘဏ်ကနေပြီးတော့ တင်းကြပ်တဲ့ အခုလို ငွေကြေးဖောင်းပွမှုဖြစ်နေတဲ့အချိန်မှာ တင်းကြပ်တဲ့ ငွေကြေးမူဝါဒလိုခေါ်တဲ့ Contractionary Monetary Policy ကို ကျင့်သုံးလျက်ရှိပါတယ်။ ဒီ Contractionary Monetary Policy o njęzņ:odssalos mascosso. Deposit Auction ဒီစနစ်ထဲမှာရှိတဲ့ ငွေကြေး Liquidity ကို Sucked လုပ်ပြီးတော့ ကျွန်တော်တို့ နှုတ်ယူရပါတယ်။ အဲဒီလိုနှုတ်ယူတဲ့အခါမှာ Deposit Auction နည်းကလည်း နည်းလမ်းတစ်ခုဖြစ်ပါတယ်။ တခြား နည်းလမ်းတွေကလည်း အများကြီးရှိပါတယ်။ ဥပမာဆိုရင် နောက်ထပ်နည်းလမ်းတစ်ခုရှိတဲ့ Result requirements ကိုလည်း မြန်မာနိုင်ငံတော်ဗဟိုဘဏ်ကနေဆောင်ရွက်လျက်ရှိပါတယ်။ ဒီထဲမှာ Open Market Operation mood OMO $OS:S:M60s? Secondary Bound Market မရှိသေးတဲ့အတွက် မြန်မာနိုင်ငံတော်ဗဟိုဘဏ်က ဆောင်ရွက်နိုင်ခဲ့ခြင်းမရှိသေးပေမယ့် Secondary Bound Market ကို ဖြစ်လာနိုင်ဖို့အတွက် Treasury Bill Auction ကို စတင်ခဲ့ပြီးဖြစ်ပါတယ်။ အဲဒီမှာ မြန်မာနိုင်ငံတော်ဗဟိုဘဏ်ကနေပြီးတော့ Deposit Auction ကို ဆောင်ရွက်လျက်ရှိ တဲ့အချိန်မှာ နိုင်ငံပိုင်ဘဏ်များဖြစ်တဲ့ အဓိကကတော့ မြန်မာ့စီးပွားရေးဘဏ်ကနေပြီးတော့ Deposit Auction occhi:segoodsalgo: en casos? Gļoz8:93:69:30 aosos Liquidity အများကြီးရှိတဲ့အတွက် ငွေကြေးအမြောက်အများနဲ့ အောက်ဈေးနဲ့ဝင်ပြီးတော့ ဝင်ရောက်ယှဉ်ပြိုင်ခဲ့ တာကို ကြုံတွေ့ခဲ့ရမှာဖြစ်ပါတယ်။ ဒါပေမယ့် အခုအချိန်မှာတော့ မြန်မာ့စီးပွားရေးဘဏ်ကို Competitive Bidder အနေနဲ့ မဟုတ်ဘဲ Non-Competitive Bidder အနေနဲ့ ထားရှိပြီးဖြစ်ပါတယ်။ Non-Competitive Bidder ဆိုတဲ့ အဓိပ္ပာယ်ကတော့ ဘာလဲဆိုတော့။ လေလံကိုတော့ လာလို့ ရတယ်။ ဒါပေမယ့် လေလံမှာ Use Setting လုပ်တဲ့အချိန်မှာ မြန်မာ့စီးပွားရေးဘဏ်ကို ဝင်ပြီးတော့ Use Setting ယှဉ်ပြိုင်ခွင့်ကို မပေးတဲ့အတွက် နောက်ပိုင်းမှာ Deposit Auction တွေမှာ ဘာဖြစ် သွားလဲဆိုတော့ အတိုးနှုန်းတွေက လေလံမှာတက်သွားပြီးတော့ ပုဂ္ဂလိကဘဏ်တွေလည်း အများ အပြားဝင်ရောက်လာတာကို တွေ့ရှိရမှာဖြစ်ပါတယ်။ အဲဒါကြောင့်မို့လို့ မြန်မာနိုင်ငံတော်ဗဟိုဘဏ် အနေနဲ့ မြန်မာ့စီးပွားရေးဘဏ်ကို Non-Competitive Bidder လုပ်ပြီးတဲ့နောက်ပိုင်းမှာ Deposit Auction က တဖြည်းဖြည်းနဲ့ ပိုပြီးတော့ အောင်မြင်လာတာတော့ တွေ့ရပါတယ်။ အဲဒီမှာ နောက်ထပ် မေးခွန်းက ပုဂ္ဂလိကဘဏ်တွေကို Liquidity စုပ်ယူပြီးတော့ မြန်မာ့စီးပွားရေးဘဏ်ကဲ့သို့သော နိုင်ငံတော်ဘဏ်ကို Liquidity မစုပ်ယူခဲ့လို့ရှိရင်လည်း Liquidity ပိုပြီးတော့ ဈေးကွက်ထဲမှာ များနေပြီးတော့ ဒီ Military Policy ကို သေချာအောင်မလုပ်နိုင်တာကို တွေ့ရှိရပါတယ်။ အဲဒါကြောင့် မို့လို့ ပုဂ္ဂလိကဘဏ်တွေမှာရှိတဲ့ ငွေကြေးများသာမကဘဲ မြန်မာ့စီးပွားရေးဘဏ်ကဲ့သို့သော နိုင်ငံတော်ပိုင်ဘဏ်တွေမှာရှိတဲ့ ငွေကြေးတွေကိုလည်း စုပ်ယူနိုင်မှသာ Liquidity တွေ စုပ်ယူနိုင်မှသာ Deposit Auction G90€Ggyfes=988:co? Competitive Military Policy ကိုလည်း အကောင်အထည်ဖော်ဆောင်နိုင်မှာဖြစ်ပါတယ်။ အဲဒါကြောင့်မို့လို့ ဒီတင်းကြပ်တဲ့ငွေကြေး Policy ကို အကောင်အထည်ဖော်ဆောင်နိုင်အောင်လို့ မြန်မာ့စီးပွားရေးဘဏ်ကို Competitive Bidder salge suposobNon-Competitive Bidder sagode 00:58: Deposit Auction ကိုလည်း ပမာဏနှစ်ဆတိုးပြီးတော့ ဆောင်ရွက်လျက်ရှိပါကြောင်း လေးစားစွာဖြင့် ဖြေကြားအပ်ပါ တယ်ခင်ဗျား။</speech>
<speech><mp id="212">ဦးအုန်းငွေ(မြောင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး ခင်ဗျား။ နည်းဥပဒေ ၁၄၄ နည်းဥပဒေခွဲ(ဃ)အရ ဆက်စပ်မေးခွန်း မေးခွင့်ပြု ပါ။ ကျွန်တော် မေးမယ့်အခါမှာတော့ဆက်စပ်မေးခွန်းနှစ်ခုမှာ စောစောက ဗဟိုဘဏ်က ဒုတိယဥက္ကဋ္ဌကြီး ဖြေကြားသွားတဲ့ ဘဏ္ဍာရေး ဝန်ကြီးဌာနအပိုင်းနှင့် ဗဟိုဘဏ်အပိုင်း နှစ်ပိုင်းပဲ ပါမှာဖြစ်ပါတယ်။ အဲဒါကတော့ ဒီနေ့ ဒေါ်လာ ဈေးတွေက တရိပ်ရိပ်တက်လာပြီးတော့ ၁၃၀၀ ကျပ်ဝန်းကျင်ဖြစ်နေတယ်လို့ သိရပါတယ်။ ဒီကိစ္စ နှင့်ပတ်သက်ပြီး နိုင်ငံတော်ဘဏ်တွေက စောစောက ကျွန်တော် မေးခဲ့သလို ရင်းနှီးမြှုပ်နှံမှု မလုပ်နိုင်လို့ အရှုံးပေါ်နေတဲ့ကိစ္စတွေဟာ ဒီဒေါ်လာဈေးကွက်နှင့် ဆက်စပ်မှုရှိ/မရှိ။ နောက်မေးခွန်း တစ်ခုက အများပြည်သူအပ်နှံငွေ စုစုပေါင်းရဲ့ ငွေသား ၁၀ ရာခိုင်နှုန်းကို ဗဟိုဘဏ်မှာ အပ်ရမယ်လို့ မူလက သတ်မှတ်ထားတာရှိပါတယ်။ ဒါပေမယ့် ယခုအခါမှာတော့ စမ်းသပ်ချက်အနေနဲ့ ၅ ရာခိုင်နှုန်းသာ သတ်မှတ်ပြီးတော့ စမ်းသပ်နေတယ်လို့လည်း တာဝန်ရှိသူများ ရှင်းပြချက်အရ သိရ ပါတယ်။ ဒီ ငွေသား ၅ ရာခိုင်နှုန်းပဲ အပ်ရင်တောင်မှ ဒီနေ့အနေအထားမှာ ကျပ်ဘီလီယံပေါင်း ၁၂၀၀၀ လောက် ငွေသားရှိမှာဖြစ်ပါတယ်။ အဲဒီတော့ ၁၂၀၀၀ ကျပ်ဘီလီယံကျော်ရှိတဲ့ ငွေသား တွေကို ဗဟိုဘဏ်အနေနဲ့ ငွေကြေးကိုင်တွယ်ထိန်းသိမ်းမှုမှာ ဘယ်လိုဆောင်ရွက်ထားတယ်ဆိုတာ သိရှိလိုပါကြောင်း ဥက္ကဋ္ဌကြီးမှတစ်ဆင့် ထပ်ဆင့်မေးခွန်းများ မေးမြန်းအပ်ပါတယ်ခင်ဗျား။ ဦးဆက်အောင်(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)။ ။လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ မြန်မာနိုင်ငံငွေကြေးဟာ လွန်ခဲ့တဲ့ တစ်လလောက်က တော်တော်လေးကို ငြိမ်သက်သွားတာကို တွေ့ရှိရပါတယ်။ နောက်ပိုင်းမှာ ဘယ်လိုဖြစ်လာသလဲဆိုတော့ တရုတ် ရင်မင်ဘီ(Renminbilu တရုတ်နိုင်ငံမှာ Devdlue လုပ်ချ လိုက်ပါတယ်။ အဲဒီ Devdue လုပ်ချလိုက်တဲ့အချိန်မှာ နိုင်ငံတိုင်းမှာရှိတဲ့ နိုင်ငံတော်တော်များများက ငွေကြေးတွေကလည်း တော်တော်လေးကို ပြုတ်ကျသွားတာကို တွေ့ရှိရပါတယ်။ အဲဒါ ဘယ်အချိန် ကစပြီးတော့လဲဆိုတော့ လွန်ခဲ့တဲ့အပတ်ကနေစပြီးတော့ ငွေကြေးကမောက်ကမ တစ်ကမ္ဘာလုံးမှာ ဖြစ်ခဲ့ရပါတယ်။ အဲဒီမှာလည်း တရုတ်နိုင်ငံမှာလည်း Stop Market Crush တွေဖြစ်ပါတယ်။ အမေရိကန်နိုင်ငံမှာလည်း အခု လောလောဆယ်မှာပင် Stop Market တော်တော်လေးကို Sel-Off တွေဖြစ်နေတာကို တွေ့ရှိရမှာ ဖြစ်ပါတယ်။ ဒါပေမယ့် ဒီအချိန်မှာ မနေ့တစ်နေ့က စပြီးတော့ ကျွန်တော်တို့ မြန်မာနိုင်ငံမှာ တော်တော်လေး တည်ငြိမ်လာတာကို တွေ့ရှိရပါတယ်။ ငွေကြေးဟာ ၃၀၀ နီးပါးလောက်ရောက်နေပြီးတော့မှ ပြန်ပြီးတော့ အခု ၈၃ နှင့် ၈၅ ကြားကို ပြန်ပြီးတော့ ကျလာတာတွေ့ရှိရမှာဖြစ်ပါတယ်။ အဲဒါကတော့ တရုတ်နိုင်ငံငွေကြေး Devdlue လုပ်ချပြီးတဲ့အချိန်မှာ အမေရိကန်နိုင်ငံ Rate အနေနဲ့ ၂၀၁၅ ခုနှစ် ဒီနှစ် စက်တင်ဘာလမှာ ကြိုတင်စီစဉ်ထားတဲ့ Interest's High, Interest's Rate ကို တက်မယ်ဆိုတဲ့ကိစ္စကို သူတို့နိုင်ငံငွေကြေး ပိုပြီးတော့ တက်လာလို့ရှိရင် တရုတ်နိုင်ငံနှင့် ယှဉ်လို့မရနိုင်မှာစိုးတဲ့အတွက် ဒီငွေကြေးတက်မှုကို သူတို့ရပ်ဆိုင်းထားမယ်ဆိုတဲ့ Sign တွေပြလာတာဖြစ်တဲ့အတွက် အမေရိကန်ငွေကြေးက ပိုပြီးတော့ ကမ္ဘာမှာ မြင့်တက်မှုကနေ ပြီးတော့ ပိုပြီးတော့ တဖြည်းဖြည်း Eqse ဖြစ်သွားတဲ့သဘောကိုတွေ့ရတဲ့အတွက် မြန်မာနိုင်ငံမှာလည်း ဒီအကျိုးသက်ရောက်မှုတွေကြောင့် အမေရိကန်ဒေါ်လာဈေးနဲ့ပတ်သက်တဲ့ မြန်မာငွေဈေးက တဖြည်းဖြည်းနဲ့ အခုလောလောဆယ်မှာတော့ ပြန်လည်တည်ငြိမ်နေတာကို တွေ့ရှိရမှာဖြစ်ပါတယ်။ ဒီဒေါ်လာငွေကြေးနဲ့ မြန်မာနိုင်ငံဘဏ်များရဲ့ ရင်းနှီးမြှုပ်နှံမှုနဲ့ ဘာဆိုင်လဲဆိုတော့ ဘဏ်တွေရဲ့ ရင်းနှီးမြှုပ်နှံမှုဆိုတဲ့ကိစ္စက ဘဏ်တွေကနေပြီးတော့ တခြား Project တွေ၊ စီမံကိန်းလုပ်ငန်းတွေကို သွားပြီးတော့ ရင်းနှီးမြှုပ်နှံတာမဟုတ်ပါဘူး။ စီမံကိန်းလုပ်ငန်းတွေ လုပ်မယ့်ကုမ္ပဏီတွေကို ငွေချေး တာဖြစ်တဲ့အတွက် ဘဏ်တွေအားလုံးကို Intermedic Re-role ရှိတယ်လို့ ခေါ်ကြတာဖြစ်ပါတယ်။ အဲဒါကြောင့်မို့လို့ ဘဏ်တွေအနေနဲ့ကတော့ ဒီလိုမျိုးငွေကြေးဖောင်းပွမှုဖြစ်တဲ့အချိန်မှာ အပြင် ရင်းနှီးမြှုပ်နှံမှုတွေမလုပ်ချင်တော့လို့ရှိရင်တော့ နိုင်ငံပိုင်ဘဏ်တွေအနေနဲ့ ပုဂ္ဂလိကဘဏ်တွေကို ငွေချေးရတာမှာ အနည်းငယ်လျော့နည်းသွားမှာဖြစ်ပါတယ်။ ဒါပေမဲ့ မြန်မာနိုင်ငံမှာ ငွေကြေးဖောင်းပွ မှုတွေ တဖြည်းဖြည်းနဲ့ တက်လာတာဖြစ်တဲ့အတွက် ဒီငွေကြေးဖောင်းပွမှုကို ဗဟိုဘဏ်အနေနဲ့ ထိန်းသိမ်းနေတာဖြစ်တဲ့အတွက် ဒီချေးငွေတက်ခြင်းက လျော့ပါးအောင်လုပ်တယ်ဆိုတဲ့ အခြေအနေ ကလည်း ငွေကြေးဖောင်းပွမှုကို ပိုပြီးတော့ ထိန်းချုပ်နိုင်တဲ့ ကိစ္စရပ်တစ်ရပ်ဖြစ်တဲ့အတွက် နိုင်ငံပိုင် ဘဏ်တွေအနေနဲ့ ပုဂ္ဂလိကပိုင်ဘဏ်တွေက ငွေကြေးချေးတာ Credit Growth လျော့သွားလာ လို့ရှိရင် ငွေကြေးဖောင်းပွမှုကိုပိုပြီးတော့ ထိန်းချုပ်နိုင်တဲ့သဘောလည်းရှိတာကို တွေ့ရှိရမှာဖြစ်ပါတယ်။ အဲဒီအချိန်မှာ အခုနတုန်းက ကိုယ်စားလှယ်တော်ကြီးပြောသွားတာက Result requirements calos 10 Percent moşê:com 5 percent appszoogd, uossofulosafn Result requirements ဆိုတာကတော့ ကျွန်တော် ပထမမေးခွန်းတုန်းက ဖြေကြားတဲ့အတိုင်း ငွေကြေး ဖောင်းပွမှုကို ထိန်းချုပ်တဲ့အချိန် မှာ Deposit Auction အနေနဲ့ ဒီစနစ်ထဲကရှိတဲ့ ငွေကြေးတွေကို Suck Up လုပ်ပြီးတော့ စုပ်ယူရပါတယ်။ နောက်ပြီးတော့ Result requirements ဆိုတော့ သဘော ကတော့ ပုဂ္ဂလိကဘဏ်တွေအနေနဲ့ နိုင်ငံပိုင်ဘဏ်တွေက ငွေချေးနိုင်တဲ့အင်အားကို ထိန်းချုပ်ပစ်တာ ဖြစ်ပါတယ်။ အဲဒီလို ငွေချေးနိုင်တဲ့ အင်အားထိန်းချုပ်မှသာ ဒီငွေကြေးဖောင်းပွမှုကို တိုက်ရိုက် Effect မရှိတော့မှာ ဖြစ်ပါတယ်။ အဲဒီလို ငွေချေးနိုင်အား ထိန်းချုပ်ဖို့အတွက် ကျွန်တော်တို့ကနေပြီးတော့ဘဏ်တွေမှာရှိတဲ့ ငွေကြေးရဲ့ 5 Percent ကို မြန်မာနိုင်ငံတော်ဗဟိုဘဏ်မှာ Cash အနေနဲ့ ထားရမယ်ဆိုပြီးတော့ ကျွန်တော်တို့က ကြေညာထားတာ ဖြစ်ပါတယ်။ အဲဒီမှာ မြန်မာနိုင်ငံတော် ဗဟိုဘဏ်အနေနဲ့ Cush Management ကို အခုနတုန်းက ဘယ်လိုလုပ်သလဲဆိုတဲ့ ပြောလို့ရှိရင် ကျွန်တော်တို့အနေနဲ့ အခုလောလောဆယ်မှာတော့ ဘဏ်တွေအနေနဲ့ Result requirements ကိုလိုက်နာပြီးတော့ မြန်မာနိုင်ငံတော် ဗဟိုဘဏ်မှာလာပြီးတော့ Cush လာထားမယ့် ဘဏ်တွေကို ကျွန်တော်တို့က ကြိုဆိုပါတယ်။ Cash တွေကိုလည်း အကုန်လုံးလက်ခံနေပါတယ်။ ဒါပေမဲ့ Cash တွေကို တချို့ဘဏ်တွေကနေပြီးတော့ ငွေသား Small Notes လေးတွေနဲ့ လာပြီးတော့ ထားမယ် ဆိုပြီးတော့ ပြောပါတယ်။ မြန်မာနိုင်ငံတော် ဗဟိုဘဏ်ကနေပြီးတော့ တကယ်လို့သာ ဘဏ်တွေ အားလုံးက Small Notes အနေနဲ့သာ ဗဟိုဘဏ်ကို လာထားမယ်ဆိုရင် ပြီးတွင်းဈေးကွက်ထဲမှာ Small Notes တွေ ရှားပါးသွားပြီးတော့ ငွေကြေးပြန်အမ်းတဲ့အချိန်မှာ တော်တော်ဒုက္ခတွေ၊ ပြဿနာ တွေဖြစ်လာမှာစိုးတဲ့အတွက် Small Notes တွေတော့ လက်မခံပါဘူး။ အဲဒါကြောင့်မို့လို့ Big Note တွေဖြစ်တဲ့ ၅၀၀၀ တန်၊ ၁၀၀၀၀ တန်တွေကို အချိန်မရွေး Result requirements ပြည့်သည်အထိ ကျွန်တော်တို့ဆီမှာ လာထားခွင့်ရှိတယ် ဆိုပြီးတော့ မြန်မာနိုင်ငံတော်ဗဟိုဘဏ်ကလည်း ကြေညာ ထားပြီး ဖြစ်ပါတယ်။ အဲဒါကြောင့်မို့လို့ မြန်မာနိုင်ငံတော်ဗဟိုဘဏ်အနေနဲ့ Cash Management ကိုလည်း သေသေချာချာပြု လုပ် ဆောင်ရွက်လျက်ရှိကြောင်းကို လေးစားစွာဖြင့် ဖြေကြားအပ်ပါတယ် ခင်ဗျား။</speech>
</Q-A>
<Q-A>
<title>YCDC မှ ရန်ကုန်တိုင်းဒေသကြီး ပြင်ပကားများအတွက် ကောက်ခံသော မြို့ဝင်ကြေး၊ မြို့ ထွက်ကြေး များကို အနယ်နယ်အရပ်ရပ်မှ တိုင်းရင်းသားပြည်သူများအတွက် ဖြေလျှော့ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">မြဝတီမဲဆန္ဒနယ်မှ ဦးသန်းဦး မေးမြန်းဖို့ဖြစ်ပါတယ်။။</speech>
<speech><mp id="198">ဦးသန်းဦး(မြဝတီမဲဆန္ဒနယ်)</mp>အားလုံးမင်္ဂလာပါ။ ပြည်သူ့လွှတ်တော်ဥက္ကဋ္ဌကနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့်အဖွဲ့အစည်းဝင်များ၊ ဖိတ်ကြားထားသော ဧည့်သည်တော်များ ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဦးစွာဆုမွန်ကောင်းတောင်း အပ်ပါတယ်။ ကျွန်တော်ကတော့ ကရင်ပြည်နယ်၊ မြဝတီမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသန်းဦးဖြစ်ပါတယ်။ ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး၊ ရန်ကုန်မြို့ဟာ စီးပွားရေးမြို့တော် ဖြစ်တဲ့အပြင် တစ်ချိန်က မြန်မာနိုင်ငံရဲ့မြို့တော်ဖြစ်တာနဲ့အညီ ရုပ်ဝတ္တုပစ္စည်း ပြည့်စုံဖွံ့ဖြိုးတဲ့ နေရာလည်းဖြစ်ပါတယ်။ ရန်ကုန်မြို့ ကို မြန်မာပြည်တစ်နံတစ်လျားက တိုင်းရင်းသားများအနေနဲ့ လူမှုရေး၊ ကျန်းမာရေး၊ စီးပွားရေး၊ အစိုးရကိစ္စရပ်များ၊ တရားရေးနဲ့ ဥပဒေရေးရာ၊ ပြည်ပနိုင်ငံများသို့ ထွက်ခွာခြင်းစတဲ့ ကိစ္စရပ်တွေမှာ မဖြစ်မနေသွားရောက်ကြခြင်းများရှိပါတယ်။ ယခုအခါ ရန်ကုန် မြို့တော်အတွင်းမှာ ယာဉ်ကြောပိတ်ဆို့မှုကို ဖြေရှင်းတဲ့အနေနဲ့ နယ်အသီးသီးမှမှတ်ပုံတင်ထားတဲ့ ကားတွေကို တစ်တန်အောက်ကို မြို့ဝင်ကြေး ၄၀၀၀ ကျပ်ဖြင့်လည်းကောင်း၊ ရန်ကုန်မြို့တွင်းနေထိုင် ကြာညောင်းခဲ့တဲ့ ကာလကိုပါထည့်ထွက်ပြီးတော့ တစ်နေ့ ၄၀၀၀ ကျပ်နှုန်းဖြင့်လည်းကောင်း မြို့ထွက် ကြေးကောက်ခံနေမှုများဟာ တိုင်းရင်းသားပြည်သူများအနေနဲ့ ခွဲခြားဆက်ဆံခံရမှုနဲ့ မကျေနပ်မှုများ ရှိလာတယ်လို့ ကြားသိရပါတယ်။ ယာဉ်ကြောကျပ်တည်းမှုကို ယခုကဲ့သို့ ဟန့်တားဖြေရှင်းမှုဟာ စီမံ ခန့်ခွဲမှုတစ်ခု အမှန်ဖြစ်တယ်လို့ ယူဆလို့မရနိုင်ပါဘူး။ သို့ဖြစ်ပါ၍ YCDC ရန်ကုန်မြို့တော်စည်ပင် သာယာရေးကော်မတီမှ ရန်ကုန်တိုင်းဒေသကြီး ပြင်ပကားများအတွက် ကောက်ခံတဲ့မြို့ဝင်ကြေး၊ နေထိုင်ကြာညောင်းတဲ့ကာလအပေါ် တွက်ချက်ကောက်ခံတဲ့ မြို့ထွက်ကြေးတွေကို အနယ်နယ်အရပ် ရပ်မှ တိုင်းရင်းသား ပြည်သူများအတွက် ဖြေလျှော့ရန်အစီအစဉ်ရှိ/မရှိ၊ မရှိပါက အဘယ်ကြောင့်ဖြစ် သည်ကို သိရှိလိုပါသဖြင့် မေးမြန်းအပ်ပါတယ်။ ကျေးဇူးတင်ပါတယ်။</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနက ပြန်လည်ဖြေကြားဖို့ ဖြစ်ပါတယ်။</speech>
<speech><agency id="69">ဦးကျော်ကျော်ဝင်း(ဒုတိယဝန်ကြီး၊ သမ္မတရုံးဝန်ကြီးဌာန-၁)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများ၊ ဧည့်သည်တော်ကြီး များ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဆုမွန်ကောင်းတောင်း နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ သမ္မတရုံးဝန်ကြီးဌာန-၁ မှ ဒုတိယဝန်ကြီး ဦးကျော်ကျော်ဝင်းဖြစ်ပါတယ်။ ကျွန်တော့်အနေနဲ့ ကရင်ပြည်နယ်၊ မြဝတီမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးသန်းဦးရဲ့မေးခွန်းနှင့်ပတ်သက်ပြီး ရန်ကုန်တိုင်းဒေသကြီးအစိုးရအဖွဲ့ရဲ့ ကိုယ်စား လေးစားစွာဖြေကြားသွားမှာ ဖြစ်ပါတယ်။ ခွင့်ပြုနိုင်ပါရန်လည်း ဥက္ကဋ္ဌကြီးထံ ပန်ကြားအပ်ပါ တယ်ခင်ဗျား။ ရန်ကုန်မြို့တော်စည်ပင်သာယာရေးကော်မတီသည် ၃၀-၁၀-၂၀၁၄ ရက်နေ့ ရန်ကုန် တိုင်းဒေသကြီးအစိုးရအဖွဲ့ အစည်းအဝေးဆုံးဖြတ်ချက်အရ ရန်ကုန်မြို့တော်စည်ပင်သာယာရေး ကော်မတီသို့ ဘီးခွန်ဆောင်ထားခြင်းမရှိသည့် ရန်ကုန်တိုင်းဒေသကြီးပြင်ပနှင့် မြို့တော်နယ်နိမိတ်ပြင်ပ မှ မော်တော်ယာဉ်များ မြို့တော်နယ်နိမိတ်အတွင်း ဝင်ရောက်မောင်းနှင်မှုများ ပိုမိုများပြားလာသည့်အတွက် အဆိုပါမော်တော်ယာဉ်များအား စိစစ်ကြပ်မတ်နိုင်ရန် ၂၆-၁၁-၂၀၁၄ ရက်နေ့ကစပြီး မြို့ဝင် ကြေးကောက်ခံခြင်းဖြစ်ပါတယ်။ ၂၀၁၃ ခုနှစ်၊ ရန်ကုန်မြို့တော်စည်ပင်သာယာရေးဥပဒေ ပုဒ်မ ၃၀၊ ပုဒ်မ ၃၁ ပါ ပြဋ္ဌာန်းချက်များအရ ရန်ကုန်မြို့တော်စည်ပင်သာယာရေးကော်မတီသည် ကော်မတီပိုင် လမ်းများပေါ်သို့ ဝင်ရောက်အသုံးပြု မောင်းနှင်ရပ်နားသည့် မြို့တော်နယ်နိမိတ်ပြင်ပမှ မော်တော်ယာဉ်များအပေါ် မြို့ဝင်ကြေးနှုန်းထား သတ်မှတ်ကောက်ခံရန် တာဝန်ရှိပါတယ်။ ယင်းသို့ မြို့ဝင်ကြေးကောက်ခံရာတွင်လည်း အများပြည်သူထိခိုက်မှု မရှိစေရေး၊ ကုန်စည်သယ်ဆောင်မှု ဝန်ထုပ်ဝန်ပိုးမဖြစ်စေရေးတို့အတွက် ခရီးသည်တင်ဘတ်စ်ကားများ၊ ဌာနဆိုင်ရာယာဉ်များ၊ အစိုးရ ဝန်ထမ်းကြိုပို့ယာဉ်များ၊ ကုန်တင်ဆောင်လာသည့် ကုန်တင်ယာဉ်များအား မြို့ဝင်ကြေးကောက်ခံခြင်း မှ ကင်းလွတ်ခွင့်ပြုထားပါတယ်။ ယင်းအပြင် သန်လျင်၊ မှော်ဘီ၊ တိုက်ကြီး စသည့်မြို့နယ်များမှာ ကုမ္ပဏီ၊ ပုဂ္ဂလိကဝန်ထမ်းကြိုပို့ယာဉ်များနှင့် ဒလမြို့နယ်၊ ဆိပ်ကြီးခနောင်တိုမြို့နယ်များမှ ဝင်ရောက် မောင်းနှင်သည့် မြို့တော်နယ်နိမိတ်ပြင်ပမှ မော်တော်ယာဉ်များကို နှုန်းထားတစ်မျိုးသတ်မှတ်၍ လည်းကောင်း၊ ရန်ကုန်တိုင်းဒေသကြီးအတွင်းရှိ မြို့တော်နယ်နိမိတ်ပြင်ပမှ မော်တော်ယာဉ်များကို နှုန်းထားတစ်မျိုးသတ်မှတ်၍လည်းကောင်း၊ ရန်ကုန်တိုင်းဒေသကြီးပြင်ပမှ မော်တော်ယာဉ်များကို နှုန်းထားတစ်မျိုး သတ်မှတ်၍လည်းကောင်း သင့်လျော်သည့်မြို့ဝင်ကြေးနှုန်ထားများဖြင့် ခွဲခြား သတ်မှတ်ကောက်ခံခြင်းသာဖြစ်ပါတယ်။ ရန်ကုန်တိုင်းဒေသကြီးပြင်ပနှင့် မြို့တော်နယ်နိမိတ်ပြင်ပမှ မော်တော်ယာဉ်များကို မြို့ဝင်ကြေး ကောက်ခံရာ၌လည်း မြို့နယ်နိမိတ်အတွင်းရှိ ကော်မတီပိုင်လမ်းများကို ဝင်ရောက်အသုံးပြု မောင်းနှင် သည့် ယာဉ်များကိုသာ မြို့ဝင်ကြေးကောက်ခံခြင်းဖြစ်ပါတယ်။ ဥပမာအားဖြင့် အနယ်နယ်အရပ်ရပ်မှ ရန်ကုန်မြို့သို့ နေ့စဉ်ဝင်ရောက်လျက်ရှိသော အဝေးပြေးခရီးသည်တင်ယာဉ်များအနေဖြင့် နေပြည်တော် အမြန်လမ်း၊ ရန်ကုန်-ပဲခူးလမ်းများကို အသုံးပြု မောင်းနှင်၍ အမှတ်(၃)လမ်းမှတစ်ဆင့် ရန်ကုန်မြို့ အတွင်းသို့ ဝင်ရောက်မှုများကိုလည်းကောင်း၊ ရန်ကုန်-ပြည်လမ်းမှတစ်ဆင့် ထောက်ကြန့်အနီးရှိ မြို့ရှောင်လမ်းမှ အမှတ်(၃)လမ်း၊ ယင်းမှတစ်ဆင့် ရန်ကုန်မြို့ သို့ ဝင်ရောက်သည့် မော်တော်ယာဉ်များ သည် အမှတ်(၃)လမ်းကို အဓိကအသုံးပြုပြီး ခရေပင်လမ်းနှင့် အမှတ်(၃)လမ်းဆုံမှတစ်ဆင့် အောင်မင်္ဂလာ အဝေးပြေးယာဉ်ရပ်နားစခန်းသို့ ဝင်ရောက်မှုများကိုလည်းကောင်း၊ မြို့ဝင်ကြေးကောက်ခံခြင်းမပြုပါကြောင်း တင်ပြလိုပါတယ်။ ရန်ကုန်မြို့တော်စည်ပင်သာယာရေးကော်မတီက မြို့တော်နယ်နိမိတ်ပြင်ပမှ မော်တော်ယာဉ်များ မြို့တော်နယ်နိမိတ်အတွင်းဝင်ရောက်၍ ကော်မတီပိုင်လမ်းများကို အသုံးပြု မောင်းနှင်ခြင်းအတွက် ဥပဒေနှင့်အညီ မြို့ဝင်ကြေးကောက်ခံလျက်ရှိသလို အခြားသော တိုင်းဒေသကြီးများ၊ ပြည်နယ်များရှိ စည်ပင်သာယာရေးအဖွဲ့များကလည်း ၎င်းတို့ တာဝန်ယူဆောင်ရွက်ရသည့် မြို့နယ်များ၊ လမ်းမကြီးများသို့ ဝင်ရောက်အသုံးပြု မောင်းနှင်သည့် ပြင်ပမှ မော်တော်ယာဉ်များကို ဥပဒေနှင့်အညီ မြို့ဝင်ကြေးကောက်ခံလျက်ရှိပါတယ်။ သို့ပါ၍ ရန်ကုန် တိုင်းဒေသကြီးပြင်ပမှ မော်တော်ယာဉ်များ၊ နယ်မှလာရောက်သည့် မော်တော်ယာဉ်များ ရန်ကုန် မြို့တော်စည်ပင်သာယာနယ်နိမိတ်အတွင်းရှိ ကော်မတီပိုင်လမ်းများကို ဝင်ရောက်အသုံးပြု မောင်းနှင် ခြင်းအတွက် မော်တော်ယာဉ်အမျိုးအစားအလိုက် လက်ရှိကောက်ခံနေသည့် မြို့ဝင်ကြေးနှုန်းထားများ အတိုင်း ဆက်လက်ကောက်ခံသွားမည်ဖြစ်သဖြင့် ကရင်ပြည်နယ်၊ မြဝတီမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးသန်းဦး မေးမြန်းသည့် ရန်ကုန်မြို့တော်စည်ပင်သာယာရေးကော်မတီက ရန်ကုန်တိုင်းဒေသကြီး ပြင်ပကားများအတွက် ကောက်ခံသော မြို့ဝင်ကြေး၊ နေထိုင်ကာလအပေါ် တွက်ချက်ကောက်ခံသော မြို့ဝင်ကြေးများကို ဖြေလျှော့ပေးရန် အစီအစဉ်မရှိပါကြောင်း ဖြေကြားအပ် ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
</Q-A>
<Q-A>
<title>ရန်ကုန်မြို့တွင်း ရောင်းချနေသော လမ်းလေးဈေးဆိုင်များ စနစ်တကျရှိရေးနှင့် နေ့လယ် ၃ နာရီမှ ည ၁၀ နာရီအထိ ရောင်းချခွင့်ပြုရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ကျောက်တံတားမဲဆန္ဒနယ်မှ ဦးစိုးဝင်း မေးမြန်းဖို့ဖြစ်ပါတယ်။</speech>
<speech><mp id="405">ဦးစိုးဝင်း (ကျောက်တံတားမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ အထူးဖိတ်ကြားထားသော ဧည့်သည်တော်များ အားလုံး နှလုံးစိတ်ဝမ်းအေးချမ်းကြပါစေလို့ မေတ္တာပို့သဂါရဝပြုအပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး၊ ကျောက်တံတားမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးစိုးဝင်း ဖြစ်ပါတယ်။ ကျွန်တော့်အနေနဲ့ ရန်ကုန်မြို့မှာ ရောင်းချနေတဲ့ လမ်းဘေးဈေးသည်များနဲ့ပတ်သက်ပြီးတော့ မေးခွန်းမေးမြန်းသွားမှာ ဖြစ်ပါတယ်။ ရန်ကုန်မြို့ဟာ နိုင်ငံရဲ့ စီးွားရေးမြို့တော်ဖြစ်ပြီးတော့ နိုင်ငံတကာကဧည့်သည်တွေ ဝင်ထွက်သွားလာရာ အဓိကမြို့ကြီးလည်းဖြစ်ပါတယ်။ မြို့ သာယာလှပရေး ဟာ အရေးကြီးသကဲ့သို့ စီးပွားရေးမြို့ဖြစ်တာနဲ့အညီ စည်ကားရန်လည်း လိုအပ်မည်ဖြစ်ပါတယ်။ ယခင် ပါလီမန်အစိုးရလက်ထက်တုန်းက ညဈေးတန်းများကို ညလုံးပေါက် ဖွင့်လှစ်မှုများရှိခဲ့ပါတယ်။ ဥပမာ လဟာပြင်ဈေးကဲ့သို့သော ဈေးတွေ၊ ကြည့်မြင်တိုင်ညဈေးတန်းကဲ့သို့ဈေးတွေ ဖွင့်လှစ်ပေးတာ ကိုတွေ့ရှိရပါတယ်။ မြန်မာ့ဆိုရှယ်လစ်လမ်းစဉ်ပါတီခေတ်မှာလည်း နေ့လယ် ၂ နာရီကနေ ည ၁၁နာရီအထိ ရောင်းချခွင့်ပေးထားတာကိုလည်း တွေ့ရှိရပါတယ်။ ဒါဟာလည်း ကျွန်တော်တို့ နဝတ၊ နယကလက်ထက်အထိ ဒီအချိန်အတိုင်းပဲ ရောင်းချခွင့်ပြုထားခဲ့ပါတယ်။ ယခုအခါမှာ နေ့လယ် ၃ နာရီကနေ ည ၈ နာရီအထိသာ ခွင့်ပြုထားတဲ့အတွက် ဈေးရောင်းချနေတဲ့သူတွေအနေနဲ့ ဆိုင်ဖွင့်ချိန်၊ ပိတ်ချိန်များနဲ့ ရောင်းချချိန်ဟာ ၃ ၊ ၄ နာရီ ပတ်ဝန်းကျင်သာ ရှိတဲ့အတွက် ၎င်းဈေးသည်များရဲ့ စားဝတ်နေရေးအတွက် အချိန်ကို တိုးမြှင့်ဖွင့်လှစ်ပေးနိုင်ရေးနဲ့ မြို့တော်သန့်ရှင်းသာယာလှပရေး အတွက်လည်း ဝိုင်းဝန်းကူညီ ဆောင်ရွက်နိုင်ရန်အတွက် ကြီးကြပ်ပြီးတော့ ဆောင်ရွက်ပေးဖို့ဟာ အရေးကြီးလိုအပ်ပါတယ်။ ကျွန်တော်တို့ အိမ်နီးချင်းနိုင်ငံတွေမှာလည်း လမ်းမကြီးတချို့မှာ ရောင်းချ ခွင့်ပြု ထားတာ တွေ့ရပါတယ်။ တချို့နိုင်ငံတွေမှာတော့ ညနေကနေပြီးတော့ ည ၁၀ နာရီလောက် အထိကို အခွန်အခပေးတဲ့ ဆိုင်တွေကို ရောင်းချခွင့်ပြုပြီးတော့ ည ၁၀ နာရီနောက်ပိုင်းမှာ လူမှု ဝန်ထမ်းဝန်ကြီးဌာနကနေ သူတို့ကျောင်းတွေကနေပြီးတော့ ထုတ်လုပ်တဲ့ပစ္စည်းတွေကို အခွန်အခမရှိ ညလုံးပေါက် ရောင်းချခွင့်ပြု ထားတာကိုလည်း တွေ့ရှိရပါတယ်။ ဒါကြောင့်မို့လို့ ကျွန်တော်တို့ ရန်ကုန် မြို့မှာရှိနေတဲ့ လမ်းဘေးဈေးသည်တွေအနေနဲ့လည်း စည်းကမ်းစနစ်တကျနဲ့ သန့်သန့်ရှင်းရှင်းရောင်းချမယ့်ဆိုင်တွေကို စနစ်တကျ ရောင်းချခွင့်ပြုရန်နှင့် လက်ရှိသက်မှတ်ထားသော ည ၈ နာရီ အစား ည ၁၀ နာရီခန့်အထိ ရောင်းချခွင့်ပြုနိုင်၊မပြုနိုင်ကို ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာမေးမြန်းအပ်ပါတယ်ခင်ဗျား။</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနက ပြန်လည်ဖြေကြားဖို့ ဖြစ်ပါတယ်။</speech>
<speech><agency id="69">ဦးကျော်ကျော်ဝင်း(ဒုတိယဝန်ကြီး၊ သမ္မတရုံးဝန်ကြီးဌာန-၁)</agency>ဆက်လက်၍ ကျွန်တော့် အနေနဲ့ ရန်ကုန်တိုင်းဒေသကြီး၊ ကျောက်တံတားမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုးဝင်း၏ မေးခွန်းနဲ့ပတ်သက်ပြီး ရန်ကုန်တိုင်းဒေသကြီးအစိုးရအဖွဲ့ရဲ့ ကိုယ်စား လေးစားစွာ ဖြေကြားသွားမှာ ဖြစ်ပါတယ်။ ခွင့်ပြုနိုင်ပါရန်လည်း ဥက္ကဋ္ဌကြီးထံ ပန်ကြားအပ်ပါတယ်ခင်ဗျား။ ရန်ကုန်မြို့တော်စည်ပင် သာယာရေးကော်မတီဟာ မြို့နယ်အသီးသီးမှာ ရောင်းချလျက်ရှိတဲ့ လမ်းဘေးဈေးသည်များကြောင့် ယာဉ်သွားလာမှုပိတ်ဆို့ခြင်း၊ အမှိုက်အညစ်အကြေးများ လမ်းပေါ်သို့စွန့်ပစ်ခြင်း၊ လမ်းသွား လမ်းလာများ အနှောင့်အယှက်ဖြစ်စေခြင်းနှင့် ပြည်သူလူထုစားသုံးရန်မသင့်တော်သော ကျန်းမာရေး နှင့်ညီညွတ်မှုမရှိသည့် အစားအသောက်များ ရောင်းချခြင်းစသည့် ဆိုးကျိုးများဖြစ်ပေါ်စေသည့် အတွက် နှစ်စဉ်ရရှိနေသည့် လမ်းဘေးပျံကျဈေးကောက် ငွေကျပ် ၀.၈ ဘီလီလျံအား အဆုံးအရှုံးခံ၍၁-၆-၂၀၁၅ ရက်နေ့မှစ၍ ဈေးကောက် ကောက်ခံခြင်းမပြုတော့ဘဲ လမ်းဘေးဈေးသည်များအား ရှ���်းလင်းခြင်း၊ စည်းကမ်းထိန်းသိမ်းခြင်းများကို ဆောင်ရွက်ခဲ့ပါတယ်။ မြို့တွင်းမြို့နယ်များရှိ အဓိကလမ်းမကြီးများတွင် လမ်းဘေးဈေးသည်များ စည်းကမ်းထိန်းသိမ်း မှုကို ရန်ကုန်မြို့တော်စည်ပင်သာယာရေးကော်မတီဌာနများမှ အင်အားများဖွဲ့၍ နေ့စဉ်ဆောင်ရွက် လျက်ရှိသကဲ့သို့ မြို့နယ်အလိုက် အဓိကကျသည့်လမ်းများဖြစ်သော ဥပမာ- ပြည်လမ်း၊ ကမ္ဘာအေး ဘုရားလမ်း၊ အင်းစိန်လမ်း၊ ဝေဇယန္တာလမ်း စသည့်လမ်းများပေါ်တွင် လမ်းဘေးဈေးသည်များရောင်းချမှုမရှိစေရေးအတွက် မြို့နယ်စည်ပင်သာယာရေးအုပ်ချုပ်ရေးမှူးရုံးများက တာဝန်ယူ စည်းကမ်းထိန်းသိမ်း ဆောင်ရွက်လျက်ရှိပါသည်။ သို့ရာတွင် မြို့တွင်းမြို့နယ်များရှိ အဓိက လမ်းမကြီးများဖြစ်သည့် ဗိုလ်ချုပ်အောင်ဆန်းလမ်း၊ အနော်ရထာလမ်း၊ မဟာဗန္ဓုလလမ်း၊ လမ်းမတော်လမ်း၊ ရွှေတိဂုံဘုရားလမ်း၊ ပန်းဆိုးတန်းလမ်းနှင့် ဗိုလ်အောင်ကျော်လမ်းတို့တွင် ဖြေလျော့ သည့်အနေဖြင့် ၁၅၀၀ နာရီမှ ၂၀းဝဝ နာရီအတွင်း ဈေးရောင်းချခွင့်ပြု ထားပြီး နံပါတ်တပ် လမ်းများနှင့် အခြားအမည်တပ်လမ်းတို့တွင် အဆိုပါလမ်း၌နေထိုင်သူများ၏ သဘောထားအပေါ် မူတည်၍ အချိန်ကန့်သတ်ချက်မထားဘဲ ရောင်းချခွင့်ပြု ထားပါတယ်။ သို့ပါ၍ လွှတ်တော် ကိုယ်စားလှယ်မေးမြန်းသည့် နေ့လယ် ၃၀၀ နာရီမှ ၁၀းဝဝ နာရီအထိ ရောင်းချခွင့်ပြုနိုင်ရေး အတွက် အစီအစဉ်ရှိ/မရှိ ကိစ္စနှင့်စပ်လျဉ်း၍ လမ်းအသုံးပြုသူများ အဆင်ပြေစွာ သွားလာနိုင်ရေးနှင့် ရန်ကုန်မြို့တော်စည်ပင်သာယာရေးကော်မတီမှ သန့်ရှင်းရေးဝန်ထမ်းများ လုပ်ငန်းလုပ်ဆောင်ရာတွင် အဆင်ပြေနိုင်ရေးအတွက် မြို့တွင်းမြို့နယ်များရှိ အဓိကလမ်းမကြီးများတွင် နေ့စဉ် နံနက် ၀၆းဝဝ နာရီ မှ ညနေ ၁၅းဝဝ နာရီထိ စည်းကမ်းထိန်းသိမ်း ကြပ်မတ်ဆောင်ရွက်လျက်ရှိပြီး ၁၅းဝဝ နာရီမှ ၂၀၀၀ နာရီအတွင်း ဖြေလျော့သည့်အနေဖြင့် ဈေးရောင်းချခွင့်ပြုထားပါကြောင်း ဖြေကြားအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
</Q-A>
<Q-A>
<title>ခန္တီးမြို့ ချင်းတွင်းမြစ်ကမ်း မြေထိန်းနံရံကို မည်သည့်ဘဏ္ဍာနှစ်တွင် အပြီးသတ်ဆောင်ရွက်ပေးမည်ကို သိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဦးလှထွန်း၊ ခန္တီးမဲဆန္ဒနယ်က မေးမြန်းဖို့ဖြစ်ပါတယ်။</speech>
<speech><mp id="242">ဦးလှထွန်း(ခန္တီးမဲဆန္ဒနယ်)</mp>အားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းနှင့် ပြည့်စုံကြပါစေကြောင်း ဆုမွန်ကောင်းရင်းနှုတ်ခွန်းဆက်သအပ်ပါတယ်။ လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ ကျွန်တော်တို့ ခန္တီးမြို့ဟာ ချင်းတွင်းမြစ်ရဲ့ သင်္ဘော၊ မော်တော်များ ဂိတ်ဆုံးခရိုင်မြို့တစ်မြို့ ဖြစ်ပါတယ်။ နိုင်ငံတော်အစိုးရအနေနဲ့ နိုင်ငံတော်ဖွံ့ဖြိုးတိုးတက်ရေးကို ရည်သန် ပြီး ထမံသီရေအားလျှပ်စစ်စီမံကိန်းကို နိုင်ငံကြီးတစ်နိုင်ငံနှင့် စာချွန်လွှာလဲလှယ်၍ ၁၉၆၂ ခုနှစ်ကနေ စတင်တိုင်းတာခဲ့ပါတယ်။ အဲဒီလိုတိုင်းတာတွက်ချက်မှုအရ ထမံသီရေအားလျှပ်စစ်စီမံကိန်း တည်ဆောက်ဖြစ်ရင် ခန္တီးမြို့ တစ်မြို့လုံးကို ရေလွှမ်းသွားမှာဖြစ်ပြီး ခန္တီးမြို့ဟာ ပြောင်းရွှေ့ရမယ့်အထဲမှာ ပါပါ တယ်။ အဲဒီလိုပြောင်းရွှေ့ရမှာဖြစ်တဲ့အတွက်ကြောင့်မို့လို့ တည်ဆောက်ရေးလုပ်ငန်းများကိုလည်း ရပ် ဆိုင်းခဲ့ရပါတယ်။ ထိုနည်းတူပဲ ချင်းတွင်းမြစ်ရဲ့ မြေထိန်းနံရံလည်း ဆောက်လုပ်ခဲ့ခြင်းမရှိတဲ့အတွက် ၁၉၉၁ ခုနှစ်မှာ ချင်းတွင်းမြစ်ရေတိုက်စားမှုကြောင့် မြို့ရဲ့ မျက်နှာဖုံး မြစ်ကမ်းဘေးရှိ တိုက်တာ အဆောက်အဦတွေ အလုံး ၄၀ လောက်ဟာ ရေတိုက်စားမျောပါခဲ့ရပါတယ်။ ၁၉၉ရ ခုနှစ်မှာ ဒုတိယ အကြိမ်၊ ၂၀၀၈ ခုနှစ်မှာ တတိယအကြိမ် ရေကြီးနစ်မြုပ်မှုတွေလည်း ကြုံခဲ့ရပါတယ်။ ယခု ကျွန်တော် တို့ ခေတ်ပြောင်းစနစ်ပြောင်း ဒီမိုကရေစီခေတ် ၂၀၁၄ ခုနှစ်ကျမှသာ ဒီစီမံကိန်းဟာ ဆိုင်းငံ့ရပ်ဆိုင်း တယ်ဆိုတာ သိရတဲ့အတွက်ကြောင့် ယနေ့အချိန်မှပဲ တည်ဆောက်ရေးလုပ်ငန်းတွေကို ကျွန်တော်တို့ ကြိုးစားပမ်းစားဆောင်ရွက်နေရပါတယ်။ နိုင်ငံတော်အစိုးရအနေနဲ့လည်း ချင်းတွင်းမြစ်မြေထိန်း နံရံကို ၂၀၁၄-၂၀၁၅ ဘဏ္ဍာရေးနှစ်မှာ ၈ သန်း၊ ၂၀၁၅-၂၀၁၆ ဘဏ္ဍာရေးနှစ်မှာ ၈ သန်းချမှတ် ပြီးတော့ မြေထိန်းနံရံတွေကို ဆောင်ရွက်ပေးမယ်လို့လည်း သိရပါတယ်။ ဒါကိုလည်း ပြည်သူလူထုရဲ့ ကိုယ်စား အထူးကျေးဇူးတင်ရှိပါတယ်။ မြေထိန်းနံရံ မြန်မြန်ဆန်ဆန်ဆောင်ရွက်ခြင်းမရှိရင် နောက်ထပ်လည်း ဒီလိုရေတိုက်စားမှုတွေ ကြုံ ကြိုက်ရမှာဖြစ်တဲ့အတွက်ကြောင့် ဒီမြေထိန်းနံရံတွေကို မည်သည့်ဘဏ္ဍာရေးနှစ်တွင် အပြီးသတ်ဆောင်ရွက်ပေးမည်ကို ပြည်သူ့လွှတ်တော်ဥက္ကဋ္ဌကြီးမှ တစ်ဆင့် လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">သက်ဆိုင်ရာဝန်ကြီးဌာနက ပြန်လည်ဖြေကြားဖို့ ဖြစ်ပါတယ်။</speech>
<speech>ဦးကျော်ကျော်ဝင်း (ဒုတိယဝန်ကြီး၊ သမ္မတရုံးဝန်ကြီးဌာ၁)။ ။ဆက်လက်၍ ကျွန်တော့် အနေနဲ့ စစ်ကိုင်းတိုင်းဒေသကြီး၊ ခန္တီးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးလှထွန်း၏ မေးခွန်းနှင့်ပတ်သက်ပြီး စစ်ကိုင်းတိုင်းဒေသကြီးအစိုးရအဖွဲ့ရဲ့ ကိုယ်စား လေးစားစွာနဲ့ဖြေကြားသွားမှာ ဖြစ်ပါတယ်ခင်ဗျား။ ခွင့်ပြုနိုင်ပါရန်လည်း ဥက္ကဋ္ဌကြီးထံ ပန်ကြားအပ်ပါတယ်ခင်ဗျား။ ပို့ဆောင်ရေး ဝန်ကြီးဌာန၊ ရေအရင်းအမြစ်နှင့်မြစ်ချောင်းများ ဖွံ့ဖြိုးတိုးတက်ရေးဦးစီးဌာနအနေဖြင့် ချင်းတွင်းမြစ် ရေလမ်းကြောင်း ဖွံ့ဖြိုးတိုးတက်ရေးအတွက် ပြည်ထောင်စုငွေလုံးငွေရင်းရန်ပုံငွေ၊ ပြည်ထောင်စုသီးသန့်ရန်ပုံငွေများဖြင့် ဆောင်ရွက်ပေးလျက်ရှိပြီး ကမ်းပြို ကာကွယ်ရေး လုပ်ငန်းများအတွက် တိုင်းဒေသကြီး/ ပြည်နယ်အစိုးရအဖွဲ့များ၏ မီးဘေးနှင့်သဘာဝဘေးအန္တရာယ် ကြိုတင်ကာကွယ်ရေး ငွေလုံးငွေရင်းရန်ပုံငွေဖြင့် နှစ်စဉ်ဆောင်ရွက်ပေးလျက်ရှိပါတယ်။ ခန္တီးမြို့ ချင်းတွင်းမြစ်ကမ်းပါး ထိန်းသိမ်းရေးအတွက် မြသိန်းတန်စေတီအနီး ကမ်းပြို ကာကွယ်ရေးလုပ်ငန်း ဆောင်ရွက်နိုင်ရန် ၂၀၁၅ ခုနှစ် ဧပြီလအတွင်း ကွင်းဆင်းတိုင်းတာစစ်ဆေးမှုများ ဆောင်ရွက်ခဲ့ပြီး ကမ်းပါးထိန်းသံကူ ကွန်ကရစ် မြေထိန်းနံရံအလျား ၁၈၀ ပေ တည်ဆောက်ခြင်းလုပ်ငန်းအတွက် ခန့်မှန်းကုန်ကျငွေ ၂၀၅.၀၀ သန်းအား ရန်ပုံငွေရရှိရေးတင်ပြထားရှိပါတယ်။ ရန်ပုံငွေရရှိပါက ခန္တီးမြို့၊ မြသိန်းတန်စေတီ အနီး ကမ်းပါးထိန်းသိမ်းရေးလုပ်ငန်းအား အလျင်အမြန် ဆောင်ရွက်ပေးသွားနိုင်မည်ဖြစ်ပါတယ်။ ဆက်လက်၍ ကျန်ရှိသောအပိုင်းများအားလည်း ဘဏ္ဍာရေးနှစ်အလိုက် စီမံချက်များရေးဆွဲ၍ တိုင်းဒေသကြီး မီးဘေးနှင့်သဘာဝဘေးအန္တရာယ် ကြိုတင်ကာကွယ်ရေးရန်ပုံငွေ အခြေအနေပေါ် မူတည်၍ လျာထားဆောင်ရွက်မည်ဖြစ်ပါကြောင်း ဖြေကြားအပ်ပါတယ်ခင်ဗျား။ အားလုံးကို ကျေးဇူး တင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ်ပြီးပါပြီ။</speech>
</Q-A>
</section>
<section value="Bill">
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော ၂၀၁၂ ခုနှစ်၊ ပြည်သူ့လွှတ်တော် ဆိုင်ရာဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ အတည်ပြုရန် လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် ၆ ဖြစ်ပါတယ်။ ပြည်သူ့လွှတ်တော်မှာ စတင်ဆွေးနွေးပြီး ပြင်ဆင်ချက်မရှိ အတည်ပြုခဲ့တဲ့ ၂၀၁၂ ခုနှစ်၊ ပြည်သူ့လွှတ်တော်ဆိုင်ရာဥပဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော်သို့ ပေးပို့ခဲ့ပါတယ်။ ဒီဥပဒေကြမ်းကို အမျိုးသားလွှတ်တော်က ပြင်ဆင်ချက်များဖြင့် ပြန်လည်ပေးပို့လာတဲ့အတွက် ၁၉-၈-၂၀၁၅ ရက်နေ့မှာ ၂၀၁၃ ခုနှစ်၊ ပြည်သူ့ လွှတ်တော်ဆိုင်ရာနည်းဥပဒေ ၁၉၃ နည်းဥပဒေခွဲ(က)အရ လွှတ်တော်သို့ အသိပေးပြီး ပြင်ဆင်ချက် မိတ္တူများကို ကိုယ်စားလှယ်များထံ ဖြန့်ဝေခဲ့ပြီးဖြစ်ပါတယ်။ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက် အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်များအနေဖြင့် မိမိပြင်ဆင်လိုတဲ့ အပိုဒ်၊ အပိုဒ် ခွဲ၊ အကြောင်းအရာ၊ အချက်အလက်များကို တိကျစွာရေးသားဖော်ပြ၍ ၂၁-၈-၂၀၁၅ ရက်နေ့ နောက် ဆုံးထားပြီး အမည်စာရင်းပေးပို့ကြရန် တောင်းခံခဲ့ပြီးလည်းဖြစ်ပါတယ်။ ယနေ့အထိ ပြင်ဆင်ချက်အဆိုတင်သွင်းလာတဲ့ ကိုယ်စားလှယ်တစ်ဦးမျှမရှိပါ။ ဒါကြောင့် ၂၀၁၂ ခုနှစ်၊ ပြည်သူ့လွှတ်တော် ဆိုင်ရာဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး အမျိုးသားလွှတ်တော်၏ ပြင်ဆင်ချက် အတိုင်း အတည်ပြုရန် လွှတ်တော်ရဲ့ သဘောထားရယူပါမယ်။ ယင်းဥပဒေကြမ်းကို အတည်ပြုရန် လွှတ်တော်က သဘောတူပါသလားခင်ဗျား။။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူသူရှိပါသလားခင်ဗျား။ သဘောမတူသူမရှိတဲ့အတွက် ၂၀၁၂ ခုနှစ်၊ ပြည်သူ့လွှတ်တော်ဆိုင်ရာ ဥပဒေကိုပြင်ဆင်သည့်ဥပဒေကြမ်းနှင့်စပ်လျဉ်း၍ အမျိုးသား လွှတ်တော်၏ ပြင်ဆင်ချက်သည် ဤဥပဒေကြမ်း၏ အစိတ်အပိုင်းဖြစ်ကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၉၄ အရ ဆက်လက်ဆောင်ရွက်သွားမည်ဖြစ်ကြောင်း ကြေညာပါတယ်။ (ဩဘာသံများ)။</speech>
<title>အမျိုးသားလွှတ်တော်က ပြင်ဆင်ချက်ဖြင့်ပြန်လည်ပေးပို့သောမော်တော်ယာဉ် ဥပဒေကြမ်း နှင့်စပ်လျဉ်း၍ အတည်ပြုရန် လွှတ်တော်၏ အဆုံးအဖြတ်ရယူခြင်း</title>
</bill>
<bill>
<speech type="speaker">အစီအစဉ် ရ ဖြစ်ပါတယ်။ ပြည်သူ့လွှတ်တော်မှာ စတင်ဆွေးနွေးပြီး ပြင်ဆင်ချက်ဖြင့် အတည်ပြုခဲ့တဲ့ မော်တော်ယာဉ်ဥပဒေကြမ်းကို အမျိုးသားလွှတ်တော်သို့ ပေးပို့ ခဲ့ပါတယ်။ ဒီဥပဒေကြမ်းကို အမျိုးသားလွှတ်တော်က ပြင်ဆင်ချက်များဖြင့် ပြန်လည်ပေးပို့လာတဲ့ အတွက် ၂၁-၈-၂၀၁၅ ရက်နေ့မှာ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၃ နည်းဥပဒေခွဲ(က)အရ လွှတ်တော်သို့အသိပေးပြီး ပြင်ဆင်ချက်မိတ္တူများကို ကိုယ်စားလှယ်များထံ ဖြန့်ဝေခဲ့ပြီး ဖြစ်ပါတယ်။ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော်ကိုယ်စားလှယ်များအနေဖြင့် မိမိပြင်ဆင်လိုတဲ့ အပိုဒ်၊ အပိုဒ်ခွဲ၊ အကြောင်းအရာ၊ အချက် အလက်များကို တိကျစွာရေးသားဖော်ပြ၍ ၂၄-၈-၂၀၁၅ ရက်နေ့ နောက်ဆုံးထားပြီး အမည်စာရင်း ပေးပို့ကြရန် တောင်းခံခဲ့ပြီးလည်းဖြစ်ပါတယ်။ ယနေ့အထိ ပြင်ဆင်ချက်အဆို တင်သွင်းလာတဲ့ ကိုယ်စားလှယ်တစ်ဦးမျှ မရှိပါ။ ဒါကြောင့် မော်တော်ယာဉ်ဥပဒေကြမ်းနှင့်စပ်လျဉ်းပြီး အမျိုးသား လွှတ်တော်၏ ပြင်ဆင်ချက်အတိုင်း အတည်ပြုရန် လွှတ်တော်ရဲ့ သဘောထားရယူပါမယ်။ ဒီဥပဒေကြမ်းကို အတည်ပြုရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် မော်တော်ယာဉ်ဥပဒေကြမ်းနှင့်စပ်လျဉ်း၍ အမျိုးသားလွှတ်တော်၏ ပြင်ဆင်ချက်သည် ဤဥပဒေကြမ်း ၏ အစိတ်အပိုင်းဖြစ်ကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၉၄ အရ ဆက်လက်ဆောင်ရွက်သွားမည်ဖြစ်ကြောင်း ကြေညာပါတယ်။ (ဩဘာသံများ)။</speech>
</bill>
<bill>
<title>ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီက စက်မှုလုပ်ငန်း ဥပဒေကြမ်းကို တင်သွင်းခြင်း</title>
<speech type="speaker">အစီအစဉ် ၈ ဖြစ်ပါတယ်။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၈၅ နည်းဥပဒေခွဲ(က) အရ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ က စက်မှုလုပ်ငန်းဥပဒေကြမ်း တင်သွင်းရန် ဖြစ်ပါတယ်။ ဥပဒေကြမ်းတင်သွင်းဖို့ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီအား ဖိတ်ခေါ်ပါတယ်။</speech>
<speech><mp id="372">ဦးကြည်သာ(အတွင်းရေးမှူး၊ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ)</mp>အားလုံးမင်္ဂလာပါခင်ဗျား။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော် ကတော့ ဂွမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကြည်သာဖြစ်ပြီး ပြည်သူ့လွှတ်တော်ရဲ့ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ အတွင်းရေးမှူးလည်း ဖြစ်ပါတယ်။ ကျွန်တော်တို့ကော်မတီအနေနဲ့ ဒီဥပဒေကြမ်းကို တင်သွင်းရတဲ့အတွက်ကြောင့် ကျွန်တော့်အနေနဲ့ ကော်မတီကိုယ်စား တင်သွင်းရခြင်းဖြစ်ပါတယ်။ စက်မှုလက်မှုဥပဒေ ရေးဆွဲပြဋ္ဌာန်းရခြင်းရဲ့ ရည်ရွယ်ချက်တွေကတော့ နံပါတ်(၁) စက်မှုကဏ္ဍ၌ စီမံခန့်ခွဲမှုစွမ်းရည်၊ ကုန်ပစ္စည်း အရည်အသွေး၊ စံချိန်စံညွှန်းပြဋ္ဌာန်းကျင့်သုံးရေး၊ ကုန်ထုတ်လုပ်မှုစွမ်းရည်၊ ကျွမ်းကျင်မှုအဆင့်အတန်း တိုးတက်ရေး၊ နည်းပညာအသစ်များလက်ခံကျင့်သုံးရေး၊ ဆန်းသစ်တီထွင်မှုကို ဦးစားပေးဆောင်ရွက်လာရေး၊ တွန်းအားပေးရန်နှင့် ပံ့ပိုးဆောင်ရွက်ပေးရန်။ နံပါတ်(၂) အပိုဒ် ၁ ပါစွမ်းရည်နဲ့ ကျင့်စဉ်များကို လျင်မြန်စွာ တိုးတက်လာစေရန် ရည်ရွယ်သည့် အခြေခံအဆောက်အအုံနှင့် ချင့်ချိန်ဆောင်ရွက်မှုများ၊ ဖြစ်ထွန်းပံ့ပိုးဆောင်ရွက်ရန်။ နံပါတ်(၃) စိုက်ပျိုးရေးကို အခြေခံသော စက်မှုလယ်ယာကဏ္ဍတိုးတက် စေရေးနဲ့ စက်မှုလုပ်ငန်းများကို တည်ထောင်ခြင်းဖြင့် စက်မှုနိုင်ငံတည်ဆောက်ရန်။ နံပါတ်(၄) ဆုတ်လွယ်တိုးမြှင့်လွယ်သော အသေးစားနှင့်အလတ်စား စက်မှုလုပ်ငန်းများ၏ မောင်းနှင်အားဖြင့် စက်မှုလုပ်ငန်းကြီးတည်ဆောက်ရန်ဆိုတဲ့ ရည်ရွယ်ချက်များ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်တို့ ပြည်ထောင်စုလွှတ်တော်က ပြီးခဲ့တဲ့နှစ်မှာ အတည်ပြု ပေးတဲ့ အသေးစားနှင့်အလတ်စား စက်မှုလုပ်ငန်းဥပဒေ၊ အိတ်စတီးမီး Low နဲ့လည်း ကျွန်တော်တို့ ယခုတင်သွင်းတဲ့ ဥပဒေကြမ်းဟာ ဆက်နွယ်မှုရှိတဲ့အတွက်ကြောင့် ကိုက်ညီမှုရှိစေရန် အချိန်တော် တော်များများ ထည့်သွင်းစဉ်းစားပေးရပါတယ်။ ဒါ့အပြင် အိတ်စတီးမီး law မှာကတော့ အသေးစား နှင့်အလတ်စားများသာဖြစ်ပြီး ယခု ကျွန်တော်တို့ ကော်မတီကတင်သွင်းတဲ့ ဥပဒေမှာကျတော့ စက်မှုဇုန်ကြီးများနဲ့ အကြီးစားစက်မှု လုပ်ငန်းကြီးများနဲ့လည်း ဆက်နွှယ်နေပါတယ်။ ဒါ့အပြင် ဒီနေ့ နိုင်ငံတော်မှာ စက်မှုလက်မှုကဏ္ဍအပြင် လယ်ယာစိုက်ပျိုးရေးကဏ္ဍ၊ သတ္တု ကဏ္ဍ၊ သစ်တောကဏ္ဍ၊ ပို့ဆောင်ရေးကဏ္ဍအသီးသီးမှာ ဆောင်ရွက်နေကြတဲ့ စက်မှုလုပ်ငန်းကြီးများနဲ့လည်း ဆက်နွယ်နေကြ တဲ့အတွက်ကြောင့် ကျွန်တော်တို့ဟာ ဒီဥပဒေကို ပြင်ဆင်ရေးဆွဲတဲ့နေရာမှာ တာဝန်ခံဝန်ကြီးဌာနဖြစ်တဲ့ စက်မှုဝန်ကြီးဌာနနဲ့လည်း အကြိမ်တော်တော်များများ ညှိနှိုင်းဆွေးနွေးပြီး ဖြစ်ပါတယ်။ သို့ဖြစ်ရာ ကျွန်တော်တို့ စက်မှုကော်မတီကတင်သွင်းသော စက်မှုလုပ်ငန်းဥပဒေကြမ်းအား ပြည်သူ့လွှတ်တော်မှ လက်ခံဆွေးနွေးပေးပါရန် တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>စက်မှုလုပ်ငန်းဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီက အစီရင်ခံစာ ဖတ်ကြား ရှင်းလင်းခြင်း</title>
<speech type="speaker">၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၈၅ နည်းဥပဒေခွဲ(ခ)အရ စက်မှုလုပ်ငန်းဥပဒေကြမ်းနှင့်စပ်လျဉ်းပြီး ပြည်သူ့လွှတ်တော်ဥပဒေကြမ်းကော်မတီရဲ့ စိစစ်တွေ့ရှိမှု အစီရင်ခံစာကို ဖတ်ကြားရှင်းလင်းရန် ဖြစ်ပါတယ်။ ဖတ်ကြားရှင်းလင်းဖို့ ဥပဒေကြမ်းကော်မတီအား ဖိတ်ခေါ်ပါတယ်။</speech>
<speech><mp id="305">ဦးခင်မောင်ညို (အဖွဲ့ဝင်၊ ဥပဒေကြမ်းကော်မတီ)</mp>ရိုသေလေးစားရပါသော ပြည်သူ့ လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စု ဒုတိယဝန်ကြီးများ အားလုံး မင်္ဂလာပါလို့ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်း ဒေသကြီး၊ ပေါက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်သူ့လွှတ်တော် ဥပဒေကြမ်း ကော်မတီဝင် ဦးခင်မောင်ညို ဖြစ်ပါတယ်။ ကျွန်တော့်အနေနဲ့ ဥပဒေကြမ်းကော်မတီရဲ့ ကိုယ်စား ကော်မတီ၏တာဝန်ပေးချက်အရ စက်မှုလုပ်ငန်းဥပဒေကြမ်းနှင့် စပ်လျဉ်းပြီး ပြည်သူ့လွှတ်တော် ဥပဒေကြမ်းကော်မတီရဲ့ လေ့လာတွေ့ရှိချက်အစီရင်ခံစာအား ဖတ်ကြားရှင်းလင်းသွားမှာ ဖြစ်ပါတယ်။ ၁။ ပြည်သူ့လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီက တင်သွင်းသော စက်မှုလုပ်ငန်းဥပဒေကြမ်းကို ပြည်ထောင်စုလွှတ်တော်ဆိုင်ရာ နည်းဥပဒေ ၈၀၊ နည်းဥပဒေခွဲ(က)အရ ပြည်သူ့လွှတ်တော်တွင် စတင်ဆွေးနွေးနိုင်ရန် ပြည်ထောင်စုလွှတ်တော်ရုံးက ပေးပို့လာပါသည်။ ၂။ ပြည်သူ့လွှတ်တော် ရင်းနှီးမြှုပ်နှံမှုနှင့်စက်မှုလက်မှုဖွံ့ဖြိုးတိုးတက်ရေးကော်မတီသည် ဤ ဥပဒေကြမ်းကို အောက်ပါရည်ရွယ်ချက်၊ ကျိုးကြောင်းဖော်ပြချက်များဖြင့် ရေးဆွဲလာခြင်းဖြစ်သည်ကို လေ့လာတွေ့ရှိရပါသည် - (က) စိုက်ပျိုးရေးကို အခြေခံသော စက်မှုလယ်ယာကဏ္ဍ တိုးတက်စေခြင်းနှင့် အကြီးစားစက်မှုလုပ်ငန်းများတည်ထောင်ခြင်းဖြင့် စက်မှုနိုင်ငံတည်ဆောက်ရန်၊ (ခ) မိုက်ခရို၊ အသေးစားနှင့် အလတ်စား စက်မှုလုပ်ငန်းများကို တိုးတက်သောနည်းပညာများဖြင့် ဖွံ့ဖြိုးစေပြီး နိုင်ငံတော်၏ စီးပွားရေးကို အရှိန်အဟုန်မြှင့်တင်ရန်၊ (ဂ) လူ့စွမ်းအား အရင်းအမြစ်များ ဖွံ့ဖြိုးတိုးတက်လာပြီး အလုပ်အကိုင် အခွင့်အလမ်းများနှင့် ပြည်သူတစ်ဦးချင်း၏ ပုံမှန်ဝင်ငွေ တိုးတက်စေရန်၊ (ဃ) ကျေးလက်ဒေသထွက်ကုန်ပစ္စည်းများ တန်ဖိုးမြှင့် ထုတ်လုပ်စေခြင်းဖြင့် ဆင်းရဲနွမ်းပါးမှုလျော့ချရန်၊ (င) သဘာဝအရင်းအမြစ်နှင့် သယံဇာတများအား ထိရောက်အကျိုးရှိစွာ အသုံးချပြီး ရေရှည်တည်တံ့ခိုင်မြဲသော စက်မှုလုပ်ငန်းများ ထူထောင်ရန်၊ (စ) ဆုတ်လွယ်၊ တိုးမြှင့်လွယ်သော အသေးစားနှင့် အလတ်စားစက်မှုလုပ်ငန်းများ၏ မောင်းနှင်းအားဖြင့် စက်မှုနိုင်ငံ တည်ဆောက်ရန်၊ (ဆ) စက်မှုကဏ္ဍ၌ စီမံခန့်ခွဲမှု စွမ်းရည်၊ ကုန်ပစ္စည်း အရည်အသွေး၊ စံချိန်စံညွှန်းပြဋ္ဌာန်းကျင့်သုံးရေး၊ ကုန်ထုတ်လုပ်မှုစွမ်းရည်၊ ကျွမ်းကျင်မှုအဆင့်အတန်းတိုးတက်ရေး၊ နည်းပညာအသစ်များ လက်ခံကျင့်သုံးစေရေး၊ ဆန်းသစ်တီထွင်မှုကို ဦးစားပေးဆောင်ရွက်လာစေရေးတို့ကို တွန်းအားပေးရန်နှင့်ပံ့ပိုးဆောင်ရွက်ရန်၊ (ဇ) စွမ်းရည်များနှင့် ကျင့်စဉ်များ လျင်မြန်စွာ တိုးတက်လာစေရန် လိုအပ်သည့် အခြေခံအဆောက်အအုံများနှင့် ချင့်ချိန်ဆောင်ရွက်မှုများ ဖြစ်ထွန်းအောင် ပံ့ပိုးဆောင်ရွက်ရန်။ ၃။ ဤဥပဒေကြမ်းနှင့်စပ်လျဉ်း၍ ပြည်သူ့လွှတ်တော်ဥပဒေကြမ်းကော်မတီသည် ၁၇-၈-၂၀၁၅ ရက်နေ့နှင့် ၂၀-၈-၂၀၁၅ ရက်နေ့များတွင် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ အဖွဲ့ဝင်များ၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင်များ၊ ဥပဒေပြုရေးဆိုင်ရာ ပူးပေါင်းဆောင်ရွက်ရေးလုပ်ငန်းကော်မတီ အဖွဲ့ဝင်များ၊ စက်မှုဝန်ကြီးဌာနမှ တာဝန်ရှိပုဂ္ဂိုလ်များနှင့်အတူ ညှိနှိုင်းအစည်းအဝေးများ ကျင်းပပြုလုပ်ခဲ့ပြီး ပြည်သူ့လွှတ်တော်ဆိုင်ရာ နည်းဥပဒေ ၅၉ ပါ အခြေခံရမည့်မူ ၁၂ ချက်နှင့်အညီ လေ့လာစိစစ်ခဲ့ရာ တွေ့ရှိချက်နှင့် ပြင်ဆင်ရန် တင်ပြချက်များမှာ အောက်ပါအတိုင်းဖြစ်ပါသည် - (၁) ပြင်ဆင်သည့်ဥပဒေကြမ်းတွင် အခန်း(၂၁)ခန်းနှင့် အပိုဒ်ပေါင်း (၇၁) ပိုဒ် ပါရှိပါသည်။ (၂) အခန်း(၁) အပိုဒ် ၂ အပိုဒ်ခွဲ(ခ)နှင့် (ဂ)တို့တွင်ပါရှိသော ဝန်ထမ်းဦးရေ အမြဲတမ်းဦး စကားရပ်ကို ဝန်ထမ်းဦးရေ အမြဲတမ်း ၁၅ ဦးဟုပြင်ဆင်ပါသည်။ (၃) အပိုဒ် ၂ အပိုဒ်ခွဲ(ဇ)တွင်ပါရှိသော အခြေခံအဆောက်အုံနှင့် စက်မှုလုပ်ငန်းဆိုင်ရာဖွံ့ဖြိုးတိုးတက်ရေး ကော်မတီ စကားရပ်ကို ကော်မတီဟု ပြင်ဆင်သဖြင့် ဤဥပဒေတွင် ပါရှိသော အခြေခံအဆောက်အုံနှင့် စက်မှုလုပ်ငန်းဆိုင်ရာ ဖွံ့ဖြိုးတိုးတက်ရေးကော်မတီစကားရပ်ကို ကော်မတီဟု အသီးသီး ပြင်ဆင်ပါသည်။ (၄) အပိုဒ် ၂ အပိုဒ်ခွဲ()တွင်ပါရှိသော စက်မှုလုပ်ငန်း မြှင့်တင်ရေးဆိုင်ရာ အထောက်အကူပြုကော်မတီ စကားရပ်ကို အထောက်အကူပြု ကော်မတီဟု ပြင်ဆင်ပါသဖြင့် ဤဥပဒေ တွင်ပါရှိသော စက်မှုလုပ်ငန်းမြှင့်တင်ရေးဆိုင်ရာ အထောက်အကူပြု ကော်မတီစကားရပ်ကို အထောက်အကူပြုကော်မတီဟု အသီးသီး ပြင်ဆင်ပါသည်။ (၅) အပိုဒ် ၂ အပိုဒ်ခွဲ(ည)တွင်ပါရှိသော တိုင်းဒေသကြီးနှင့် ပြည်နယ် စကားရပ်ကို တိုင်းဒေသကြီး၊ ပြည်နယ်ဟု ပြင်ဆင်ပါသည်။ (၆) အပိုဒ် ၂ အပိုဒ်ခွဲ (ဋ) တွင် ပါရှိသော ကိုယ်ပိုင်အုပ်ချုပ်ခွင့်ရတိုင်း သို့မဟုတ် ကိုယ်ပိုင်အုပ်ချုပ်ခွင့်ရဒေသ စကားရပ်ကို ကိုယ်ပိုင်အုပ်ချုပ်ခွင့်ရတိုင်းနှင့် ကိုယ်ပိုင်အုပ်ချုပ်ခွင့်ရဒေသဟု ပြင်ဆင်ပါသည်။ ။(၇) အပိုဒ် ၂ အပိုဒ်ခွဲ (ဌ) နှင့် အပိုဒ် ၁၃ အပိုဒ်ခွဲ (က)တို့တွင်ပါရှိသော စီးပွား ရေးဇုန်အတွင်း သို့မဟုတ် စီးပွားရေးဇုန်ပြင်ပတွင် စကားရပ်ကို ပယ်ဖျက်ပါသည်။ (၈) အပိုဒ် ၂ အပိုဒ်ခွဲ(ပ)တွင်ပါရှိသော လုပ်ပိုင်ခွင့်များအရစကားရပ်ကို လုပ်ပိုင်ခွင့်များနှင့် အညီ ဤဥပဒေအရဟုပြင်ဆင်ပါသည်။ (၉) အခန်း(၃) အပိုဒ် ၄ ခြေဆင်းတွင် ပါရှိသော ဆောင်ရွက်စေရမည်စကားရပ်ကို ဆောင်ရွက်ရမည်ဟုပြင်ဆင်ပါသည်။ (၁၀) အပိုဒ် ၄ အပိုဒ်ခွဲ(စ)တွင်ပါရှိသော အစိုးရ- ပုဂ္ဂလိက စကားရပ်ကို အစိုးရနှင့် ပုဂ္ဂလိက ဟုပြင်ဆင်ပါသည်။ (၁၁) အခန်း(၄)ခေါင်းစဉ်ကို စက်မှုလုပ်ငန်း၏ မတည်အရင်းအနှီး သတ်မှတ်ခြင်းဟု ပြင်ဆင်ပါသည်။ (၁၂) အပိုဒ် ၅ ခြေဆင်းကို စက်မှုလုပ်ငန်းများ၏ မတည်အရင်းအနှီး သတ်မှတ်ရာတွင်ကနဦးထည့်ဝင်ငွေများနှင့် အောက်ပါရွှေ့ပြောင်းနိုင်သောပစ္စည်း၊ မရွှေ့ပြောင်း နိုင်သော ပစ္စည်းများပါဝင်ရမည်ဖြစ်ပြီး မတည်ရင်းနှီးငွေသတ်မှတ်ရာတွင် မြေတန်ဖိုးမပါသတ်မှတ်ရမည်ဟု ပြင်ဆင်ပါသည်။ ။(၁၃) အပိုဒ် ၅ အပိုဒ်ခွဲ(က)ရှိ မြေအကျယ်အဝန်း ဖော်ပြချက်များစကားရပ်ကို မြေဟုပြင်ဆင်ပါသည်။ (၁၄) အခန်း(၅)ကို အောက်ပါအတိုင်း ပြင်ဆင်ပါသည် - အခန်း(၅) စက်မှုလုပ်ငန်းခွင့်ပြုခြင်း၊ မှတ်ပုံတင်ခြင်းနှင့် ပျက်ပြယ်ခြင်း ၆။ လုပ်ငန်းဆောင်ရွက်သူသည် စက်မှုလုပ်ငန်း တည်ထောင်ခြင်းနှင့် စပ်လျဉ်း၍ အောက်ပါအတိုင်း ဆောင်ရွက်ရမည်(က) ခွင့်ပြုချက်တောင်းခံရာတွင် ပေါက်ကွဲစေတတ်သော ပစ္စည်းများထုတ်လုပ်သည့်လုပ်ငန်း၊ ဆေးရွက်ကြီးကို အခြေပြု ထုတ်လုပ်သည့်လုပ်ငန်း၊ ဆေးဝါး ထုတ်လုပ်သည့်လုပ်ငန်း၊ အရက်နှင့်ဘီယာ ထုတ်လုပ်သည့်လုပ်ငန်းစသည့်ကန့်သတ်ထားသော စက်မှုလုပ်ငန်းများအတွက် မည်သည့်လုပ်ငန်းအရွယ် အစားကိုမဆို လုပ်ဆောင်နိုင်ရန် သက်ဆိုင်ရာဝန်ကြီးဌာန၏ ခွင့်ပြုချက်အားကြိုတင်ရယူပြီးမှ ဆောင်ရွက်ရမည်။ (ခ) လုပ်ငန်းလိုင်စင်လျှောက်ထားရာတွင် - (၁) အကြီးစား စက်မှုလုပ်ငန်းအတွက် ဝန်ကြီးဌာနသို့ တိုက်ရိုက်လျှောက်ထားရယူရမည်။ (၂) မိုက်ခရိုစက်မှုလုပ်ငန်း၊ အသေးစားစက်မှုလုပ်ငန်းနှင့် အလတ်စား စက်မှုလုပ်ငန်းတို့အတွက် တစ်နေရာတည်းတွင် ဝန်ဆောင်မှုပေးသောအဖွဲ့များမှတစ်ဆင့် လျှောက်ထားရယူရမည်။ (ဂ) ယာယီမှတ်ပုံတင်လျှောက်ထားရာတွင် မည်သည့် စက်မှုလုပ်ငန်း အရွယ်အစားအတွက်ကိုမဆို တာဝန်ခံဝန်ကြီးဌာန၏ သက်ဆိုင်ရာ တိုင်းဒေသကြီး၊ ပြည်နယ်၊ ခရိုင်ဦးစီးဌာနများ သို့ မဟုတ် တစ်နေရာတည်းတွင် ဝန်ဆောင်မှုပေးသောအဖွဲ့သို့ စာဖြင့်လည်းကောင်း၊ အွန်လိုင်းဖြင့် လည်းကောင်း၊ ရွေ့ လျားမှတ်ပုံတင် အဖွဲ့မှတစ်ဆင့်လည်းကောင်းလျှောက်ထားရမည်။ (ဃ) စက်မှုလုပ်ငန်း မှတ်ပုံတင်လျှောက်ထားရာတွင် - (၁) အကြီးစားစက်မှုလုပ်ငန်းအတွက် သက်ဆိုင်ရာ တိုင်းဒေသကြီးနှင့် ပြည်နယ်ဦးစီးဌာနမှူးထံမှတစ်ဆင့် တာဝန်ခံ ဝန်ကြီးဌာနသို့လျှောက်ထားရမည်။ (၂) မိုက်ခရို၊ အသေးစားနှင့် အလတ်စားစက်မှုလုပ်ငန်းများအတွက်သက်ဆိုင်ရာ တိုင်းဒေသကြီးနှင့် ပြည်နယ်များရှိ တစ်နေရာတည်းဝန်ဆောင်မှုပေးသောအဖွဲ့သို့ လျှောက်ထားရမည်။ ၇။ သက်ဆိုင်ရာဝန်ကြီးဌာနသည် - (က) ခွင့်ပြုချက်ထုတ်ပေးရာတွင် ကန့်သတ်ထားသော စက်မှုလုပ်ငန်းများအတွက် လုပ်ငန်းခွင့်ပြုချက်ကို တည်ဆဲဥပဒေများနှင့်အညီ ထုတ်ပေးရမည်။ (ခ) လုပ်ငန်းလိုင်စင်ထုတ်ပေးရာတွင် အကြီးစားစက်မှု လုပ်ငန်းအတွက်လုပ်ငန်းလိုင်စင်ကို သက်ဆိုင်ရာဌာနမှဘုတ်အဖွဲ့ ဆုံးဖြတ်ချက်ဖြင့် စတင်လျှောက်ထားသည့်နေ့မှ ရက်ပေါင်းသုံးဆယ်အတွင်း ထုတ်ပေးရမည်။ လုပ်ငန်းလိုင်စင်ထုတ်ပေးခြင်းမပြု ဟု ဆုံးဖြတ်ပါကဌာန၏ ဆုံးဖြတ်ချက် တွင်အကျိုးအကြောင်းဖော်ပြ၍ လျှောက်ထားသူကို အသိပေးအကြောင်း ကြားရမည်။ အကျိုးအကြောင်းဖော်ပြချက်တွင် ပါရှိသည့်အချက်များကို ပြင်ဆင်ဆောင်ရွက်ပြီးစီးကြောင်း လုပ်ငန်းဆောင်ရွက်သူက ပြန်လည် တင်ပြလာပါက လိုင်စင်ထုတ်ပေးနိုင်ရေးအတွက် ပြန်လည်စိစစ်ဆောင်ရွက်ပေးရမည်။ ၈။ တာဝန်ခံဝန်ကြီးဌာနသည် - (က) ယာယီမှတ်ပုံတင် လက်မှတ်ထုတ်ပေးရာတွင် စက်မှုလုပ်ငန်းတည်ထောင်ရာတွင် လိုက်နာရမည့် စည်းကမ်းချက်များကို အပြည့်အဝလိုက်နာပါ မည်ဟူသော ကတိဝန်ခံချက်ဖြင့် စတင်လျှောက်ထားသည့်နေ့မှ ဆယ်ရက် အတွင်း ထုတ်ပေးနိုင်ရေး ဆောင်ရွက်ရမည်။ (ခ) စက်မှုလုပ်ငန်းမှတ်ပုံတင်ထုတ်ပေးရာတွင် - (၁) အကြီးစားစက်မှုလုပ်ငန်းများအတွက် တာဝန်ခံဝန်ကြီးဌာနသည်သက်ဆိုင်ရာ ဝန်ကြီးဌာန၏ ခွင့်ပြုချက် သို့မဟုတ် လုပ်ငန်း လိုင်စင်ရရှိပြီးမှသာ သက်ဆိုင်ရာ တိုင်းဒေသကြီးနှင့် ပြည်နယ် ဦးစီးဌာနထံမှတစ်ဆင့် မှတ်ပုံတင်ထုတ်ပေးခြင်းကို ဆောင်ရွက် ရမည်။ (၂) မိုက်ခရို၊ အသေးစားနှင့် အလတ်စားစက်မှုလုပ်ငန်းများအတွက်သက်ဆိုင်ရာ တိုင်းဒေသကြီးနှင့် ပြည်နယ်များရှိ တစ်နေရာတည်းဝန်ဆောင်မှုပေးသောအဖွဲ့မှ ထုတ်ပေးရမည်။ (၃) စက်မှုလုပ်ငန်းမှတ်ပုံတင်ကို ထုတ်ပေးခြင်းမပြု ဟု ဆုံးဖြတ်ပါက ဌာန၏ ဆုံးဖြတ်ချက်တွင် အကျိုးအကြောင်းဖော်ပြ၍လျှောက်ထားသူကို အသိပေးအကြောင်း ကြားရမည်။ အကျိုး အကြောင်း ဖော်ပြချက်တွင်ပါရှိသည့် အချက်များကို ပြင်ဆင်ဆောင် ရွက်ပြီးစီးကြောင်း လုပ်ငန်းဆောင်ရွက်သူက ပြန်လည်တင်ပြလာ ပါက လုပ်ငန်းမှတ်ပုံတင်ထုတ်ပေးနိုင်ရေးအတွက် ပြန်လည်စိစစ်ဆောင်ရွက်ပေးရမည်။ (ဂ) လုပ်ငန်းဆောင်ရွက်သူမှ လိုက်နာရန်အတွက် စည်းကမ်းချက်နှင့် အခွင့်အရေးများကို ယာယီမှတ်ပုံတင်လက်မှတ်နှင့် မှတ်ပုံတင်လက်မှတ်နှစ်မျိုးလုံးတွင် ရှင်းလင်းစွာဖော်ပြရမည်။ ၉။ တိုင်းဒေသကြီးနှင့် ပြည်နယ်များရှိ အသေးစားနှင့် အလတ်စားစီးပွားရေးလုပ်ငန်း တစ်နေရာတည်းဝန်ဆောင်မှုပေးသည့်အဖွဲ့များသည် လုပ်ငန်းခွင့်ပြုချက် သို့မဟုတ် လုပ်ငန်းလိုင်စင်ရရှိရေးအတွက် သက်ဆိုင်ရာဝန်ကြီးဌာနများသို့ ဆက်သွယ်ဆောင် ရွက်ပေးခြင်း၊ ယာယီမှတ်ပုံတင် သို့မဟုတ် စက်မှုလုပ်ငန်းမှတ်ပုံတင်ရရှိရေးအတွက် တာဝန်ခံဝန်ကြီးဌာနသို့ တင်ပြ၍ဆောင်ရွက်ပေးခြင်းတို့ကို ဆောင်ရွက်ရမည်။ ၁၀။ မှတ်ပုံမတင်ရသေးသော စက်မှုလုပ်ငန်းများ တရားဝင်မှတ်ပုံတင်စေရေးကို စက်မှုလုပ်ငန်းဆိုင်ရာ ကိန်းဂဏန်းနှင့်စာရင်းအင်းများ အရည်အသွေးပြည့်ဝရေးနှင့် တိကျ မှန်ကန်စွာရရှိရေးအတွက် ခရိုင်ဦးစီးမှူးဦးစီးသော ရွေ့ လျားမှတ်ပုံတင်အဖွဲ့များဖြင့် ဆောင်ရွက်ရမည်။ (၁၅) မူလအပိုဒ် ၁၂ ကို အပိုဒ် ၁၁ အဖြစ် ပြင်ဆင်ပြီး ယင်းအပိုဒ်ခြေဆင်းကို စက်မှု လုပ်ငန်းမှတ်ပုံတင် သက်တမ်းသည်သုံးနှစ်ဖြစ်သည်။ အောက်ပါ အကြောင်း စ်ရပ်ရပ်ပေါ်ပေါက်သည့်အခါ စက်မှုလုပ်ငန်းမှတ်ပုံတင်ခြင်း ပျက်ပြယ်သည်ဟု ပြင်ဆင်ပါသည်။ (၁၆) အခန်း(၆) အပိုဒ် ၁၃ ကို အပိုဒ် ၁၂ အဖြစ် ပြင်ဆင်ပြီး ယင်းအပိုဒ်ကို ပြည်ထောင်စု အစိုးရအဖွဲ့ သည် စက်မှုကဏ္ဍဖွံ့ဖြိုးတိုးတက်ရေးအတွက်ကော်မတီကို အောက်ပါအတိုင်း ဖွဲ့စည်းရမည်ဟုပြင်ဆင်ပါသည်။ (၁၇) အပိုဒ် ၁၄ ကို အပိုဒ် ၁၃ အဖြစ် ပြင်ဆင်ပြီး ယင်းအပိုဒ်ကို ကော်မတီ၏ တာဝန်နှင့် လုပ်ပိုင်ခွင့်များမှာ အောက်ပါအတိုင်းဖြစ်သည်ဟု ပြင်ဆင်ပါသည်။ (၁၈) မူလ အခန်း(၁၂)၊ အပိုဒ် ၃၁ အပိုဒ်ခွဲ(က)ကို အပိုဒ် ၁၄ အပိုဒ်ခွဲ(စ)အဖြစ် စက်မှု လုပ်ငန်းဆိုင်ရာ သတင်းအချက်အလက်၊ နည်းပညာနှင့် ပြည်တွင်းပြည်ပ ဈေးကွက် အခြေအနေအား ဖြန့်ဝေပေးနိုင်သည့် မြန်မာနိုင်ငံ သတင်းအချက်အလက် ဗဟိုဌာန ဖွင့်လှစ်နိုင်ရန်အားပေးခြင်းဟုပြင်ဆင်ပါသည်။ (၁၉) အပိုဒ် ၁၄ အပိုဒ်ခွဲ(ဆ)အဖြစ် စက်မှုလုပ်ငန်းမြှင့်တင်ရေးဆိုင်ရာ အထူးအခွင့် အရေး များပေးအပ်နိုင်ရန်အတွက် စက်မှုလုပ်ငန်းအုပ်စုများကို ဦးစားပေး အစီအစဉ်သတ်မှတ်ပေးခြင်းဟု အသစ်ဖြည့်စွက်ပါသည်။ (၂၀) အခန်း(၇)၊ အပိုဒ် ၁၅အပိုဒ်ခွဲ(ဈ)ကို အပိုဒ် ၁၄ အပိုဒ်ခွဲ(ဈ) အဖြစ် ပြင်ဆင်ပြီး ယင်းအပိုဒ်ခွဲတွင် ပါရှိသော နေပြည်တော် ကောင်စီနယ်မြေ စကားရပ်ကို နေပြည်တော် ကောင်စီဟုပြင်ဆင်ပါသည်။ (၂၁) အပိုဒ် ၁၆ ကို အပိုဒ် ၁၅ အဖြစ် ပြင်ဆင်ပြီး၊ အပိုဒ် ၁၅ အပိုဒ်ခွဲ(ဆ)နှင့် အပိုဒ်ခွဲ(ဇ) ဖြစ် အောက်ပါအတိုင်း အသစ်ဖြည့်စွက်ပါသည် - (ဆ) နိုင်ငံတော်၏ လိုအပ်ချက်အရ ကန့်သတ်ထားသည့် စက်မှုလုပ်ငန်းများကို ထုတ်ပြန်နိုင်ရန်နှင့် လုပ်ငန်းလိုင်စင်ရယူရန် လိုအပ်ချက်များကို သက်ဆိုင်ရာဝန်ကြီးဌာနများနှင့် ညှိနှိုင်းဆောင်ရွက်ခြင်း၊ (ဇ) ယာယီမှတ်ပုံတင်ကြေး၊ မှတ်ပုံတင်ကြေးနှင့် မှတ်ပုံတင် သက်တမ်းတိုးမြှင့်ခ တ်မှတ်ခြင်း၊ (၂၂) အပိုဒ် ၁၆ အပိုဒ်ခွဲ(ဇ)ကို အပိုဒ် ၁၅ အပိုဒ်ခွဲ(ဈ)အဖြစ် ပြင်ဆင်ပြီး ယင်းအပိုဒ်တွင်ပါရှိသော စက်မှုလုပ်ငန်းများအတွက် ချေးငွေလုပ်ငန်း အောင်မြင်ချောမွေ့စေရန် စကားရပ်ကိုစက်မှုလုပ်ငန်းများ၏ဟု ပြင်ဆင်ပါသည်။ (၂၃) အပိုဒ် ၁၆ အပိုဒ်ခွဲ(ဈ)ကို အပိုဒ် ၁၅ အပိုဒ်ခွဲ(ည)အဖြစ် ပြင်ဆင်ပြီး ယင်းအပိုဒ်တွင်ပါရှိသော ကာလလယ် စကားရပ်ကို ကာလလတ်ဟု ပြင်ဆင်ပါသည်။ (၂၄) အပိုဒ် ၁၆ အပိုဒ်ခွဲ(၃)ကို အပိုဒ် ၁၅ အပိုဒ်ခွဲ(ပ)အဖြစ် ပြင်ဆင်ပြီး ယင်းအပိုဒ်တွင်ပါရှိသော လိုက်နာရမည့်စကားရပ်ကို လိုက်နာရန်ဟု ပြင်ဆင်ပါသည်။ (၂၅) အပိုဒ် ၁၆ အပိုဒ်ခွဲ(ဏ)ကို အပိုဒ် ၁၅ အပိုဒ်ခွဲ(တ)အဖြစ် ပြင်ဆင်ပြီး ယင်းအပိုဒ်တွင်ပါရှိသောနိုင်ငံတကာ စကားရပ်၏ ရှေ့တွင် စက်မှုထုတ်ကုန်ဆိုင်ရာ စကားရပ်ကို ဖြည့်စွက်ပါသည်။ (၂၆) မူလအခန်း(၂၀)၊ အပိုဒ် ၆၅ ကို အပိုဒ် ၁၅ အပိုဒ်ခွဲ(ဖ) အဖြစ် စက်မှုဇုန်များအတွင်း ဖြစ်ပေါ်နေသော စည်းကမ်းဖောက်ဖျက်မှုများကို အရေးယူဆောင်ရွက်နိုင်ရန် အမိန့်ကြော်ငြာစာထုတ်ပြန်နိုင်ခြင်းဟု ပြင်ဆင်ပါသည်။ (၂၇) အပိုဒ် ၁ရ ကို အပိုဒ် ၁၆ အဖြစ် ပြင်ဆင်ပြီး ယင်းအပိုဒ်ကို အထောက်အကူပြု ကော်မတီက ပုဒ်မ ၁၅၊ ပုဒ်မခွဲ (ဋ) အရ ချမှတ်သည့် ဆုံးဖြတ်ချက်ကို သက်ဆိုင်ရာ တိုင်းဒေသကြီးနှင့် ပြည်နယ်ဌာနဆိုင်ရာအဖွဲ့အစည်းများက အကောင်အထည်ဖော်ရမည်ဟု ပြင်ဆင်ပါသည်။ (၂၈) အခန်း(၈)၊ အပိုဒ် ၁၈ ကို အပိုဒ် ၁ရ အဖြစ် ပြင်ဆင်ပြီး ယင်းအပိုဒ်ကို စက်မှု လုပ်ငန်းကြီးကြပ်ရေးအဖွဲ့များကို တိုင်းဒေသကြီး သို့မဟ��တ် ပြည်နယ်အစိုးရများနှင့် နေပြည်တော်ကောင်စီက စက်မှုလုပ်ငန်းဆိုင်ရာ ဝန်ကြီးသို့မဟုတ် ကောင်စီဝင် ဦးစီးသော သင့်လျော်သည့်ပုဂ္ဂိုလ်များဖြင့်ဖွဲ့စည်းရမည်ဟုပြင်ဆင်ပါသည်။ အပိုဒ် ၁၉ အပိုဒ်ခွဲ (က) ကို အပိုဒ် ၁၈ အပိုဒ်ခွဲ(က)အဖြစ် ပြင်ဆင်ပြီး ယင်းအပိုဒ်တွင် ပါရှိသော ထောက်ခံချက်ပေးခြင်း သို့မဟုတ် ပြုပြင်စေခြင်း သို့မဟုတ် ပိတ်သိမ်း စေခြင်း စကားရပ်ကို ထောက်ခံချက်ပေးခြင်း၊ ပြုပြင်စေခြင်း သို့မဟုတ် ပိတ်သိမ်းစေခြင်းဟု ပြင်ဆင်ပါသည်။ (၃၀) အပိုဒ် ၂၀ ကို အပိုဒ် ၁၉ အဖြစ် ပြင်ဆင်ပြီး ယင်းအပိုဒ်တွင် ပါရှိသော ပုဒ်မ ၁၉၊ ပုဒ်မခွဲ က)၊ (ခ)၊ (ဂ) အရ စကားရပ်ကို ပုဒ်မ ၁၉ ၊ ပုဒ်မခွဲ(က)၊ ပုဒ်မခွဲ(ခ)နှင့် ပုဒ်မခွဲ(ဂ)တို့ အရဟု ပြင်ဆင် ပါသည်။ (၃၁) အခန်း(၉)၊ အပိုဒ် ၂၁ အပိုဒ်ခွဲ(ဈ)ကို အပိုဒ် ၂၀ အပိုဒ်ခွဲ (ဈ)အဖြစ် ပြင်ဆင်ပြီး ယင်းအပိုဒ်ခွဲတွင် ပါရှိသော ကုန်အမှတ်တံဆိပ်နှင့် အညွှန်းတပ်ဆင်ပြီး စကားရပ်ကို ကုန်အမှတ်တံဆိပ်နှင့် အညွှန်းတို့ အပါအဝင် သက်ဆိုင်ရာ ဥပဒေဟု ပြင်ဆင်ပါသည်။ ။(၃၂) အပိုဒ် ၂၁ အပိုဒ်ခွဲ(ဌ)ကို အပိုဒ် ၂၀ အပိုဒ်ခွဲ(ဌ)အဖြစ် ပြင်ဆင်ပြီး ယင်းအပိုဒ်ခွဲတွင်ပါရှိသော တာဝန်ခံဝန်ကြီးဌာနနှင့်စကားရပ်ကို တာဝန်ခံဝန်ကြီးဌာနကဟု ပြင်ဆင်ပါသည်။ (၃၃) အပိုဒ် ၂၀ အပိုဒ်ခွဲ(၃) အဖြစ် သက်ဆိုင်ရာ စက်မှုလုပ်ငန်းသည် ခွင့်ပြုချက် သို့မဟုတ်လိုင်စင် သို့မဟုတ် ယာယီမှတ်ပုံတင်လက်မှတ် ရရှိပြီးပါက ဤဥပဒေပါအခွင့်အရေး များကို ခံစားခွင့်ရှိသည်ဟု ပြင်ဆင်ပါသည်။ (၃၄) အပိုဒ် ၂၃အပိုဒ်ခွဲ(က)ကို အပိုဒ် ၂၂ အပိုဒ်ခွဲ(က)အဖြစ် ပြင်ဆင်ပြီး ယင်းအပိုဒ်တွင်ပါရှိသော အတတ်ပညာရှင်များကို စကားရပ်ကို အတတ်ပညာရှင်များဟု ပြင်ဆင်ပါသည်။ (၃၅) အပိုဒ် ၂၃ အပိုဒ်ခွဲ(ဂ) ကို အပိုဒ် ၂၂ အပိုဒ်ခွဲ(ဂ) အဖြစ် ပြင်ဆင်ပြီး ယင်းအပိုဒ်တွင်ပါရှိသော ပစ္စည်းများအား စကားရပ်ကို ပစ္စည်းများဟုပြင်ဆင်ပါသည်။ (၃၆) အပိုဒ် ၂၄ ကို အပိုဒ် ၂၃ အဖြစ် ပြင်ဆင်ပြီး ယင်းအပိုဒ်တွင် ပါရှိသော စက်မှုဇုန်စီမံခန့်ခွဲမှုကော်မတီ စကားရပ်ကို စီမံခန့်ခွဲမှု ကော်မတီဟု ပြင်ဆင်ပါသည်။ (၃၇) အခန်း(၁၀) အပိုဒ် ၂၆ ကို အပိုဒ် ၂၅ အဖြစ် ပြင်ဆင်ပြီး ယင်းအပိုဒ်ကို တိုင်းဒေသကြီး၊ ပြည်နယ်အစိုးရအဖွဲ့များနှင့် နေပြည်တော်ကောင်စီသည် အထောက်အကူပြု ကော်မတီနှင့်ညှိနှိုင်း၍ စက်မှုဇုန်အတွင်း လုပ်ငန်းဆောင်ရွက်သူများနှင့် ကုမ္ပဏီ များ၏ ကိုယ်စားလှယ်တစ်ဦးစီပါဝင်သော စီမံခန့်ခွဲမှုကော်မတီကို ဖွဲ့စည်းပေး၍ လုပ်ငန်းအတွေ့အကြုံရှိသူတစ်ဦးကို အများဆန္ဒဖြင့် ဇုန်အုပ်ချုပ်ရေးမှူး အဖြစ်ခန့် အပ်ကာ ကြိုတင်သတ်မှတ်ထားသော လုပ်ပိုင်ခွင့်များဖြင့် စီမံဆောင်ရွက်စေရမည်ဟု ပြင်ဆင်ပါသည်။ (၃၈) အပိုဒ် ၂ရ အပိုဒ်ခွဲ(စ)ကို အပိုဒ် ၂၆ အပိုဒ်ခွဲ(စ)အဖြစ် ပြင်ဆင်ပြီး ယင်းအပိုဒ်ကို တာဝန်ခံဝန်ကြီးဌာနက ထုတ်ပြန်သော အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများကို အကောင်အထည်ဖော် ဆောင်ရွက်ခြင်း ဟုပြင်ဆင်ပါသည်။ (၃၉) အခန်း(၁၁) ၊ အပိုဒ် ၂၈ ကို အပိုဒ် ၂ရ အဖြစ် ပြင်ဆင်ပြီး ယင်းအပိုဒ်ခြေဆင်းတွင်ပါရှိသော သတ်မှတ်ရာတွင် စကားရပ်ကို သတ်မှတ်ပြဋ္ဌာန်းရာတွင်ဟု ပြင်ဆင်ပါသည်။ (၄၀) အပိုဒ် ၂၉ ကို အပိုဒ် ၂၈ အဖြစ် ပြင်ဆင်ပြီး ယင်းအပိုဒ်ခြေဆင်းကို ကော်မတီသည်စက်မှုလုပ်ငန်းအုပ်စုများ၏ ဦးစားပေးအစီအစဉ်ကို အချိန်အခါအလိုက် သတ်မှတ်ပြဋ္ဌာန်း၍ အောက်ပါ အထူးအခွင့်အရေးများကို ပေးအပ်နိုင်သည်ဟု ပြင်ဆင်ပါသည်။ (၄၁) အပိုဒ် ၂၉ အပိုဒ်ခွဲ(ဂ)ကို အပိုဒ် ၂၈ အပိုဒ်ခွဲ(ဂ)အဖြစ် ပြင်ဆင်ပြီး ယင်းအပိုဒ်ကို အခမဲ့ဝန်ထမ်းအိမ်ရာဆောက်လုပ်မှု ကုန်ကျစရိတ်၊ လူမှုဖူလုံရေးစရိတ်၊ ကျန်းမာရေး၊ ပညာရေးနှင့် သင်တန်းစရိတ်များကို သတ်မှတ်ခွန်မှ ခုနှိမ်ခွင့်ပြုခြင်းဟု ပြင်ဆင်ပါသည်။ (၄၂) အပိုဒ် ၃၀ ကို အပိုဒ် ၂၉ အဖြစ် ပြင်ဆင်ပြီး ယင်းအပိုဒ်တွင်ပါရှိသော စက်မှုလုပ်ငန်းများသည်လည်း စကားရပ်ကို စက်မှုလုပ်ငန်းများသည် ဟုလည်းကောင်း၊ ပုဒ်မ ၂၉ ပါစကားရပ်ကို ပုဒ်မ၂၈ပါဟုလည်းကောင်းပြင်ဆင်ပါသည်။ (၄၃) အခန်း(၁၂) ခေါင်းစဉ်နှင့် အပိုဒ် ၃၁၊ အပိုဒ်ခွဲ(ခ)၊ အပိုဒ်ခွဲ(ဂ)နှင့် အပိုဒ်ခွဲ(ဃ)တို့ကို ပယ်ဖျက်သဖြင့် ကျန်အခန်းအစဉ်နှင့် အပိုဒ်အစဉ်များ ပြောင်းလဲ သွားပါမည်။ (၄၄) အခန်း(၁၃)၊ အပိုဒ် ၃၅ ကို အခန်း(၁၂) အပိုဒ် ၃၀ အဖြစ် ပြင်ဆင်ပြီး ယင်းအပိုဒ်ခြေ င်းကို သက်ဆိုင်ရာဝန်ကြီးဌာနသည် ဤဥပဒေအရ လူ့စွမ်းအားအရင်းအမြစ်ဖွံ့ဖြိုးရေးအတွက် အောက်ပါအစီအစဉ်များ ဆောင်ရွက်ရမည်ဟု ပြင်ဆင်ပါသည်။ (၄၅) အပိုဒ် ၃၅ အပိုဒ်ခွဲ(က)ကို အပိုဒ် ၃၀ အပိုဒ်ခွဲ(က)အဖြစ် ပြင်ဆင်ပြီး ယင်းအပိုဒ်တွင်ပါရှိသော ဆောင်ရွက်စေခြင်းစကားရပ်ကို ဆောင်ရွက်ခြင်းဟပြင်ဆင်ပါသည်။ (၄၆) အပိုဒ် ၃၅ အပိုဒ်ခွဲ (စ) ကို အပိုဒ် ၃၀ အပိုဒ်ခွဲ (စ) အဖြစ် ပြင်ဆင်ပြီး ယင်းအပိုဒ်ကို ကျွမ်းကျင်မှု ကွာဟချက်အား ဖြည့်ဆည်းရန် ကျွမ်းကျင်မှုမြှင့်တင်ရေးဆိုင်ရာ ရန်ပုံငွေကို ဘဏ္ဍာရေးဝန်ကြီးဌာနနှင့် ညှိနှိုင်း၍ ထူထောင်ခြင်း ဟု ပြင်ဆင်ပါသည်။ (၄၇) အပိုဒ် ၃၆ ကို အပိုဒ် ၃၁ အဖြစ် ပြင်ဆင်ပြီး ယင်းအပိုဒ်ကို စက်မှုလုပ်ငန်းများဆိုင်ရာလုပ်သားများခန့်ထားရာတွင်ဟု ပြင်ဆင်ပါသည်။ (၄၈) အပိုဒ် ၃၆ အပိုဒ်ခွဲ(က)ကို အပိုဒ် ၃၁ အပိုဒ်ခွဲ(က)အဖြစ် ပြင်ဆင်ပြီး ယင်းအပိုဒ်ခြေဆင်းကို မည်သည့်စက်မှုလုပ်ငန်းအတွက်မဆို နိုင်ငံသားကျွမ်းကျင်သူ အလုပ် သမားများ၊ အတတ်ပညာရှင်များနှင့် ဝန်ထမ်းများကို ခန့်ထားရာ၌ လုပ်ငန်းစတင် သည့်နှစ်မှ ပထမ နှစ်နှစ်အတွင်း နိုင်ငံသား အနည်းဆုံး ၂၅ ရာခိုင်နှုန်း၊ ဒုတိယ နှစ်နှစ် အတွင်း၌ အနည်းဆုံး ၅၀ ရာခိုင်နှုန်း၊ တတိယ နှစ်နှစ်အတွင်း၌ ၇၅ ရာခိုင်နှုန်း ခန့်ထားပြီးဖြစ်ရမည်။ သို့ရာတွင် အသိပညာကို အခြေခံသော လုပ်ငန်းများအတွက် တာဝန်ခံဝန်ကြီးဌာနက သင့်လျော်သော အချိန်ကန့်သတ်ချက်ကိုတိုးမြှင့်နိုင်သည်ဟု ပြင်ဆင်ပါသည်။ (၄၉) အပိုဒ် ၃၆ အပိုဒ်ခွဲ(ခ)ကို ပယ်ဖျက်ပါသည်။ (၅၀) အပိုဒ် ၃၆ အပိုဒ်ခွဲ(ဃ)ကို အပိုဒ် ၃၁ အပိုဒ်ခွဲ(ဂ)အဖြစ် ပြင်ဆင်ပြီး ယင်းအပိုဒ်တွင်ပါရှိသော အထက်ဖော်ပြပါ ပုဒ်မခွဲ(ခ)နှင့်အညီစကားရပ်ကို ပုဒ်မခွဲ(က)နှင့် အညီဟု ပြင်ဆင်ပါသည်။ (၅၁) အခန်း(၁၄) အပိုဒ် ၃ရ ကို အခန်း(၁၃) အပိုဒ် ၃၂ အဖြစ် ပြင်ဆင်ပြီး ယင်းအပိုဒ်ကို သက်ဆိုင်ရာဝန်ကြီးဌာနများသည် စက်မှုထုတ်ကုန်ပစ္စည်းများ၏ ဘေးအန္တရာယ် ကင်းရှင်းရေး၊ အရည်အသွေးနှင့် နည်းပညာမြှင့်တင်နိုင်ရေးအတွက် အောက်ပါ ဦးစားပေးသုတေသနဌာနများနှင့် အလားတူ သုတေသနဌာနများကို ဖွင့်လှစ်ဆောင်ရွက်ရမည်ဟုပြင်ဆင်ပါသည်။ ။(၅၂) အပိုဒ် ၃၉ ကို အပိုဒ် ၃၄ အဖြစ် ပြင်ဆင်ပြီး ယင်းအပိုဒ်ခြေဆင်းကို အထောက်အကူပြု ကော်မတီသည် တီထွင်ဆန်းသစ်ထုတ်လုပ်သော အောက်ပါလုပ်ငန်းများအတွက် အထူးနှုန်းဖြင့်အခွန်လျှော့ပေါ့ခြင်း သို့မဟုတ် ကင်းလွတ်ခွင့် ပြုခြင်းတို့အတွက်သက်ဆိုင်ရာသို့ ညှိနှိုင်းဆောင်ရွက်ပေးရမည် ဟုပြင်ဆင်ပါ သည်။ (၅၃) အပိုဒ် ၄၀ ကို အပိုဒ် ၃၅ အဖြစ် ပြင်ဆင်ပြီး ယင်းအပိုဒ်တွင် ပါရှိသော တိုင်းဒေသကြီး/ ပြည်နယ်အစိုးရအဖွဲ့သည် စကားရပ်ကို တိုင်းဒေသကြီး၊ ပြည်နယ်အစိုးရအဖွဲ့များသည်ဟုလည်းကောင်း၊ စက်မှုလုပ်ငန်းစကားရပ်ကို လုပ်ငန်းဟု လည်းကောင်း ပြင်ဆင်ပါသည်။ (၅၄) အခန်း(၁၅) အပိုဒ် ၄၁ ကို အခန်း(၁၄) အပိုဒ် ၃၆ အဖြစ် ပြင်ဆင်ပြီး ယင်းအပိုဒ်ကို စက်မှုလုပ်ငန်းဆိုင်ရာ စွန့်ဦးတီထွင်မှုလုပ်ငန်းများ၊လူ့စွမ်းအားအရင်းအမြစ်၊ နည်းပညာ၊ သုတေသန၊ ကုန်ထုတ်စွမ်းရည်မြှင့်တင်ရေးနှင့် သဘာဝဘေးအန္တရာယ် ဆိုင်ရာစသည့် ကိစ္စရပ်များအတွက်ငွေကြေးအရင်းအမြစ်များ ထောက်ပံ့နိုင်ရန် နိုင်ငံတော်အနေဖြင့်သော်လည်းကောင်း၊ စက်မှုဇုန်အလိုက်၊ စက်မှုလုပ်ငန်းအစု အဖွဲ့အလိုက် သို့မဟုတ် အသင်းအဖွဲ့လိုက်သော်လည်းကောင်း ရန်ပုံငွေသို့မဟုတ် အထူးရန်ပုံငွေများကို တည်ဆဲဥပဒေများနှင့်အညီ ထူထောင်နိုင်သည်ဟုပြင်ဆင်ပါသည်။ (၅၅) အပိုဒ် ၄၂ ကို အပိုဒ် ၃ရ အဖြစ် ပြင်ဆင်ပြီး ယင်းအပိုဒ်တွင်ပါရှိသော ကြားခံ၍ စကားရပ်ကိုပယ်ဖျက်ပါသည်။ (၅၆) အပိုဒ်၄၃ ကို အပိုဒ် ၃၈ အဖြစ် ပြင်ဆင်ပြီး ယင်းအပိုဒ်တွင်ပါရှိသော ဤဥပဒေ လို့ငှာ စကားရပ်ကို အထောက်အကူပြု ကော်မတီသည်ဟု ပြင်ဆင်ပါသည်။ (၅၇) အပိုဒ်၄၄ ကို အပိုဒ် ၃၉ အဖြစ် ပြင်ဆင်ပြီး ယင်းအပိုဒ်တွင် ပါရှိသော အများပိုင်စကားရပ်၏ရှေ့တွင် ကော်မတီသည် စကားရပ်ကို ဖြည့်စွက်ပါသည်။ (၅၈) အခန်း (၁၆) အပိုဒ်၄၆ ကို အခန်း (၁၅) အပိုဒ် ၄၁ အဖြစ် ပြင်ဆင်ပြီး ယင်းအပိုဒ်ကို သက်ဆိုင်ရာဝန်ကြီးဌာနသည်ဆိပ်ကမ်းများနှင့် လေဆိပ်တို့တွင် ကုန်စည်ရှင်းလင်း ရေးလုပ်ငန်းကို မြန်ဆန်စေသောလုပ်ငန်းစဉ်များ၊ မူဘောင်များ သတ်မှတ်ပေးရမည်ဟုပြင်ဆင်ပါသည်။ (၅၉) အပိုဒ်၄ရ ကို အပိုဒ် ၄၂ အဖြစ် ပြင်ဆင်ပြီး ယင်းအပိုဒ်တွင် ပါရှိသော ဈေးကွက်တိုးချဲ့မှုအတွက် အထူးပံ့ပိုးနိုင်ရန် သက်ဆိုင်ရာဝန်ကြီးဌာနသည် စကားရပ်ကို သက်ဆိုင်ရာဝန်ကြီးဌာနသည် ဈေးကွက်တိုးချဲ့မှုအတွက် အထူးပံ့ပိုးနိုင်ရန်ဟု ပြင်ဆင်ပါသည်။ (၆၀) မူလအခန်း(၁၂) အပိုဒ် ၃၂ နှင့် အပိုဒ် ၃၃ ကို အခန်း(၁၅) အပိုဒ် ၄၅ အဖြစ် သက်ဆိုင်ရာဝန်ကြီးဌာနသည် သိုလှောင်ရေး ဝန်ဆောင်မှုလုပ်ငန်းများ ပေါ်ထွန်းရေးနှင့် ကုန်ပစ္စည်းရောင်းဝယ်တင်ပို့ရေးဆိုင်ရာ ဝန်ဆောင်မှုလုပ်ငန်းများ ဖွံ့ဖြိုးရေးကို အားပေးရမည်ဟုပြင်ဆင်ပါသည်။ (၆၁) အခန်း(၁၇) အပိုဒ် ၅၀ ကို အခန်း(၁၆) အပိုဒ် ၄၆ အဖြစ် ပြင်ဆင်ပြီး ယင်း အပိုဒ်ခြေဆင်းတွင် ပါရှိသော အားနည်းသော်လည်း စကားရပ်၏ ရှေ့တွင် တာဝန်ခံဝန်ကြီးဌာနသည် စကားရပ်ကို ဖြည့်စွက်ပါသည်။ (၆၂) အပိုဒ် ၅၀ အပိုဒ်ခွဲ(က)ကို အပိုဒ် ၄၆ အပိုဒ်ခွဲ(က)အဖြစ် ပြင်ဆင်ပြီး ယင်းအပိုဒ်တွင်ပါရှိသော တာဝန်ခံဝန်ကြီးဌာနသည် စကားရပ်ကို ပယ်ဖျက်ပါသည်။ (၆၃) အပိုဒ် ၅၀ အပိုဒ်ခွဲ(ခ)ကို အပိုဒ် ၄၆ အပိုဒ်ခွဲ(ခ)အဖြစ် ပြင်ဆင်ပြီး ယင်းအပိုဒ်ကို ပုဒ်မခွဲ(က)အရ ထုတ်ပြန်ကြေညာသည့်အားနည်းသော စက်မှုလုပ်ငန်းများအား ချဲ့ထွင်ခြင်း၊ ပြောင်းလဲထုတ်လုပ်ခြင်းနှင့် ထုတ်ကုန်ရောင်းချခြင်းတို့အတွက် အားနည်းသော ကာလသတ်မှတ်ပြီးယင်းကာလ ကုန်ဆုံးသည့်ရက်အထိ အခွန် စည်းကြပ်ခြင်းကို ကင်းလွတ်ခွင့်ပြုရမည်ဟုပြင်ဆင်ပါသည်။ (၆၄) အခန်း(၁၈) အပိုဒ် ၅၁ ကို အခန်း(၁၇) အပိုဒ် ၄ရ အဖြစ် ပြင်ဆင်ပြီး ယင်းအပိုဒ်ခြေဆင်းတွင်ပါရှိသော အောက်ဖော်ပြပါစစ်တမ်းများကို စကားရပ်ကို အောက်ပါအချက်အလက်များပါဝင်သောအစီရင်ခံစာကိုဟု ပြင်ဆင်ပါသည်။ (၆၅) အပိုဒ် ၅၂ ကို အပိုဒ် ၄၈ အဖြစ် ပြင်ဆင်ပြီး ယင်းအပိုဒ်ခြေဆင်းတွင် ပါရှိသော စက်မှု လုပ်ငန်း စကားရပ်၏ရှေ့တွင် တာဝန်ခံဝန်ကြီးဌာန စကားရပ်ကို ဖြည့်စွက်ပါသည်။ (၆၆) အခန်း(၁၉) အပိုဒ် ၅၃ ကို အခန်း(၁၈) အပိုဒ် ၄၉ အဖြစ် ပြင်ဆင်ပြီး ယင်းအပိုဒ်ကို ဦးစီးဌာနသည် ပုဒ်မ ၂၊ ပုဒ်မခွဲ (ခ)၊ ပုဒ်မခွဲ(ဂ)၊ ပုဒ်မခွဲ(ဃ)နှင့် ပုဒ်မခွဲ(င)တို့ပါ စက်မှု လုပ်ငန်းများကို အရွယ်အစား ခွဲခြားသတ်မှတ်ရမည်ဟု ပြင်ဆင်ပါသည်။ (၆၇) အပိုဒ် ၅၄ အပိုဒ်ခွဲ(က)ကို အပိုဒ် ၅၀ အပိုဒ်ခွဲ(က)အဖြစ် ပြင်ဆင်ပြီး ယင်းအပိုဒ်ကို အကြီးစားစက်မှုလုပ်ငန်း မှတ်ပုံတင်ခြင်းနှင့် မှတ်ပုံတင်သက်တမ်းတိုးခြင်းဟု ပြင်ဆင်ပါသည်။ (၆၈) အပိုဒ် ၅၄ အပိုဒ်ခွဲ(ခ)ကို အပိုဒ် ၅၀ အပိုဒ်ခွဲ (ခ) အဖြစ် ပြင်ဆင်ပြီး ယင်းအပိုဒ်တွင် ပါရှိသော ပံ့ပိုးစကားရပ်ကို ပယ်ဖျက်ပါသည်။ (၆၉) အပိုဒ် ၅၄ အပိုဒ်ခွဲ(င)ကို အပိုဒ် ၅၀ အပိုဒ်ခွဲ(င)အဖြစ် ပြင်ဆင်ပြီး ယင်းအပိုဒ်တွင်ပါရှိသော ဖြည့်ဆည်းဆောင်ရွက်ပေးခြင်း စကားရပ်ကို ဖြည့်ဆည်းပေးခြင်းဟု ပြင်ဆင်ပါသည်။ (၇၀) အပိုဒ် ၅၅ ခြေဆင်းကို ပယ်ဖျက်ပါသည်။ (၇၁) အပိုဒ် ၅၅ အပိုဒ်ခွဲ(က)ကို အပိုဒ် ၅၀ အပိုဒ်ခွဲ(ဇ)အဖြစ် ပြင်ဆင်ပြီး ယင်းအပိုဒ်ကို လုပ်ငန်းဆောင်ရွက်သူအားပုဒ်မ ၂၁ ပါ အခွင့်အရေးများရရှိစေရန် အထောက်အကူပြု ကော်မတီသို့ တင်ပြ၍ဆောင်ရွက်ခြင်းဟု ပြင်ဆင်ပါသည်။ (၇၂) အပိုဒ် ၅၅ အပိုဒ်ခွဲ(ခ)ကို အပိုဒ် ၅၀ အပိုဒ်ခွဲ(၅)အဖြစ် ပြင်ဆင်ပြီး ယင်းအပိုဒ်ကို သက်ဆိုင်ရာတိုင်းဒေသကြီး သို့မဟုတ် ပြည်နယ်ဦးစီးဌာနမှူးက တင်ပြလာသော အကြီးစားစက်မှုလုပ်ငန်း မှတ်ပုံတင်လျှောက်လွှာများကို ခွင့်ပြု မပြု ပြန်ကြားခြင်းဟု ပြင်ဆင်ပါသည်။ (၇၃) အပိုဒ် ၅၅ အပိုဒ်ခွဲ(ဂ)ကို အပိုဒ် ၅၀ အပိုဒ်ခွဲ(ည)အဖြစ် ပြင်ဆင်ပြီး ယင်းအပိုဒ်ကို အကြီးစားစက်မှုလုပ်ငန်း မှတ်ပုံတင်များကို တာဝန်ခံဝန်ကြီးဌာန ဝန်ကြီး၏ ညွှန်ကြား ချက်အရဖြစ်စေ၊ စက်မှုလုပ်ငန်းကြီးကြပ်ရေးအဖွဲ့၏ အကြောင်းကြားချက်အရဖြစ်စေ ိုင်းငံ့ခြင်း သို့မဟုတ် ပယ်ဖျက်ခြင်းဟုပြင်ဆင်ပါသည်။ (၇၄) အပိုဒ် ၅၆ ကို အပိုဒ် ၅၁ အဖြစ် ပြင်ဆင်ပြီး ယင်းအပိုဒ်ခြေဆင်းရှိ အောက်ပါအတိုင်းဖြစ်ပါသည် စကားရပ်ကို အောက်ပါအတိုင်းဖြစ်သည်ဟုပြင်ဆင်ပါသည်။ (၇၅) အပိုဒ် ၅၆ အပိုဒ်ခွဲ(ခ)ကို အပိုဒ် ၅၁ အပိုဒ်ခွဲ(ခ)အဖြစ် ပြင်ဆင်ပြီး ယင်းအပိုဒ်ကို အကြီးစားစက်မှုလုပ်ငန်းကို ဦးစီးဌာန၏ ညွှန်ကြားချက်နှင့်အညီ မှတ်ပုံတင်ပေးခြင်း သို့မဟုတ် ငြင်းပယ်ခြင်းဟု ပြင်ဆင်ပါသည်။ (၇၆) အပိုဒ် ၅၆ အပိုဒ်ခွဲ(ဂ)ကို အပိုဒ် ၅၁ အပိုဒ်ခွဲ(ဂ)အဖြစ် ပြင်ဆင်ပြီး ယင်းအပိုဒ်ကို အသေးစားစက်မှုလုပ်ငန်းနှင့်အလတ်စား စက်မှုလုပ်ငန်းများကို ဤဥပဒေ၊ အသေး စားနှင့် အလတ်စားစီးပွားရေးလုပ်ငန်းများ ဖွံ့ဖြိုးတိုးတက်ရေးဥပဒေတို့နှင့်အညီ မှတ်ပုံ တင်ပေးခြင်း သို့မဟုတ် ငြင်းပယ်ခြင်းဟုပြင်ဆင်ပါသည်။ (၇၇) အပိုဒ် ၅ရ အပိုဒ်ခွဲ(က)ကို အပိုဒ် ၅၂ အပိုဒ်ခွဲ(က)အဖြစ် ပြင်ဆင်ပြီး ယင်းအပိုဒ်တွင်ပါရှိသော ခရိုင်နယ်မြေ စကားရပ်ကို ခရိုင်ဟု ပြင်ဆင် ပါသည်။ (၇၈) အပိုဒ် ၅ရ အပိုဒ်ခွဲ(ခ)ကို အပိုဒ် ၅၂ အပိုဒ်ခွဲ(ခ)အဖြစ် ပြင်ဆင်ပြီး ယင်းအပိုဒ်ကို အသေးစားစက်မှုလုပ်ငန်းကို ဤဥပဒေ၊အသေးစားနှင့် အလတ်စား စီးပွားရေး လုပ်ငန်းများ ဖွံ့ဖြိုးတိုးတက်ရေးဥပဒေနှင့်အညီ မှတ်ပုံတင်ပေးခြင်းနှင့် ငြင်းပယ် ရန်လိုအပ်ပါက တိုင်းဒေသကြီး သို့မဟုတ် ပြည်နယ်ဦးစီးမှူးထံတင်ပြ၍ အတည်ပြု ချက်ရယူခြင်းဟုပြင်ဆင်ပါသည်။ (၇၉) အပိုဒ် ၅ရ အပိုဒ်ခွဲ(ဂ)ကို အပိုဒ် ၅၂ အပိုဒ်ခွဲ(ဂ)အဖြစ် ပြင်ဆင်ပြီး ယင်းအပိုဒ်တွင်ပါရှိသော တိုင်းဒေသကြီး၊ ပြည်နယ် စကားရပ်ကို တိုင်းဒေသကြီး သို့မဟုတ် ပြည်နယ် ဟုလည်းကောင်း၊ တွေ့ရှိချက်များအား စကားရပ်ကို တွေ့ရှိချက်အားဟု အသီးသီးပြင်ဆင်ပါသည်။ (၈၀) အပိုဒ် ၅ရ အပိုဒ်ခွဲ(ဃ)ကို အပိုဒ် ၅၂ အပိုဒ်ခွဲ(ဃ)အဖြစ် ပြင်ဆင်ပြီး ယင်းအပိုဒ်ကို ခရိုင်အတွင်းရှိ လုပ်ငန်းဆောင်ရွက်သူများထံမှ သတ်မှတ်ထားသော မှတ်ပုံတင်ကြေး နှင့် မှတ်ပုံတင်သက်တမ်း တိုးမြှင့်ခတို့ကို ကောက်ခံ၍ ဘဏ်သို့ ပေးသွင်းခြင်းဟု ပြင်ဆင်ပါသည်။ (၈၁) အပိုဒ် ၅၈ ကို အပိုဒ် ၅၃ အဖြစ် ပြင်ဆင်ပြီး ယင်းအပိုဒ်ကို လုပ်ငန်းဆောင်ရွက်သူအား ခွင့်ပြုချက်၊ ယာယီမှတ်ပုံတင်လက်မှတ်၊ လိုင်စင် သို့မဟုတ် မှတ်ပုံတင် လျှောက်ထား ရန်အတွက် သတင်းအချက်လက်များပေးရမည်ဟု ပြင်ဆင်ပါသည်။ (၈၂) အခန်း(၁၉) ခေါင်းစဉ်အဖြစ် စီမံခန့်ခွဲရေးဆိုင်ရာ အရေးယူမှုများဟု အသစ်ဖြည့်စွက်ပါသည်။ (၈၃) အခန်း(၂၀) အပိုဒ် ၅၉ ၊ အပိုဒ် ၆၀ နှင့် အပိုဒ် ၆၂ တို့ကို အပိုဒ် ၅၆၊ အပိုဒ် ၅ရနှင့် အပိုဒ် ၅၉ တို့အဖြစ် ပြင်ဆင်ပြီး ယင်းအပိုဒ်များတွင်ပါရှိသော ထိုသူသည် စကားရပ် ကိုထိုသူကိုဟု လည်းကောင်း၊ ချမှတ်ခြင်းခံရမည် စကားရပ်ကို ချမှတ်ရမည်ဟု လည်းကောင်းအသီးသီး ပြင်ဆင်ပါသည်။ (၈၄) အပိုဒ် ၆၁ နှင့် အပိုဒ် ၆၂ ကို အပိုဒ် ၅၈နှင့် အပိုဒ် ၅၉ အဖြစ် ပြင်ဆင်ပြီး ယင်းအပိုဒ်များတွင်ပါရှိသော ဒဏ်ရိုက်ခြင်းခံရမည်စကားရပ်ကို ဒဏ်ရိုက်ရမည်ဟုလည်းကောင်း၊ ပိတ်သိမ်းခြင်း အပြစ်ဒဏ်ခံရမည် စကားရပ်ကို လုပ်ငန်းအား ပိတ်သိမ်းရမည်ဟု လည်းကောင်းအသီးသီးပြင်ဆင်ပါသည်။ (၈၅) အခန်း (၂၁)ကို အောက်ပါအတိုင်း အသစ်ဖြည့်စွက်ပါသည် - အခန်း (၂၁) ယူခံခြင်း ၆၀။ လုပ်ငန်းဆောင်ရွက်သူသည်(က) ဦးစီးဌာန၏ အမိန့် သို့မဟုတ် တိုင်းဒေသကြီး သို့မဟုတ် ပြည်နယ်ဦးစီးဌာနမှူး၏ အမိန့်ကို မကျေနပ်ပါက ယင်းအမိန့် သို့မဟုတ် လက်ခံရရှိသည့်နေ့မှ ရက်ပေါင်းသုံးဆယ်အတွင်း တာဝန်ခံဝန်ကြီးဌာန ဝန်ကြီးထံ အယူခံနိုင်သည်။ (ခ) ဝန်ကြီး၏ ဆုံးဖြတ်ချက်သည် အပြီးအပြတ်ဖြစ်စေရမည်။ (၈၆) အခန်း(၂၀) အပိုဒ် ၆၃ ကို အခန်း(၁၉) အပိုဒ် ၅၄ အဖြစ် ပြင်ဆင်ပြီး ယင်းအပိုဒ်ခြေဆင်းကို ဦးစီးဌာနသို့ မဟုတ်တိုင်းဒေသကြီးသို့မဟုတ် ပြည်နယ် ဦးစီးဌာနမှူး သည် လုပ်ငန်းဆောင်ရွက်သူက ပုဒ်မ ၂၀၊ ပုဒ်မခွဲ(က)၊ ပုဒ်မခွဲ(ဂ)၊ ပုဒ်မခွဲ(ဆ)၊ ပုဒ်မခွဲ (၅)နှင့် ပုဒ်မခွဲ (ဌ)ပါ ပြဋ္ဌာန်းချက်ကိုဖောက်ဖျက်ကြောင်း တွေ့ရှိလျှင် အောက်ပါစီမံခန့်ခွဲရေးဆိုင်ရာ ပြစ်ဒဏ်တစ်ရပ်ရပ်ကို ချမှတ်နိုင်သည်ဟု ပြင်ဆင်ပါသည်။ (၈၇) အပိုဒ် ၆၄ ကို အပိုဒ် ၅၅ အဖြစ် ပြင်ဆင်ပြီး ယင်းအပိုဒ်ကို အရေးယူမှုများ မပြုလုပ်မီတွင် သက်ဆိုင်ရာ စက်မှုလုပ်ငန်းရှင်ကို အမှားပြင်ဆင်ခြင်း သို့မဟုတ် ရှင်းလင်းတင်ပြခြင်း ဆောင်ရွက်ခွင့်ပေးရမည်ဟုပြင်ဆင်ပါသည်။ (၈၈) အခန်း(၂၁) အပိုဒ် ၆၆ ကို အခန်း(၂၂) အပိုဒ် ၆၁ အဖြစ် ပြင်ဆင်ပြီး ယင်းအပိုဒ်တွင်ပါရှိသော နေပြည်တော်ကောင်စီနယ်မြေ စကားရပ်ကို နေပြည်တော်ကောင်စီဟု လည်းကောင်း၊ မြန်မာနိုင်ငံရဲတပ်ဖွဲ့မှ စကားရပ်ကို မြန်မာနိုင်ငံရဲတပ်ဖွဲ့၏ဟု လည်းကောင်း အသီးသီး ပြင်ဆင်ပါသည်။ (၈၉) အပိုဒ် ၆၈ ကို အပိုဒ် ၆၃ အဖြစ် ပြင်ဆင်ပြီး ယင်းအပိုဒ်တွင် ပါရှိသော ဤဥပဒေအရ သဘောရိုးဖြင့် စကားရပ်ကိုဤဥပဒေနှင့်အညီဟု ပြင်ဆင်ပါသည်။ ၄။ သို့ဖြစ်ပါ၍ စက်မှုလုပ်ငန်း ဥပဒေကြမ်းကို လွှတ်တော်ကအတည်ပြု ပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၆၁ အရစိစစ်ခဲ့ပြီးနည်းဥပဒေ ၆၃ နှင့်အညီလွှတ်တော်သို့ အစီရင်ခံတင်ပြအပ်ပါသည်။ အားလုံးကို ကျေးဇူးတင်ပါတယ်။</speech>
<title>ရင်းနှီးမြှပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီက တင်သွင်းသည့် စက်မှုလုပ်ငန်း ဥပဒေကြမ်းကို ဆွေးနွေး၍ ပြင်ဆင်ချက်အဆိုတင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော် ဆိုင်ရာနည်းဥပဒေ ၁၈၆၊ ၁၈၈ တို့နှင့်အညီ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုသူများသည် ပြင်ဆင်လိုသည့် ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာကို တိတိကျကျဖော်ပြ၍ ၂၆-၈-၂၀၁၅ ရက် (ဗုဒ္ဓဟူးနေ့) နောက်ဆုံးထားပြီး အမည်စာရင်း တင်သွင်းရန် ဖြစ်ကြောင်း အသိပေးကြေညာပါတယ်။</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော်(၁၂)ကြိမ်မြောက်ပုံမှန် အစည်းအဝေး (၈၇)ရက်မြောက်နေ့ ရပ်နားကြောင်းနှင့် အစည်းအဝေး (၈၈)ရက်မြောက်နေ့ ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ်ပြည်သူ့လွှတ်တော် (၁၂) ကြိမ်မြောက် ပုံမှန်အစည်းအဝေး (၈၇)ရက်မြောက်နေ့ ရပ်နားပါမယ်။ ပထမအကြိမ်ပြည်သူ့ လွှတ်တော်(၁၂) ကြိမ်မြောက် ပုံမှန်အစည်းအဝေး (၈၈)ရက်မြောက်နေ့ကို မနက်ဖြန် ၂၀၁၅ ခုနှစ်၊ သြဂုတ်လ ၂၆ ရက်နေ့ (ဗုဒ္ဓဟူးနေ့) နံနက်(၁၀းဝဝ)နာရီအချိန်မှာ ဆက်လက်ကျင်းပမှာ ဖြစ်ကြောင်းနဲ့ ယနေ့အစည်းအဝေးပြီးဆုံးကြောင်း ကြေညာပါတယ်။။</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။။</speech>
<speech type="mc">အားလုံးထွက်ခွာနိုင်ပါပြီခင်ဗျား။။</speech>
<p>ပထမအကြိမ် ပြည်သူ့လွှတ်တော် (၁၂) ကြိမ်မြောက် ပုံမှန်အစည်းအဝေး (၈၇)ရက်မြောက်နေ့ ကို ၁၀း၅၀ နာရီအချိန်တွင် ရပ်နားပါသည်။</p>
</postface>
</transcript>
</doc>
