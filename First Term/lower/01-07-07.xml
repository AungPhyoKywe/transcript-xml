<doc>
<docinfo>
<docno>01-07-07.xml</docno>
<pdf>01-07-07.pdf</pdf>

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး သတ္တမနေ့မှတ်တမ်း</title>
<date value='04-07-2013'>၁၃၇၄ ခုနှစ်၊ နယုန်လပြည့်ကျော် ၁၁ ရက် (၂၀၁၃ ခုနှစ်၊ ဇူလိုင်လ ၄ ရက်) (ကြာသပတေးနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး သတ္တမနေ့ကို နံနက် ၁၀းဝဝ နာရီအချိန်၌ စတင်ကျင်းပပါသည်။ ပြည်သူ့လွှတ်တော်ဥက္ကဋ္ဌအဖြစ် သူရဦးရွှေမန်းက ဆောင်ရွက်ပြီး၊ အခမ်းအနားမှူး အဖြစ် ဦးတင်ဝင်းအောင်၊ ဒုတိယညွှန်ကြားရေးမှူးချုပ်၊ လွှတ်တော်ရုံးက ဆောင်ရွက်ပါသည်။</p> ခမ်းအနားမှူး။ ။လေးစားအပ်ပါသော ပြည်သူ့လွှတ်တော်ကိုယ်စားလှယ်များ နှင့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေးသတ္တမနေ့ အစီအစဉ် စတင်ပါ<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး သတ္တမနေ့မှာ ပြည်သူ့လွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိ တဲ့ ပြည်သူ့လွှတ်တော် ကိုယ်စားလှယ် ၄၂၆ ဦးရှိတဲ့အနက် ၃၇၉ ဦးတက်ရောက်ပါတယ်။ အစည်းအဝေးသို့ တက်ရောက်ခွင့် ရှိသူဦးရေစုစုပေါင်းရဲ့ ၈၈.၉ရ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">လွှတ်တော်ကိုယ်စားလှယ်တော်များခင်ဗျား။ ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး သတ္တမနေ့အစီအစဉ်များကို ကြို တင်ဖြန့်ဝေ ထားတဲ့အတိုင်း ဆက်လက် ဆောင်ရွက်သွားပါမယ်။</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များ အတွက် ခွင့်ပန်ကြားရန် ဖြစ်ပါတယ်။</speech>
<speech><mp id="412">ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၄-၇-၂၀၁၃ ရက်နေ့မှာ ကျင်းပပြုလုပ်တဲ့ ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး သတ္တမနေ့သို့တက်ရောက်မယ့် ကိုယ်စားလှယ်များ အနက်မှ ခွင့်ပန်ကြားသူများရဲ့ အခြေအနေကို ကျွန်တော် ပြည်သူ့လွှတ်တော် အခွင့်အရေးကော်မတီ အတွင်းရေးမှူးက တင်ပြခွင့်ပြုပါရန် ဦးစွာတင်ပြပန်ကြားအပ်ပါတယ်ခင်ဗျား။ ယနေ့ကျင်းပတဲ့ ပြည်သူ့လွှတ်တော်အစည်းအဝေးသို့ တက်ရောက်ခွင့်ရှိသူဦးရေ ၄၂၆ ဦးအနက် တက်ရောက်သည့် ဦးရေ ၃၇၉ ဦးဖြစ်ပြီး ခွင့်ပန်ကြားသူစုစုပေါင်း ၄ရ ဦးရှိပါတယ်။ ခွင့်ပန်ကြားသူ ၄ရ ဦးအနက် ၂၄ ဦး ကတော့ ယမန်နေ့က ကြို တင်ခွင့်ပန်ကြားထားသူများဖြစ်ပြီး ယနေ့ခွင့်ပန်ကြားသူ ၂၃ ဦးရှိပါတယ်။ ယနေ့ခွင့်ပန်ကြားသူများမှာ (၁) ဒလမဲဆန္ဒနယ်မှ ဦးလှထွန်းဦး ခွင့် ၂ ရက်၊ (၂) ဒေါပုံမဲဆန္ဒနယ်မှ ဦးလှမြင့် ခွင့် ၂ ရက်၊ (၃) တာမွေမဲဆန္ဒနယ်မှ ဒေါ်လဲ့လဲ့ဝင်းဆွေ ခွင့် ၂ ရက်၊ (၄) ပင်လောင်းမဲဆန္ဒနယ်မှ ဦးခွန်မောင်သောင်း ခွင့် ၂ ရက်၊ (၅) ဆီဆိုင်မဲဆန္ဒနယ်မှ ဦးဝင်းကို ခွင့် ၂ ရက်၊ (၆) ဟိုပုန်းမဲဆန္ဒနယ်မှ ဦးခွန်သိန်းဖေ ခွင့် ၂ ရက်၊ (၇) လပွတ္တာမဲဆန္ဒနယ်မှ ဦးဇော်ထွန်း ခွင့် ၂ ရက်၊ (၈) သုံးခွမဲဆန္ဒနယ်မှ ဒေါ်စုစုလွင် ခွင့် ၂ ရက်၊ (၉) တောင်ကြီးမဲဆန္ဒနယ်မှ ဦးစံလင်း ခွင့် ၂ ရက်၊ (၁၀) ကျောင်းကုန်းမဲဆန္ဒနယ်မှ ဦးသိန်းထွန်း ခွင့် ၂ ရက်၊ (၁၁) မိုးညို မဲဆန္ဒနယ်မှ ဦးနန်းဦး ခွင့် ၂ ရက်၊ (၁၂) သထုံမဲဆန္ဒနယ်မှ ဦးစောဘသိန်း ခွင့် ၂ ရက်၊ (၁၃) ပြည်ကြီးတံခွန်မဲဆန္ဒနယ်မှ ဦးမောင်ကို ခွင့် ၂ ရက်၊ (၁၄) ပင်းတယမဲဆန္ဒနယ်မှ ဦးဝင်းကြည် ခွင့် ၂ ရက်၊ (၁၅) မိုင်းရှူးမဲဆန္ဒနယ်မှ ဦးကျော်တင်ရွှေ ခွင့် ၁ ရက်၊ (၁၆) တပ်မတော်သားကိုယ်စားလှယ် ဒုတိယဗိုလ်မှူးကြီးခင်မြင့် ခွင့် ၁ ရက်၊ (၁၇) တပ်မတော်သားကိုယ်စားလှယ် ဗိုလ်မှူးကျော်မင်းဇော် ခွင့် ၁ ရက်၊ (၁၈) တပ်မတော်သားကိုယ်စားလှယ် ဗိုလ်မှူးအောင်ကျော်လွင် ခွင့် ၂ ရက်၊ (၁၉) တပ်မတော်သားကိုယ်စားလှယ် ဗိုလ်ကြီးကိုကိုနိုင် ခွင့် ၁ ရက်၊ (၂၀) ပုသိမ်ကြီးမဲဆန္ဒနယ်မှ ဦးအောင်သန့် ခွင့် ၂ ရက်၊ (၂၁) ဘားအံမဲဆန္ဒနယ်မှ ဒေါ်နန်းစေကွာ ခွင့် ၂ ရက်၊ (၂၂) မန်တုံမဲဆန္ဒနယ်မှ ဦးအိုက်မုန်း ခွင့် ၂ ရက်နှင့် (၂၃) မောင်တောမဲဆန္ဒနယ်မှ ဦးအောင်ဇော်ဝင်း ခွင့် ၉ ရက်တို့ဖြစ်ကြပါတယ်။ ခွင့်မဲ့ပျက်ကွက်သူမရှိပါ။ ယနေ့ ခွင့်ပန်ကြားသူ ၂၃ ဦးအား ခွင့်ပြုပေးပါရန် တင်ပြအပ်ပါတယ်ခင်ဗျား။</speech>
<speech type="speaker">အားလုံးကိုခွင့်ပြုပါတယ်</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">။လွှတ်တော်ကိုယ်စားလှယ်များခင်ဗျား။ ဒီကနေ့အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၄၂၆ ဦး၊ ယခင်ကခွင့်ပန်ကြား၍ ခွင့်ပြုထားသူ ၂၄ ဦး၊ ယနေ့ ခွင့်ပြု ထားသူ ၂၃ ဦးဖြစ်၍ လွှတ်တော်က ခွင့်ပြု ထားသူစုစုပေါင်း ၄ရ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး သတ္တမနေ့သို့ လာရောက်လေ့လာသူများစာရင်း တင်ပြပါမယ်။ နယူးဇီလန် နိုင်ငံ နိုင်ငံခြားရေးဝဝန်ကြီး မစ္စတာ မာရစ်မက်ကူရီနှင့် အဖွဲ့ဝင် ၅ ဦး၊ ပဲခူးတိုင်းဒေသကြီး မင်းလှမြို့နယ်မှ လေ့လာရေးအဖွဲ့ ၅ ဦး၊ မြန်မာ့အသံနှင့်ရုပ်မြင် vomo:$bascossionemšilop BBC Media Action New Journalism များလာရောက်သင်ကြားပို့ချနေသော Senior Trainer မစ္စတာပီဟေတန်၊ မြန်မာစကားပြန်နှင့် မြန်မာ့အသံနှင့်ရုပ်မြင်သံကြားမှ ဝန်ထမ်းများ ၂၃ ဦး၊ ဧရာဝတီ တိုင်းဒေသကြီးမှ ဝေ့ဟတ်ဖောင်ဒေးရှင်းတောင်သူလယ်သမားကိုယ်စားလှယ် ၁၁ ဦး၊ စုစုပေါင်း လေ့လာရေးအဖွဲ့နှင့် ရိုက်ကူးရေးအဖွဲ့ ၄၄ ဦးတက်ရောက်လေ့လာနေကြောင်း တင်ပြပါတယ်။</speech>
<section value="QA">
<speech type="speaker">အစီအစဉ် ၅ ဆက်လက်ဆောင်ရွက်ပါမယ်။ လွှတ်တော်ကိုယ်စားလှယ် များ ခင်ဗျား။ မေးခွန်းများ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>လုံရုံးအုပ်စု လောက်ဖန်းကျေးရွာအတွက် ကျေးလက်ကျန်းမာရေးဌာနခွဲ ဖွင့်လှစ်ပေးရန်နှင့် မည်သည့် အချိန်ကာလတွင် ဖွင့်လှစ်ပေးရန် အစီအစဉ်ရှိ/မရှိ နှင့်စပ်လျဉ်းသည့်မေးခွန်း</title>
<speech type="speaker">ဦးစွာ နောင်ချိုမဲဆန္ဒနယ်မှ ဦးကျော်မြင့် မေးမြန်းဖို့ဖြစ်ပါတယ်။</speech>
<speech><mp id="447">ဦးကျော်မြင့်(နောင်ချို မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌ နှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော် များခင်ဗျား။ မင်္ဂလာအပေါင်းနှင့်ပြည့်စုံပါစေကြောင်း ဆုမွန်ကောင်း တောင်းရင်းနှုတ်ခွန်းဆက်ဂါရဝ ပြုအပ်ပါတယ်။ ကျွန်တော်ကတော့ ရှမ်းပြည်နယ်၊ နောင်ချို မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးကျော်မြင့် ဖြစ်ပါတယ်။ ကျွန်တော့်အနေနဲ့ နောင်ချိုမြို့နယ် လုံရုံးကျေးရွာအုပ်စု လုံရုံး၊ ကုန်းစုံ၊ ခဲမူ၊ ကျောက်ကြမ်း၊ သဖန်းကိန်း၊ စက်ရုံ၊ ကုန်းသာ၊ လောက်ဖန်းကျေးရွာ၊ စုစုပေါင်း ၈ ရွာဖြင့် ဖွဲ့စည်းထားပါတယ်။ ခုတင်ဆံ့ဆေးရုံနှင့် ၈ မိုင်ကွာဝေးပါတယ်။ အိမ်ခြေစုစုပေါင်း ၄၃၅ အိမ်၊ လူဦးရေ စုစုပေါင်း ၂၆၂၆ ဦးရှိပါတယ်။ ၎င်းအပြင် လောက်ဖန်းဘိလပ်မြေစက်ရုံမှ စက်ရုံ ဝန်ထမ်းမိသားစုဦးရေ ၄၅၀ ကျော်ရှိပါတယ်။ ကျေးလက်ကျန်းမာရေးဌာနခွဲ တစ်ခုဖွင့်လှစ်ပေးခြင်းဖြင့်လောက်ဖန်းကျေးရွာသာမကပဲ ကျန်နီးစပ်ရာကျေးရွာများအတွက်ပါ ကျန်းမာရေးစောင့် ရှောက်မှု ခံယူနိုင်မှာဖြစ်ပါတယ်။ သို့ဖြစ်ပါ၍ ကျေးလက်ဒေသဖွံ့ဖြိုးရေးလုပ်ငန်းတွင် အထောက်အကူပြုနိုင်သည့် လုံရုံးအုပ်စု လောက်ဖန်းကျေးရွာအတွက် ကျေးလက်ကျန်းမာရေး ဌာနခွဲတစ်ခု ဖွင့်လှစ်ပေးရန် အစီအစဉ်ရှိ/မရှိ။ ဖွင့်လှစ်ပေးမည်ဆိုပါက မည်သည့် အချိန်ကာလတွင် ဖွင့်လှစ်ပေးမည်ကို ဖြေကြားပေးပါရန် ပြည်သူ့လွှတ်တော် ဥက္ကဋ္ဌကြီး မှတစ်ဆင့် မေးမြန်းတင်ပြအပ်ပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ဖြေကြားရန် ဖြစ်ပါတယ်</speech>
<speech><agency id="98">ဒေါက်တာဝင်းမြင့်(ဒုတိယဝန်ကြီး၊ ကျန်းမာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားှယ်တော်ကြီးများ၊ ဧည့်သည်တော်ကြီး များခင်ဗျား။ မင်္ဂလာပါလို့နှုတ်ခွန်းဆက်သဂါရဝပြုအပ်ပါတယ်။ ရှမ်းပြည်နယ် နောင်ချို မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကျော်မြင့်ရဲ့ ကြယ်ပွင့်ပြမေးခွန်းအား ပြန်လည်ဖြေကြားခွင့်ပြုပါရန်တင်ပြအပ်ပါတယ်။ ကျန်းမာရေးဝန်ကြီးဌာနအနေနဲ့ ဆေးရုံအသစ်ဖွင့်လှစ်ခြင်း၊ ဆေးရုံ ခုတင် အဆင့်မြင့်တင်ခြင်း၊ ကျေးလက်ကျန်းမာရေးဌာနနှင့် ကျေးလက်ကျန်းမာရေးဌာနခွဲများ အသစ်ဖွင့်လှစ်ခြင်းတို့ကို စီမံကိန်းနှစ်အလိုက် ဆောင်ရွက် ပေးလျက်ရှိရာ ရှမ်းပြည်နယ်၊ နောင်ချိုမြို့နယ် လုံရုံး ကျေးရွာအုပ်စု လောက်ဖန်းကျေးရွာတွင် ကျေးလက်ကျန်းမာရေးဌာနခွဲတစ်ခု ဖွင့်လှစ်ခွင့်ရရှိရေး အတွက် ၂၀၁၄-၂၀၁၅ ဘဏ္ဍာရေးနှစ် အတွင်း စီစဉ်ဆောင်ရွက်ပေးသွားမည်ဖြစ်ပါကြောင်း ပြန်လည် ဖြေကြားတင်ပြအပ်ပါတယ်။ ကျေးဇူးတင်ပါတယ်။(ဩဘာသံများ)</speech>
</Q-A>
<Q-A>
<title>ထောက်ကြန့်မြို့တွင် ခုတင် ၂၀၀ ဆံ့ဆေးရုံကြီး ဆောက်လုပ်ပေးရန် အစီအစဉ်ရှိ/မရှိနှင့် မည်သည့် ကာလတွင် စတင်ဆောင်ရွက်ပေးရန်နှင့်စပ်လျဉ်းသည့်မေးခွန်း</title>
<speech type="speaker">မင်္ဂလာဒုံမဲဆန္ဒနယ်မှ ဦးတင်မောင်ဝင်း မေးမြန်းဖို့ဖြစ်ပါတယ်။</speech>
<speech><mp id="374">ဦးတင်မောင်ဝင်း(မင်္ဂလာဒုံမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဒုတိယဝန်ကြီးများ၊ လွှတ်တော်သို့ လာရောက်လေ့လာနေကြသောဧည့်သည်တော်များ ကိုယ်၏ ကျန်းမာခြင်း၊ စိတ်၏ ချမ်းသာခြင်းနှင့်ပြည့်စုံပါစေကြောင်း ဆုမွန်ကောင်းတောင်းရင်းနှုတ်ခွန်း ဆက်သဂါရဝပြုအပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး၊ မင်္ဂလာဒုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတင်မောင်ဝင်း ဖြစ်ပါတယ်။ ပြည်သူ့ရဲ့ ဆန္ဒများကို လွှတ်တော်ဥက္ကဋ္ဌကြီးမှတစ်ဆင့် မေးမြန်းခွင့်ပြုပါရန်လေးစားစွာ တင်ပြအပ်ပါတယ်။ လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ မင်္ဂလာဒုံမြို့နယ် ထောက်ကြံ့မြို့ ဟာဆိုလို့ရှိရင် ရန်ကုန်-မန္တလေး အမှတ်(၁)လမ်းမကြီး၊ ရန်ကုန်-ပြည် လမ်းမကြီးဆုံရာ မြို့တစ်မြို့ဖြစ်ပါတယ်။ မင်္ဂလာဒုံမြို့နယ်နှင့်ဆက်စပ်ပြီးတော့လည်း လှည်းကူး၊ မှော်ဘီ၊ တိုက်ကြီး၊ ရွှေပြည်သာ၊ မင်္ဂလာဒုံ အဲ့ဒီမြို့နယ် ၅ မြို့မှာလည်း တစ်မြို့နယ်မှ လူဦးရေ တစ်သိန်း ငါးသောင်းကနေပြီးတော့ နှစ်သိန်းဝန်းကျင်အထိ နေထိုင်သောပြည်သူများရှိပါတယ်။ စုစုပေါင်း တစ်သန်းနီးပါးမျှ ပြည်သူများနေထိုင်သော မြို့နယ်များဖြစ်ပါတယ်။ ဒါကြောင့်မို့ ပြည်သူများရဲ့ ကျန်းမာရေးကို စောင့်ရှောက်နိုင်ရန်အတွက် လည်းကောင်း၊ နောက်အရေး ပေါ်လူနာများကို အချိန်တို အတွင်းမှာ ကုသနိုင်ရန်အတွက်လည်းကောင်း မင်္ဂလာဒုံမြို့နယ်ထောက်ကြံ့မြို့ လမ်းဆုံရာ မြို့မှာ ခုတင် ၂၀၀ ဆံ့ဆေးရုံတစ်ရုံ ဆောက်လုပ်ပေးပါရန် ကျွန်တော်ပြည်သူများကိုယ်စား တင်ပြအပ်ပါ တယ်။ အဲ့လို ဆောက်လုပ်ရန်အတွက်လည်း ရန်ကုန်တိုင်းဒေသကြီး အစိုးရအဖွဲ့ကနေပြီးတော့ ၈.၅ ဧကကိုလည်း သတ်မှတ်ပေးထားပြီး ဖြစ်ပါတယ်။ သို့အတွက်ကြောင့် ရန်ကုန်တိုင်းဒေသကြီး၊ မင်္ဂလာဒုံ မြို့နယ် ထောက်ကြံမှာ ခုတင် ၂၀၀ ဆံ့ဆေးရုံဆောက်လုပ်ပေးရန် အစီအစဉ်ရှိ/မရှိ။ ရှိခဲ့ပါက မည်သည့်ကာလတွင် ဆောက်လုပ်ပေးမည်ဆိုတာကို ဖြေကြားပေးပါရန် ဥက္ကဋ္ဌကြီးမှတစ်ဆင့် မေးမြန်း အပ်ပါတယ်။ အားလုံးကို ကျေးဇူးတင်ပါတယ်ခင်ဗျား။ (ဩဘာသံမျး)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ဖြေကြားရန် ဖြစ်ပါတယ်</speech>
<speech><agency id="98">ဒေါက်တာဝင်းမြင့်(ဒုတိယဝန်ကြီး၊ ကျန်းမာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး၊ မင်္ဂလာဒုံမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးတင်မောင်ဝင်းရဲ့ ကြယ်ပွင့်ပြမေးခွန်းအား ပြန်လည်ဖြေ ကြားခွင့်ပြုနိုင်ပါရန် တင်ပြ အပ်ပါတယ်။ ကျန်းမာရေးဝန်ကြီးဌာနအနေနဲ့ ရန်ကုန်တိုင်း ဒေသကြီး၊ မင်္ဂလာဒုံမြို့နယ် ထောက်ကြံ့မြို့ သည် ရန်ကုန်-မန္တလေးအမှတ်(၁)လမ်းမကြီးနှင့် ရန်ကုန်-ပြည်လမ်းမကြီးဆုံရာမြို့ တစ်မြို့ဖြစ်ပြီး လူဦးရေများပြားသော ရွှေပြည်သာ၊ မှော်ဘီ၊ တိုက်ကြီးမြို့နယ်များနှင့်ဆက်စပ်နေသော နေရာတစ်ခု ဖြစ်သည့်အားလျော်စွာ အရေးပေါ် လူနာများကို အချိန်တိုအတွင်း ဆေးရုံကြီးတစ်ရုံတည်ဆောက်ရန် လိုပါသဖြင့် ဆေးရုံကြီးတစ်ရုံ တည်ဆောက်ရန် အစီအစဉ်ရှိပါကြောင်းနှင့် ဆေးရုံတည်ဆောက်ရန် အတွက် ရန်ကုန်တိုင်း ဒေသကြီးအစိုးရအဖွဲ့မှလည်း မြေနေရာလျာထားခဲ့ပြီးဖြစ်ပါတယ်။ အဆိုပါ မြေနေရာသို့ ကျန်းမာရေးဝန်ကြီးဌာန ပြည်ထောင်စုဝန်ကြီးနှင့်အတူ ရန်ကုန်တိုင်းဒေသကြီး အစိုးရ အဖွဲ့ လူမှုရေးဝန်ကြီးတို့က ၁-၂-၂၀၁၃ ရက်နေ့တွင် ကွင်းဆင်းကြည့်ရှုခဲ့ပြီး ဖြစ်ပါတယ်။ အဆိုပါ မြေနေရာသည် ပညာရေးဝန်ကြီးဌာနပိုင်မြေနေရာဖြစ်နေသဖြင့် ကျန်းမာရေးဝန်ကြီးဌာနပိုင် အဖြစ် ရရှိရန် ဆောင်ရွက်လျက်ရှိပြီး ဆေးရုံဆောက်လုပ်ခြင်းလုပ်ငန်း ဝန်ထမ်းအင်အားဖွဲ့ စည်းပုံခွင့်ပြုချက် ရရှိပါက အနီးစပ်ဆုံးဘဏ္ဍာရေးနှစ်တွင် ရန်ပုံငွေအဆိုပြု လျာထားပြီး ခွင့်ပြု ရန်ပုံငွေဖြင့် ဆောင်ရွက် ပေးသွားမည်ဖြစ်ပါကြောင်း ပြန်လည်ဖြေကြားတင်ပြအပ်ပါတယ်။ (ဩဘာသံများ)</speech>
</Q-A>
<Q-A>
<title>လူငယ်အချို့ကော်ရှူ သုံးစွဲခြင်းနှင့်ပတ်သက်၍ သက်ဆိုင်ရာဝန်ကြီးဌာနက ဥပဒေပေါ်ထွက်ရေး ဆောင်ရွက်သွားမည့်အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ထီးချိုင့်မဲဆန္ဒနယ်မှ ဦးစိုးစိုး မေးမြန်းဖို့ ဖြစ်ပါတယ်</speech>
<speech><mp id="231">ဦးစိုးစိုး(ထီးချိုင့်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး နှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဒုတိယဝန်ကြီးများနှင့် ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနဲ့ပြည့်စုံကြပါစေကြောင်း ဆုမွန်ကောင်းတောင်း အပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ ထီးချိုင့် မဲဆန္ဒနယ် ပြည်သူ့လွှတ်တော် ကိုယ်စားလှယ် ဦးစိုးစိုး ဖြစ်ပါတယ်။ ကျွန်တော့်အနေနဲ့လူငယ်ရေးရာအခန်းကဏ္ဍအတွက် မေးခွန်း မေးမြန်းသွားမှာဖြစ်ပါတယ်။ မေးမြန်းလိုတဲ့ မေးခွန်းကတော့ လူငယ်အချို့ကော်ရှူသုံးစွဲခြင်းနှင့် ပတ်သက်၍ တာဝန်ရှိသူများက မည်သို့ကာကွယ်တားဆီးမလဲ။ ဥပဒေအရ အရေးယူဆောင်ရွက် နိုင်မည့်အခြေအနေမရှိရင် သက်ဆိုင်ရာဝန်ကြီးဌာနက ဥပဒေပေါ်ထွက်လာရေးဆောင်ရွက်သွားမည့် အစီအစဉ် ရှိ/မရှိဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော် ဒီမေးခွန်းကို မေးမြန်းတင်ပြချင်တာကြာပါပြီ။ အကြောင်းတိုက်ဆိုင်လို့ ကော်ရှူ သုံးစွဲတဲ့ လူငယ်တွေကို အရေးယူပေးဖို့၊ ဆုံးမပေးဖို့ရဲတပ်ဖွဲ့စခန်းကို အပ်နှံခဲ့ဖူးပါတယ်။ အရေးယူဖို့ ဥပဒေမရှိတဲ့အကြောင်း တာဝန်ရှိသူကပြောခဲ့တဲ့အတွက် ကျွန်တော်မပြောဘဲ နေခဲ့ခြင်း ဖြစ်ပါတယ်။ ယခုကဲ့သို့တင်ပြရခြင်းမှာလည်း ကျွန်တော်တို့မြို့နယ်မှာကဲ့သို့ အခြားမြို့နယ် တွေမှာလည်း ဒီလိုဖြစ်စဉ်တွေရှိနေတဲ့အကြောင်း လေ့လာသိရှိရပါတယ်။ တာဝန်ရှိသူတွေက ဖြစ်စဉ်တွေအပေါ်မှာ အလေးအနက်ထားပြီးဆောင်ရွက် လာစေချင်တဲ့ဆန္ဒရှိလာတဲ့အတွက် ယခုလိုတင်ပြရခြင်းပဲဖြစ်ပါတယ်။ လက်ရှိအခြေအနေမှာတော့ ကော်ရှူ သုံးစွဲခြင်းမှအစ လူငယ်အချို့ ကိုယ့်ကို ကိုယ်အဆုံးစီရင်ခြင်းစတာတွေကို ဂျာနယ်တွေမှာဖော်ပြ လာတာတွေ၊ လေလွင့်လူငယ်တွေကို အင်တာဗျူးမေးမြန်းချက်တွေကိုတွေ့နေရပါတယ်။ ဒါကလည်း နိုင်ငံသားမိဘပြည်သူများသိရှိအောင်တင်ပြနေခြင်းပဲဖြစ်ပါတယ်။ အထူးတင်ပြရရင်တော့ ကျွန်တော် တို့ရဲ့မျိုးဆက်သစ်လူငယ်တွေရဲ့ ဘဝကို ကော်ရှူ သုံးစွဲခြင်းကလည်း ခြိမ်းခြောက် နေပြီလို့ပြောရမှာပဲ ဖြစ်ပါတယ်။ နောက်ဆက်တွဲတင်ပြရမယ်ဆိုရင်တော့ ဒါထက်အဆင့်မြင့်တဲ့ စိတ်ကြွဆေးပြားသုံးစွဲခြင်း တွေ၊ မူးယစ်ဆေးဝါး၊ ဘိန်းဖြူ၊ ဘိန်းမဲသုံးစွဲခြင်းတွေလည်း ပါဝင် လာမှာဖြစ်ပါတယ်။ လေးစားအပ်ပါတဲ့ ဥက္ကဋ္ဌကြီးခင်ဗျား။ TV အမှတ်တံဆိပ်ကော်ကို ပရိဘောဂလုပ်ငန်းတွေမှာသုံးစွဲဖို့ အိမ်နီးချင်းနိုင်ငံ တစ်နိုင်ငံကဝင်လာပြီးတော့ သင်္ဘောဆေး ထုတ်လုပ်ရေးကုမ္ပဏီတစ်ခုက ဖြန့်ဖြူးတယ်လို့သိရပါတယ်။ အဲ့ဒီလုပ်ငန်းခွင်သုံးပစ္စည်းကို နိုင်ငံအတွင်းမှာရှိကြတဲ့ လူငယ်အချို့က နည်းလမ်းမဟုတ်တဲ့ သုံးစွဲခြင်းကိုဆောင်ရွက်လာပြီး ဥပဒေနဲ့ဆန့်ကျင်တဲ့အပြုအမူတွေကို ဆောင်ရွက်လာတာတွေတွေ့ရှိ နေရပါတယ်။ ကော်ရှူတဲ့ နည်းစနစ်ကို ကျွန်တော်မေးကြည့်ပါတယ်။ ဆေးဗူးတန်ဖိုးက ၆၀၀ ကျပ် လောက်ပဲရှိပါတယ်။ ပလပ်စတစ်/ကြွပ်ကြွပ်အိတ်ထဲကို ဆေးကိုထည့်ပြီး လေမှုတ်သွင်းရှူတယ်လို့ သိရပါတယ်။ ဒီနေရာမှာလည်း တင်ပြလိုတာရှိပါတယ်။ ကော်တိုင်းလည်း ရှူလို့မရပါဘူး။ TV ဆိုတဲ့ကော်မှသုံးကြတယ်လို့သိရပါတယ်။ ဆေးဗူးနမူနာ ကျွန်တော့်မှာပါပါတယ်။ ဘယ်လိုပဲဖြစ်ဖြစ် ဒါကို ဆောင်ရွက်ရင် မကောင်းတာဖြစ်လာမယ်။ ဒါကြောင့် ဥပဒေအရဆောင်ရွက်နိုင်မည့် စခန်းမှူးကို အပ်ပါတယ်။ စခန်းမှူးကပြောတယ်။ ဥပဒေမရှိတဲ့အတွက် အရေးမယူနိုင်ဘူးလို့ပြောပါတယ်။ ကျွန်တော်တို့ဘာလုပ်မလဲ။ ကော်ရှုပြီး ထင်ရာလုပ် ကျူးလွန်လာမှ ဥပဒေအရအရေးယူမှာလား။ ဘယ်လိုကာကွယ်တားဆီးမလဲ။ ဒါကို ကျွန်တော် တို့စဉ်းစားကြရမှာဖြစ်ပါတယ်။ စခန်းမှူးဆိုလို့ အဲ့ဒီ စခန်းမှူးလည်း ဆုံးသွားပါပြီ။ အခုဆိုရင် ကော်ရှူပြီး အရက်သောက် စိတ်ပိုပြီးကြွလာတယ်။ လူငယ်တွေအုပ်စုဖွဲ့ပြီးဆိုင်ကယ်စီးတယ်။ အော်ဟစ်တယ်။ ရန်ဖြစ်တယ်။ အဲ့ဒီတော့ တရားဥပဒေ စိုးမိုးရေး၊ အေးချမ်းသာယာရေးနှင့် ငြိမ်ဝပ်ပိပြားရေးကို ထိခိုက်လာတယ်လို့ပြောရမှာဖြစ်ပါတယ်။ ဒါ့ထက်အဆင့်မြင့်တာပြောရ ရင်တော့ စိတ်ကြွဆေးပြားသုံးရင် ပိုဆိုးလာမှာဖြစ်ပါတယ်။ ဥက္ကဋ္ဌကြီး ခင်ဗျား။ လက်ရှိထုတ်ဝေနေတဲ့ သတင်း၊ ဂျာနယ်၊ စာစောင်တွေမှာဆိုရင် လူငယ်အုပ်စုတွေက ပြည်သူပိုင်ပစ္စည်းတွေကို ဖျက်ဆီးတယ်။ အုပ်စုဖွဲ့ပြီး ရန်ဖြစ်ကြတယ်။ အုပ်စုနဲ့ဖွဲ့ပြီး လူသတ်တဲ့ အဆင့်အထိဖြစ်လာတာတွေတွေ့နေရပါတယ်။ ဒါဆိုရင် ပုံမှန်စိတ်မဟုတ်ပါဘူး။ ဆန်းစစ်ဖို့တော့ လိုအပ်နေပါပြီ။ ဘယ်တုန်းကမှ မကြားဖူးတဲ့ဖြစ်စဉ်ဖြစ်ရပ်တွေပဲဖြစ်ပါတယ်။ ကျွန်တော် တာဝန်တစ်ခု နဲ့ ၂၀၁၃ ဧပြီလလောက်မှာ နေပြည်တော်ကအပြန် မန္တလေးဝင်တော့ မန္တလေးလမ်းထောင့်နှစ်နေရာ လောက်မှာ လူငယ်များဆိုင်ကယ်အုပ်စုနဲ့ နှစ်ဖွဲ့လောက်တွေ့ ရပါတယ်။ အနည်းဆုံးအင်အား တစ်ဖွဲ့မှာ ၁၀ ဦး၊ ၁၅ ဦးထက်မနည်းရှိပါတယ်။ အဲ့ဒီအဖွဲ့ထဲမှာ မိန်းကလေးအငယ်တွေပါလှမ်းမြင်ရပါတယ်။ တွေ့ချိန်က ညသန်းခေါင်အချိန်ဖြစ်တဲ့အတွက် ကိုယ့်ဒေသမဟုတ်ပေမယ့် အကြောင်းတွေရှိနေတယ်လို့ ပြောကြရမှာဖြစ်ပါတယ်။ ဥက္ကဋ္ဌကြီး ခင်ဗျား။ ယခုဆိုရင် ကျွန်တော်တို့လည်း ကိုယ့်မြို့နယ်မှာ ကိုယ်တတ်နိုင်တဲ့နည်းနဲ့ လုပ်ရ ပါတယ်။ TV ကော်ကိုလာဝယ်ဖို့မေးရင် အရမ်းမရောင်းဖို့၊ အမှန်သုံးစွဲ တဲ့ ပရိဘောဂလုပ်တဲ့ သူကိုသာရောင်းဖို့ ဒီလိုပဲပြောထားရပါတယ်။ TV ကော်ရှူခြင်းနှင့်ပတ်သက်ပြီး လမ်းပေါ်က လေလွင့်လူငယ်တွေရဲ့ ခံစားချက်ကိုသိလာရပါတယ်။ လမ်းပေါ်မှာအခြေပြု တယ်ဆိုတော့ အစားအသောက်ပုံမှန်မစားရဘူး။ ဘဝရပ်တည်မှုအခြေအနေမပေးတော့ မကောင်းတာကို လုပ်တယ်။ ခိုးတယ်၊ လုတယ်၊ ဝှက်တယ်စသည်ဖြင့်ဆောင်ရွက်ကြပါတယ်။ TV ကော်ရှူပြီး လုပ်တော့ အစာငတ် ခံတယ်။ ပြဿနာဖြစ်ရင် ထိုးကြိတ်ရိုက်နှက်တာတွေကို ခံနိုင်ရည်ရှိတယ်။ လို့သိရပါတယ်။ အခုဆိုရင် အသက်ကိုအဆုံးစီရင်တာတွေရှိလာပါပြီ။ ကျွန်တော် ဆရာဝန် တစ်ဦးကိုမေးကြည့်ဖူးပါတယ်။ မှန်/မမှန် တော့မသိပါဘူး။ ဖော်စပ်ထားတဲ့ဆေးရဲ့ အနံ့အသက်က စိတ်ကြွစေတယ်လို့လည်းဆိုပါတယ်။ အဲ့ဒီတော့ အသုံးမပြုသင့်တဲ့နေရာ မှာသုံးလာတယ်။ အကျိုးမရှိမှန်းသိလာရင်တော့ သေချာစွာ စစ်ဆေးပြီး တာဝန်ရှိတဲ့ လူကြီးများ က လိုအပ်သလိုဆောင်ရွက်သွားသင့်ပါတယ်။ မန္တလေးမှာ လူငယ် တစ်ဦးကြိုးဆွဲချသေဆုံး တာနှင့်ပတ်သက်ပြီး မျက်မြင်သက်သေတစ်ဦးကပြောပါတယ်။ ကလေးတွေက လေလွင့် ကလေးတွေဖြစ်ပါတယ်။ သေဆုံးတဲ့ကလေးဟာ ကော်ရှူတဲ့ကလေးအုပ်စုနဲ့အတူနေတယ်။ ဖြစ်တဲ့အချိန်မှာ ကော်ရှူထားပုံရတယ်။ သူတို့အဖွဲ့က ကော်ရှူထားရင် ထင်မိထင်ရာလုပ် တယ်လို့ ပြောပါတယ်။ လေးစားအပ်ပါတဲ့ ဥက္ကဋ္ဌကြီးခင်ဗျား။ ကော်ရှူခြင်းဟာ လူငယ်တွေအတွက် အန္တရာယ် ရှိနေတာမို့ ကာကွယ်တားဆီးသွားဖို့ တာဝန်ရှိနေပါတယ်။ သို့ပါ၍ လူငယ်တွေရဲ့ ကောင်းမွန်တဲ့ အနာဂတ်ကိုဖော်ဆောင်ပေးနိုင်ဖို့အတွက် တာဝန်ရှိ သူများက ဘယ်လိုကာကွယ်တားဆီးမလဲ။ ဥပဒေ မရှိသေးရင်လဲ သက်ဆိုင်ရာဝန်ကြီးဌာနက မည်သို့ ဆက်လက်ဆောင်ရွက်မလဲသိရှိလို၍ ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းတင်ပြရခြင်းဖြစ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="98">ဒေါက်တာ ဝင်းမြင့်(ဒုတိယဝန်ကြီး၊ ကျန်းမာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော်ကြီးများ ခင်ဗျား။ စစ်ကိုင်းတိုင်း ဒေသကြီး၊ ထီးချိုင့်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုးစိုးရဲ့ ကြယ်ပွင့်ပြမေးခွန်းအား ပြန်လည်ဖြေကြားခွင့်ပြုပါရန်တင်ပြအပ်ပါတယ်။ ကျန်းမာရေးဝန်ကြီးဌာန၊ ကျန်းမာရေးဦးစီးဌာန အနေဖြင့် ကော်ရှူ သုံးစွဲမှုရှိတဲ့အချို့မြို့နယ် များမှာ အစပျိုးလျက်ရှိတယ်ဆိုတာကို စိစစ်တွေ့ရှိရတဲ့ အတွက် ပြည်ထောင်စုအစိုးရအဖွဲ့ ရဲ့ လမ်းညွှန်ချက်အရ ကျန်းမာရေးဝန်ကြီးဌာနရဲ့ ညွှန်ကြားမှုဖြင့် ရှမ်းပြည်နယ်၊ လားရှိုးမြို့မှာ လူငယ်များကော်ရှူသုံးစွဲမှုနှင့်ပတ်သက်ပြီးတော့ ကျန်းမာရေးဦးစီးဌာန မူးယစ်ဆေးစွဲရောဂါကု သရေးနှင့် သုတေသနဌာနကကျွမ်းကျင်သူအစုအဖွဲ့နဲ့ ၂၀၁၂ ခုနှစ်အတွင်းမှာ လေ့လာဆန်းစစ်ခဲ့ပါတယ်။ အဲ့ဒီလေ့လာဆန်းစစ်ချက်အရ တွေ့ရှိချက်အချို့ ကိုတင်ပြရမယ်ဆိုရင် ကော်ရှူသူ ကျောင်းသားလူငယ်တစ်ဦးနှင့် ကျောင်းသားမဟုတ်သူ ၁၂ ဦးရှိကြောင်းတွေ့ရှိခဲ့ပြီး အသက် ၂၀ နှစ်မှ ၂၄ နှစ်အကြား လူငယ်အများစုဖြစ်ပါတယ်။ ကော်တစ်မျိုးတည်းရှူသူ ရ ဦးရှိပြီးတော့ အရက်၊ ဘိန်းမဲ၊ ဘိန်းဖြူ၊ စိတ်ကြွရူးသွပ်ဆေးများ မသုံးရသည့်အခါ ကော်ရှူသူ ၆ 3:48cmpe: coz.qulosusn emészeijl:9203:9TV Special Adhesiveşę AB ော်နှင့် ဆင်ကော်များ ဖြစ်ကြောင်း ကော်များကိုကားပစ္စည်းအရောင်းဆိုင်၊ အိမ်သုံးပစ္စည်းအရောင်းဆိုင်၊ ဆိုင်ကယ် အပိုပစ္စည်းအရောင်းဆိုင်၊ သင်္ဘောဆေးဆိုင်များမှ ဝယ်ယူရရှိကြောင်း၊ တစ်ရက်လျှင် ၇၀၀ ကျပ်မှ ၁၆၀၀ ကျပ်အထိကုန်ကျကြောင်း၊ မိဘကပေးသော မုန့်ဖိုးငွေကိုကျောင်းသားများက ကော်ဝယ်ရန် အသုံးပြုပြီး ကျပန်းအလုပ် များကရရှိသောငွေကိုတော့ ကျောင်းသားမဟုတ်တဲ့သူများက ကော်ဝယ်ရန် အသုံးပြုကြောင်း၊ သုံးစွဲသူများသည်ကော်ရှူခြင်းကို စမ်းသပ်လို၍လည်းကောင်း၊ သူငယ်ချင်း အပေါင်းအသင်း များရှူ၍လည်းကောင်း၊ မူးယစ်ဆေးများမရရှိချိန်တွင် အစားထိုးအနေဖြင့် လည်းကောင်းသုံး စွဲကြခြင်းဖြစ်ကြောင်း၊ သုံးစွဲခဲ့သည့်နေရာများမှာလည်း လားရှိုးမြို့မှာဆိုရင် ကျောင်း အိမ်သာ၊ သာသနာ ၂၅၀၀ ဘုရားတောင်ကုန်း၊ ရေကန်တောင်၊ နေအိမ်တို့ဖြစ်ကြောင်း၊ ပလပ်စတစ် အိတ် သို့မဟုတ် ကြွပ်ကြွပ်အိတ်အတွင်းမှာ ရေအနည်းငယ်ဖြင့်ကော်ကိုရောကာ ကျေအောင် ပွတ်ချေပြီး အနံ့ထွက်လာပါက ပလပ်စတစ်အိတ် သို့မဟုတ် ကြွပ်ကြွပ်အိတ်အား ဖောင်းအောင် ပြုလုပ်၍ အဝဘက်မှပိတ်ကာ အိတ်အတွင်းရှိလေကုန်သွားသည်အထိ နှာခေါင်းဖြင့်အသက်ရှူ ကြောင်းတွေ့ရှိခဲ့ ရပါတယ်။ အထက်ပါလေ့လာဆန်းစစ်မှုများနှင့်အတူ ကော်ရှူ သုံးစွဲသူများ၏မိဘများနဲ့ ညှိနှိုင်း တိုင်ပင်ကာ လိုအပ်သည့်စိတ်ပိုင်းဆိုင်ရာပံ့ပိုးမှု၊ နှစ်သိမ့်ဆွေးနွေးပညာပေးမှုများ ဆောင်ရွက် ပေးခြင်း၊ လိုအပ်ပါက အရေးပေါ်ကျန်းမာရေးဆိုင်ရာ ပြုစုကုသမှုများဆောင်ရွက်ခြင်းနှင့် သားသမီးများမူးယစ်ကင်းစင် လူငယ်ဖြစ်အောင် မိဘများအနေဖြင့်ပြုစုစောင့်ရှောက်ရန် လိုအပ်သည်များကိုဆွေးနွေးခြင်းတို့အား ဆောင်ရွက်ခဲ့ပါတယ်။ လက်တွေ့သုတေသန တွေ့ရှိချက်များအရ သင်ခန်းစာပို့ချမှုပုံစံဖြင့် ကျောင်းသား လူငယ်များအား ပညာပေးဆောင်ရွက်ခြင်းသည် လူငယ်တို့၏အသစ်အဆန်းမြင်လျှင် စူးစမ်းလိုသည့် စိတ်အားနှိုးဆွသကဲ့ သို့ဖြစ်ပြီး ကော်ရှူသည့်ပြဿနာပိုမိုကြီးထွားနိုင်ကြောင်း လေ့လာတွေ့ရှိရပါတယ်။ သို့ဖြစ်ပါ၍ ကော်ရှူ သုံးစွဲမှုသတင်းရတဲ့မြို့နယ်များမှာ ကျောင်းသားများကော်ရှူ သုံးစွဲပါက ဆရာ/ဆရာမများကမိဘများအား ခေါ်ယူတွေ့ဆုံကာဆွေးနွေးညှိနှိုင်းခြင်း၊ ကျောင်းသားများအတွင်း ကင်းထောက်များထားရှိကာ စောင့်ကြပ်ကြည့်ရှုခြင်း၊ သက်ဆိုင်ရာ ရဲတပ်ဖွဲ့စခန်းမှ တာဝန်ရှိသူများက ကော်ရှူသူများအားခေါ်ယူ တွေ့ဆုံ ပညာပေး ဆုံးမခြင်း၊ ကားပစ္စည်းအရောင်းဆိုင်နှင့် သင်္ဘောဆေးဆိုင် ပိုင်ရှင်များက ပါဝင်ပူးပေါင်း ဆောင်ရွက် ခြင်းနှင့် သက်ဆိုင်ရာအဖွဲ့အစည်းများက ကော်ဗူးရောင်းချ သောဆိုင်များကို ကလေးသူငယ် များအား ကော်ရောင်းချခြင်းမပြုရန်တားမြစ်ခြင်းစသည့်လုပ်ငန်းများ ကို ထိရောက်မှုရှိမည့် ကာကွယ်တားဆီးရေးလုပ်ငန်းများအဖြစ် ဌာနပေါင်းစုံမှ ပူးပေါင်းဆောင်ရွက် သွားမည်ဖြစ်ပါတယ်။ မူးယစ်ဆေးဝါးပူးတွဲသုံးစွဲခြင်းရှိပါကလည်း ဆေးကုသရေးအဖွဲ့အနေဖြင့် မူးယစ်ဆေးစွဲရောဂါကုသနိုင်ရေးအတွက် လိုအပ်သည်များ ဆက်လက်ဆောင်ရွက် သွားမည် ဖြစ်ပါတယ်။ အဆိုပါမေးခွန်းနှင့်ပတ်သက်ပြီး ပြည်ထောင်စုရှေ့နေချုပ်ရုံးမှလည်း TV အမှတ်တံဆိပ် ကော်ကို မူးယစ်ဆေးဝါးနှင့် စိတ်ကိုပြောင်းလဲစေသော ဆေးဝါးများဆိုင်ရာဥပဒေအရ မူးယစ်ဆေးဝါး ဖြစ်သည်ဟုလည်းကောင်း၊ စိတ်ကိုပြောင်းလဲစေသော ဆေးဝါးဖြစ်သည်ဟု လည်းကောင်း၊ ယင်းဥပဒေ ပုဒ်မ ၂၆ (ဈ)ပါ လုပ်ပိုင်ခွင့်ကိုကျင့်သုံး၍ ကျန်းမာရေးဝန်ကြီးဌာန က အမိန့်ကြော်ငြာစာထုတ်ပြန် ထားခြင်းမရှိသည်ကိုတွေ့ရှိရပါသဖြင့် အဆိုပါ TV အမှတ်တံဆိပ်ကော်ကိုရှူသည့် လူငယ်အချို့အား မူးယစ်ဆေးဝါးနှင့် စိတ်ကိုပြောင်းလဲစေသော ဆေးဝါးများဆိုင်ရာဥပဒေအရ အရေးယူနိုင်မည် မဟုတ်သည်ကိုလည်းစိစစ်တွေ့ရှိရကြောင်း၊ သို့ရာတွင် ကော်ရှူ၍ဖြစ်ပေါ်လာသော အကျိုးဆက် အဖြစ် ပြစ်မှုတစ်စုံတစ်ရာကျူးလွန်ပါက ကျူးလွန်သူကို ပြစ်မှုဆိုင်ရာဥပဒေအရသော်လည်းကောင်း၊ အခြားတည်ဆဲဥပဒေအရသော် လည်းကောင်း အရေးယူဆောင်ရွက်နိုင်မည်ဖြစ်ပါကြောင်း၊ ပရိဘောဂ လုပ်ငန်းများတွင် အသုံးပြုရန်ထုတ်လုပ်ထားသော TV အမှတ်တံဆိပ်ကို မူးယစ်စေတတ်သော အရာအဖြစ်လွဲမှားစွာရှူခြင်းကြောင့် သုံးစွဲသောလူငယ်များ၏ ကျန်းမာရေးနှင့် ဘဝကိုထိခိုက် စေနိုင်ပြီး လူငယ်များသည်အနာဂတ်တွင် နိုင်ငံ့တာဝန်ကို ပခုံးပြောင်းထမ်းရွက်ကြမည့် မျိုးဆက်သစ်များဖြစ်ရာ လူငယ်များ၏ကျန်းမာရေးနှင့် ဘဝဆုံးရှုံးပျက်စီးခြင်းသည် နိုင်ငံအတွက်ကြီးမားသော နစ်နာဆုံးရှုံးမှု ဖြစ်နိုင်ပါကြောင်း၊ ယင်းသို့ ကော်ရှူသည့် အလေ့အထ လူငယ်ထုအတွင်း တစ်စတစ်စကျယ်ပြန့်လာ ပါက နိုင်ငံ၏အနာဂတ်ကို ခြိမ်းခြောက်မှု တစ်ရပ်အဖြစ်ရောက်ရှိနိုင်မည်ဖြစ်ရာ အလေးထားရမည့် ကိစ္စရပ်ဖြစ်ပါကြောင်း၊ သို့ဖြစ်ရာ လွှတ်တော်ကိုယ်စားလှယ်ကြီးမေးမြန်းသည့် TV အမှတ်တံဆိပ် ကော်ကိုရှူပါက ဖြစ်ပေါ်လာ နိုင်သည့်ကိုယ်၊ စိတ်အခြေအနေ၊ အပြုအမူ၊ ကျန်းမာရေးထိခိုက်မှုနှင့် အကျိုးဆက်တို့ကို ပြည့်ပြည့်စုံစုံသိရှိနိုင်ရန်လိုအပ်သည့် စမ်းသပ်စစ်ဆေးမှုများပြုလုပ်၍ သက်ဆိုင်ရာ ဌာနများပူးပေါင်းညှိနှိုင်းပြီး လိုအပ်သလိုဆောင်ရွက်နိုင်ရေးအတွက် ကျယ်ကျယ်ပြန့်ပြန့်စဉ်း စားရမည့် ကိစ္စရပ်ဖြစ်သည်ဟု တင်ပြဖြေကြားထားပါတယ်။ သို့ဖြစ်ပါ၍ လူငယ်အချို့ကော်ရှူသုံးစွဲမှုအား ပညာပေးဆုံးမခြင်း၊ ဌာနဆိုင်ရာများ၊ လုပ်ငန်းရှင် များ၊ မိဘပြည်သူများပူးပေါင်းပါဝင်မှုဖြင့် ကာကွယ်တားဆီးရေးလုပ်ငန်းကို ဦးစားပေးဆောင်ရွက်သင့် ပါကြောင်းနှင့် ကော်ရှူသုံးစွဲမှုနှင့်ပတ်သက်၍ သက်ဆိုင်ရာဝန်ကြီး ဌာနများနှင့် ကျန်းမာရေးဝန်ကြီး ဌာနတို့ပူးပေါင်း၍ ပညာရှင်များ၏အကြံပြုချက်နှင့် လိုအပ်သောအမိန့်ကြော်ငြာစာများကိုအမြန်ဆုံး ရေးဆွဲဆောင်ရွက်ပေးသွားမည်ဖြစ်ပါကြောင်း ပြန်လည်ဖြေကြားတင်ပြအပ်ပါတယ်။ (ဩဘာသံများ)</speech>
<speech type="speaker">ထီးချိုင့်မဲဆန္ဒနယ်မှ ဦးစိုးစိုးမေးတဲ့မေးခွန်းဟာ နိုင်ငံနဲ့နိုင်ငံသား များအတွက် အင်မတန်အရေးကြီးပါတယ်။ အလေးထားရမည့် ကိစ္စလည်းဖြစ်ပါတယ်။ တစ်နည်းအားဖြင့်ပြောမယ် ဆိုရင် အမျိုးသားရေးကိစ္စတစ်ခုလည်းဖြစ်ပါတယ်။ ဒါကြောင့်မို့လို့ ဒီမေးခွန်းအပေါ်အခြေပြုပြီး မိမိလွှတ်တော်ဥက္ကဋ္ဌအနေနဲ့ နိုင်ငံတော်သမ္မတထံ သဝဏ်လွှာရေးသားပေးပို့ပါမယ်။ ထိုနည်းတူစွာပဲ အစိုးရအဖွဲ့ထံလည်းအကြောင်းကြား ပါမယ်။ ကျွန်တော်တို့ လွှတ်တော်ထဲမှာ ဆွေးနွေးမှုများဟာ ပြည်သူများရဲ့ လိုလားချက်၊ ပြည်သူများရဲ့ အသံများဖြစ်ပါတယ်။ အဲဒီအတိုင်းပဲ လွှတ်တော်အနေနဲ့ နိုင်ငံတော်နှင့် နိုင်ငံသားများအကျိုးစီးပွားကို ဖြစ်ထွန်းစေသောကိစ္စရပ်များနှင့် နိုင်ငံတော်နှင့် နိုင်ငံသားများအကျိုးစီးပွားကို ဖြစ်ထွန်းစေသောဥပဒေများ ပေါ်ထွန်းလာရေးအတွက်ဆောင်ရွက် နေကြခြင်းဖြစ်ပါတယ်။ လွှတ်တော်ဟာ သာမန်အလုပ်ရုံဆွေးနွေးပွဲမဟုတ်ပါဘူး။ လွှတ်တော်ဟာ ပြည်သူများအကျိုးဖြစ်ထွန်းစေတဲ့ ဆွေးနွေးမှုများ၊ ဆောင်ရွက်မှုများ အဲဒီကမှတစ်ဆင့် လိုအပ်မယ် ဆိုလို့ရှိရင် မူဝါဒများ၊ ဥပဒေများပေါ်ထွန်းရေးကိစ္စအတွက်ရမည့်ကိစ္စမဟုတ်တိုင်းပဲ ပြည်သူများကို အသိပေးလိုက်ကြောင်း ရှိသော် ပါဝင်ပါ တစ်ခါ တစ်ခါမှာ ကိစ္စတွေဟာ ဖြစ်ပေါ်လာသေးတာတွေကို အချိန်ဆောင်ရွက်နေခြင်းဖြစ်ပါတယ်။ ဒါကြောင့်မို့လို့ ယခု ထီးချိုင့်မဲဆန္ဒနယ်မှ ဦးစိုးစိုး မေးမြန်းတဲ့ မေးခွန်းပေါ်မူတည်ပြီးတော့ သက်ဆိုင်ရာ ပြည်ထောင်စု ဒုတိယဝန်ကြီးက ရှင်းလင်းပြတဲ့အခါ မှာလည်း ပြည့်ပြည့်စုံစုံပါသွားပါပြီ။ နားထောင် ကြည့်တဲ့အခါမှာ ဌာနတစ်ခုတည်းဆောင်ရွက် ရမည့်ကိစ္စမဟုတ်ဘူး။ အစိုးရအဖွဲ့အတွင်းမှာရှိကြတဲ့ ဌာန၊ ပါရမည့်ဌာန အတော်များများ ပါဝင်ပါတယ်။ အဲဒီအတိုင်းပဲ ပြည်သူများဘက်ကလည်း ပူးပေါင်းပါဝင်ရမယ့် ကိစ္စတွေဖြစ်ပါတယ်။ တစ်ခါ တစ်ခါမှာ ဒီအကြောင်းတွေကို အသိပေးလိုက်လို့ လွဲမှားစွာခံယူပြီး စမ်းသပ်မယ့်သဘောနဲ့လုပ်ဆောင်မယ့်ကိစ္စတွေဟာ ဖြစ်ပေါ်လာနိုင်စရာအကြောင်း ရှိသော် လည်း အသိပေးသင့်တာတွေကို အချိန်မီအသိပေး၊ ကာကွယ်တားဆီးတာတွေကို အချိန်မီ ကာကွယ်တားဆီးနိုင်မှသာ မိမိတို့ရဲ့ ရည်မှန်းချက်နှင့် စေတနာအောင်မြင်မှာဖြစ်တဲ့အတွက် အခုလို မေးခွန်းပေါ်အခြေခံပြီး နိုင်ငံတော်သမ္မတထံကို သဝဏ်လွှာဖြင့်လည်းကောင်း၊ သက်ဆိုင်ရာအစိုးရ အဖွဲ့ကို အကြောင်းကြားမှုဆောင်ရွက်ပြီး အမျိုးသားရေးတာဝန်ဖြစ်တဲ့ ကိစ္စအတွက် ကျွန်တော်တို့ အားလုံး ဝိုင်းဝန်းဆောင်ရွက်သွားမှာဖြစ်ကြောင်းလည်း တက်ရောက်လာတဲ့ ဝန်ကြီးများမှတစ်ဆင့် အစိုးရအဖွဲ့ကိုလည်း အသိပေးခြင်းဖြစ်ပါတယ်</speech>
<speech type="speaker">ထီးချိုင့်မဲဆန္ဒနယ်မှ ဦးစိုးစိုးမေးတဲ့မေးခွန်းဟာ နိုင်ငံနဲ့နိုင်ငံသားများ အတွက် အင်မတန်အရေးကြီးပါတယ်။ အလေးထားရမယ့်ကိစ္စလည်းဖြစ်ပါတယ်။ တစ်နည်း အားဖြင့် ပြောမယ်ဆိုရင် အမျိုးသားရေးကိစ္စတစ်ခုလည်း ဖြစ်ပါတယ်။ ဒါကြောင့်မို့လို့ ဒီမမေးခွန်းကို အဆိုပြုပြီး မိမိလွှတ်တော်ဥက္ကဋ္ဌအနေနဲ့ နိုင်ငံတော်သမ္မတထံ သဝဏ်လွှာ ရေးသား ပေးပို့ပါမယ်။ ထိုနည်းတူစွာပဲ အစိုးရအဖွဲ့ထံလည်း အကြောင်းကြားပါမယ်။ ကျွန်တော်တို့လွှတ်တော် ထဲမှာ ဆွေးနွေးမှုများဟာ ပြည်သူများရဲ့ လိုလားချက်၊ ပြည်သူများရဲ့ အသံများဖြစ်ပါတယ်။ အဲဒီအတိုင်းပဲ လွှတ်တော်အနေနဲ့ နိုင်ငံတော်နဲ့ နိုင်ငံသားများ အကျိုးစီးပွားကို ဖြစ်ထွန်းစေသော ကိစ္စရပ်များနှင့် နိုင်ငံတော်နဲ့ နိုင်ငံသားများ အကျိုးစီးပွားကို ဖြစ်ထွန်းစေသော ဥပဒေများ ပေါ်ထွန်းလာရေးအတွက် ဆောင်ရွက်နေကြခြင်းဖြစ်ပါတယ်။ လွှတ်တော်ဟာ သာမန်အလုပ်ရုံ ဆွေးနွေးပွဲမဟုတ်ပါဘူး။ လွှတ်တော်ဟာ ပြည်သူများအကျိုး ဖြစ်ထွန်းစေတဲ့ ဆွေးနွေးမှုများ၊ ဆောင်ရွက်မှုများ အဲဒီကမှတစ်ဆင့် လိုအပ်မယ်ဆိုလို့ရှိရင် မူဝါဒများ၊ ဥပဒေများပေါ်ထွန်းရေး ကိစ္စအတွက် ဆောင်ရွက်နေခြင်းဖြစ်ပါတယ်။ ဒါကြောင့်မို့လို့ ယခု ထီးချိုင့်မဲဆန္ဒနယ်မှ ဦးစိုးစိုး မေးမြန်းတဲ့ မေးခွန်းပေါ်မူတည်ပြီးတော့သက်ဆိုင်ရာ ပြည်ထောင်စုဒုတိယဝန်ကြီးက ရှင်းလင်းပြတဲ့ အခါမှာလည်း ပြည့်ပြည့်စုံစုံ ပါသွားပါပြီ။ နားထောင်ကြည့်တဲ့အခါမှာ ဌာနတစ်ခုတည်း ဆောင်ရွက်ရ မယ့်ကိစ္စ မဟုတ်ဘူး။ အစိုးရအဖွဲ့အတွင်းမှာရှိကြတဲ့ ဌာန ပါရမယ့်ဌာန အတော်များများ ပါဝင်ပါ တယ်။ အဲဒီအတိုင်းပဲ ပြည်သူများဘက်ကလည်း ပူးပေါင်းပါဝင်ရမယ့်ကိစ္စတွေဖြစ်ပါတယ်။ တစ်ခါ တစ်ခါမှာ ဒီအကြောင်းတွေကို အသိပေးလိုက်လို့ လွဲမှားစွာ ခံယူပြီး စမ်းသပ်မယ့်သဘောနဲ့လုပ်ဆောင် မယ့်ကိစ္စတွေဟာ ဖြစ်ပေါ်လာနိုင်စရာအကြောင်း ရှိသော် လည်း အသိပေးသင့်တာတွေကို အချိန်မီ အသိပေး ကာကွယ်တားဆီးတာတွေကို အချိန်မီ ကာကွယ်တားဆီးနိုင်မှသာ မိမိတို့ရဲ့ ရည်မှန်းချက်နဲ့ စေတနာ အချိန်မီအောင်မြင်မှာဖြစ်တဲ့ အတွက် အခုလို မေးခွန်းပေါ် အခြေခံပြီး နိုင်ငံတော်သမ္မတ ထံကို သဝဏ်လွှာဖြင့်လည်းကောင်း သက်ဆိုင်ရာအစိုးရအဖွဲ့ကို အကြောင်းကြားမှု ဆောင်ရွက်ပြီး အမျိုးသားရေးတာဝန်ဖြစ်တဲ့ကိစ္စ အတွက် ကျွန်တော်တို့အားလုံး ဝိုင်းဝန်းဆောင်ရွက်သွားမှာ ဖြစ်ကြောင်းလည်း တက်ရောက် လာတဲ့ဝန်ကြီးများမှတစ်ဆင့် အစိုးရအဖွဲ့ကိုလည်း အသိပေးခြင်း ဖြစ်ပါတယ်။</speech>
</Q-A>
<Q-A>
<title>၁၉၄၄ ခုနှစ်မှ စတင်၍ ဖွင့်လှစ်ခဲ့သော သူနာပြု တက္ကသိုလ်၊ ဆေးဝါးတက္ကသိုလ်နှင့် ဆေးဘက် ဆိုင်ရာနည်းပညာတက္ကသိုလ်တို့သို့ ယနေ့အထိ တက်ရောက်အောင်မြင်ခဲ့သည့် အရေအတွက်နှင့် ရာထူးတိုးမြှင့်ခန့်ထားမှုနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး သင်္ဃန်းကျွန်းမဲဆန္ဒနယ်မှ ဦးသိန်းညွန့် မေးမြန်းဖို့ ဖြစ်ပါတယ်</speech>
<speech>ဦးသိန်းညွန့်(သင်္ဃန်းကျွန်းမဲဆန္ဒနယ်)။လေးစားရသော ပြည်သူ့လွှတ်တော် ဥက္ကဋ္ဌကြီးနဲ့ ပြည်သူ့လွှတ်တော်ကိုယ်စားလှယ်တော်များခင်ဗျား။ ဥက္ကဋ္ဌကြီးမှတစ်ဆင့် အောက်ပါမေးခွန်း များကို ကျွန်တော်မေးမြန်းပါမယ်။ (က)၁၉၉၄ ခုနှစ်မှစတင်၍ တစ်ပြိုင်တည်း ဖွင့်လှစ်ခဲ့သော သူနာပြု တက္ကသိုလ်၊ ဆေးဝါးတက္ကသိုလ်နဲ့ ဆေးဘက်ဆိုင်ရာနည်းပညာ တက္ကသိုလ်တို့ကို တက္ကသိုလ်ဝင်တန်းအောင်မြင်သည့် အမှတ်များအဖြစ် လူဦးရေကန့်သတ်ပြီး တက်ရောက်ခွင့် ပြုခဲ့ရာ ယနေ့အထိ အောင်မြင်တဲ့သူအရေအတွက် မည်မျှရှိပါသလဲ။ (ခ) လေးနှစ်တာ တက်ရောက်ခဲ့သော သူနာပြု သိပ္ပံဘွဲ့ရသူများကို သုံးနှစ်တာ တက်ရောက်ခဲ့ရသည့် သူနာပြုဒီပလိုမှာ အောင်လက်မှတ်ရသူများနှင့် တန်းတူ၊ လျာထူးတူ၊ လစာတူ (၅၃၀၀၀-၁၀၀၀၅၈၀၀၀)ကျပ်နှုန်းထားဖြင့် တာဝန်ခန့်ထားသည်မှာ မှန်ပါသလား။ (ဂ) လေးနှစ်တာ တက်ရောက်ခဲ့ သည့် ဆေးဝါးတက္ကသိုလ်နှင့် ဆေးဘက်ဆိုင်ရာနည်းပညာတက္ကသိုလ်နှင့် ဘွဲ့ရသူများကို (၅၉၀၀၀-၁၀၀၀-၆၄၀၀၀)ကျပ်လစာနှုန်းဖြင့် စတင်ခန့်အပ်ခြင်းခံရပြီးနောက် လုပ်သက်ခုနစ်နှစ် ပြည့်သောအခါ ပြန်တမ်းဝင်အရာရှိလစာနှုန်းဖြင့် ခန့်ထားပေးခြင်သည်မှာ မှန်ပါသလား။ (ဃ) သူနာပြုတက္ကသိုလ်ဆင်းဘွဲ့ရ နိုင်ငံ့ဝန်ထမ်းများ၊ အခြားဆေးဘက်ဆိုင်ရာ ဝန်ထမ်းများ၊ နည်းပညာ တန်းတူညီမှုရရှိစေရန် အခြေခံလစာနှုန်း ပြောင်းလဲသတ်မှတ်ပေး နိုင်ရန် အစီအစဉ် ရှိ/မရှိသိလိုပါ သည်။ (င) အစီအစဉ်ရှိပါက မည်သည့်အချိန်တွင် လစာ ရာထူးများကို မည်ကဲ့သို့ သတ်မှတ်ပြီး စတင်ဆောင်ရွက်ပါမည်နည်း။ အားလုံးကို ကျေးဇူးတင် ပါတယ်။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ပြန်လည်ရှင်းလင်းဖြေကြား ဖို့ ဖြစ်ပါတယ်</speech>
<speech><agency id="98">ဒေါက်တာဝင်းမြင့်(ဒုတိယဝန်ကြီး၊ ကျန်းမာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး၊ သင်္ဃန်းကျွန်းမြို့နယ် မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးသိန်းညွန့်၏ ကြယ်ပွင့်ပြမေးခွန်းအား ဖြေကြားခွင့်ပြုနိုင်ရန် ဖြေကြားအပ်ပါတယ်။ ကျန်းမာရေးဝန်ကြီးဌာန၊ ဆေးသိပ္ပံဦးစီးဌာန အနေဖြင့် ဆေးဝါးတက္ကသိုလ်၊ ဆေးဘက်ဆိုင်ရာနည်းပညာတက္ကသိုလ်နှင့် သူနာပြု တက္ကသိုလ် တို့ကို တက္ကသိုလ်များ စတင်ဖွင့်လှစ်သည့် အချိန်မှစ၍ တက္ကသိုလ်ဝင်တန်းအောင်မြင်သည့် အမှတ်များဖြင့် လူဦးရေကန့်သတ်ပြီး တက်ရောက်ခွင့်ပြုခဲ့ရာ ယနေ့အထိ အောင်မြင်သူအရေ အတွက် စာရင်းမှာ ဆေးဝါးတက္ကသိုလ်မှ ၂၇၃ရ ဦး၊ ဆေးဘက်ဆိုင်ရာ နည်းပညာတက္ကသိုလ်မှ ၂၈၀၆ ဦးနှင့် သူနာပြုတက္ကသိုလ်မှ ၃၀၉၁ ဦးတို့ဖြစ်ပါတယ်။ ပညာသင်နှစ် လေးနှစ်တက် ရောက်ခဲ့သည့် သူနာပြု သိပ္ပံဘွဲ့ရသူများကို ပညာသင်နှစ်သုံးနှစ်တက်ရောက်ခဲ့ရသည့် သူနာပြု ဒီပလိုမာ အောင်လက်မှတ်ရသူများနှင့်တန်းတူ ရာထူး/လစာတူ (၇၃၀၀၀-၁၀၀၀၇၈၀၀၀၀)ကျပ်နှုန်းဖြင့် တာဝန်ပေးအပ်ခဲ့ခြင်းမှာ မှန်ပါသည်။ သူနာပြု (Trained Nurse)မှ အထက်တန်းသူနာပြု သို့ ရာထူးတိုးဖြေဆိုခွင့်လျှောက်ထားရာတွင် သူနာပြုသိပ္ပံဘွဲ့(BNSc)ရရှိသူများသည် လုပ်သက်နှစ်နှစ် တွင် လျှောက်ထားခွင့်ပြုပြီး သူနာပြု ဒီပလိုမာများသည် သုံးနှစ်တွင်မှ လျှောက်ထားခွင့်ပြုပါတယ်။ ဆေးဝါးတက္ကသိုလ်နှင့် ဆေးဘက်ဆိုင်ရာနည်းပညာ တက္ကသိုလ်များတွင် ပညာသင်နှစ် လေးနှစ်တက်ရောက်ပညာသင်ကြားခဲ့ပြီး ဘွဲ့ရသူများကို ဖွဲ့စည်းပုံလစ်လပ်မှု ဦးရေအရ ရေးဖြေ၊ နှုတ်ဖြေစာမေးပွဲများ စစ်ဆေးပြီး သရုပ်ရာထူးလစာနှုန်း(၇၉၀၀၀-၁၀၀၀-၈၄၀၀၀) ဖြင့် စတင်ခန့်အပ် ၍ ပြန်တမ်းဝင်အရာရှိ လက်ထောက်ကထိကရာထူးလစာနှုန်း(၁၂၀၀၀၀-၂၀၀၀-၁၃၀၀၀၀)အဖြစ် ရာထူးတိုးမြှင့်ခန့်ထားပေးခြင်းကို ဆောင်ရွက်ရာတွင် သရုပ်ပြရာထူးလုပ်သက်ခုနစ်နှစ်ပြည့်ရန် လိုအပ်ချက်တစ်ခုအဖြစ် သတ်မှတ်ထားခဲ့ပါတယ်။ သူနာပြုတက္ကသိုလ်ဆင်း သူနာပြုသိပ္ပံဘွဲ့ရ နိုင်ငံ့ဝန်ထမ်းများအား အခြေခံလစှာုန်း ပြောင်းလဲသတ်မှတ်ပေးနိုင်ရန်အတွက် ၂၇-၂-၂၀၁၃ ရက်နေ့တွင် ကျင်းပပြုလုပ်သော ကျန်းမာရေးဝန်ကြီးဌာန စီမံခန့်ခွဲရေးကော်မတီ အစည်းအဝေး၌ ညှိနှိုင်းဆွေးနွေးခဲ့ပြီးဖြစ်ပါတယ်။ သို့ရာတွင် နိုင်ငံတော်၏ ဘဏ္ဍာငွေကိစ္စနှင့် သက်ဆိုင်ပါသဖြင့် ဆက်လက်ညှိနှိုင်းဆောင်ရွက်ရန် ကိစ္စများ ရှိနေပါတယ်။ သူနာပြု ရာထူး အဆင့်များမှ သူနာပြု သိပ္ပံဘွဲ့မရရှိပါက ဆေးသိပ္ပံပညာဦးစီးဌာနတွင် သင်ကြားရေးဆရာများ အဖြစ် ဆောင်ရွက်ခွင့် မရှိပါကြောင်းနှင့် ကျန်းမာရေးဦးစီးဌာနရှိ ရာထူးတိုးမြှင့်ရေးကိစ္စတွင် လည်း ဘွဲ့ရမှတ်အား သီးခြား ထည့်သွင်းစဉ်းစားပါသဖြင့် သူနာပြု သိပ္ပံဘွဲ့ရရှိသူများမှာ သူနာပြု ဒီပလိုမာရရှိသူများနှင့် ရာထူးတက်လမ်း ကွာခြားမှုရှိပါသည်။ သူနာပြုတက္ကသိုလ် ဘွဲ့ရဝန်ထမ်းနိုင်ငံ့ဝန်ထမ်းများ၏ အခြေခံလစာနှုန်း ပြောင်းလဲသတ်မှတ်ပေးရေးအတွက် သက်ဆိုင်ရာပညာရှင်များနှင့် ကျယ်ကျယ် ပြန့်ပြန့်ညှိနှိုင်းဆွေးနွေးရန် လိုအပ်သည့်အပြင် ဘဏ္ဍာငွေကိစ္စပါရှိပါသဖြင့် သက်ဆိုင်ရာဝန်ကြီးဌာန များနှင့်ညှိနှိုင်းရန်အတွက်လည်းကောင်း၊ အချိန်ယူဆောင်ရွက်ရမည့်ကိစ္စဖြစ်ပါသဖြင့် လက်ရှိအချိန်တွင် လက်ရှိအချိန်တွင် ဆောင်ရွက် ရန် အစီအစဉ် မရှိသေးပါကြောင်း ဖြေကြားတင်ပြအပ်ပါတယ်။ (ဩဘာသံများ)</speech>
</Q-A>
<Q-A>
<title>ရပ်စောက်မြို့နယ်၊ အင်းတောမြို့နယ်ခွဲ၊ ကျောက်ကူ ကျေးလက်ကျန်းမာရေးဌာနကို ကျောက်ကူ တိုက်နယ်ဆေးရုံအဖြစ် အဆင့်မြှင့်တင်တည်ဆောက်နိုင်ရေးအတွက် ခွင့်ပြုရန်ပုံငွေရရှိ ရေးဆောင်ရွက် ပေးနိုင်ပါရန်နှင့် စပ်လျဉ်းသည့်မေးခွန်း</title>
<speech type="speaker">ရပ်စောက်မဲဆန္ဒနယ်မှ ဦးခင်မောင်မြင့်မေးမြန်းဖို့ ဖြစ်ပါတယ်</speech>
<speech><mp id="425">ဦးခင်မောင်မြင့်(ရပ်စောက်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များ အားလုံး မင်္ဂလာအပေါင်းနှင့်ပြည့်စုံကြပါစေလို့ နှုတ်ခွန်းဆက်သဂါရဝ ပြုအပ်ပါတယ်။ ကျွန်တော်ကတော့ ရှမ်းပြည်နယ်တောင်ပိုင်း၊ ရပ်စောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်မောင်မြင့် ဖြစ်ပါတယ်။ ကျွန်တော့်အနေနဲ့ ရပ်စောက်မြို့နယ်၊ အင်တောမြို့နယ်ခွဲ၊ ကျောက်ကူ ကျေးလက်ကျန်းမာရေးဌာနကို ကျောက်ကူတိုက်နယ်ဆေးရုံအဖြစ် အဆင့်မြှင့်တင်တည်ဆောက်နိုင် ရေးအတွက် ခွင့်ပြုရန်ပုံငွေရရှိရေးကိစ္စနှင့်စပ်လျဉ်းသည့်မေးခွန်းကို မေးမြန်းတင်ပြသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ရပ်စောက်မြို့နယ်၊ အင်တော မြို့နယ်ခွဲ၊ ကျောက်ကူကျေးရွာတွင် တိုက်နယ်ဆေးရုံတစ်ရုံ လိုအပ်လျက်ရှိ ပါ၍ကျောက်ကူကျေးလက် ကျန်းမာရေးဌာနကို ကျောက်ကူတိုက်နယ်ဆေးရုံအဖြစ် အဆင့်မြှင့်တင် တည်ဆောက်ပေးပါရန် မေးခွန်းကို ပထမအကြိမ် ပြည်သူ့လွှတ်တော် တတိယပုံမှန် အစည်းအဝေးတွင် ကြယ်ပွင့်ပြမေးခွန်း အဖြစ်မေးမြန်းတင်ပြခဲ့ပါတယ်။ ကျန်းမာရေး ဝန်ကြီးဌာန၏ စာဖြင့်ဖြေကြားချက်တွင် လိုအပ်ချက်များ ပြည့်စုံလျှင် လုပ်ထုံးလုပ်နည်း နှင့်အညီ ဆောင်ရွက်ပေးမည်ဖြစ်ပါကြောင်း သိရှိရပါတယ်။ ပထမအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး ဆဋ္ဌမနေ့ ၁၃-၂-၂၀၁၃ ရက်နေ့တွင် ၂၀၁၃-၂၀၁၄ ဘဏ္ဍာနှစ် အမျိုးသားစီမံကိန်းဥပဒေကြမ်း၏ မူသဘောဆွေးနွေးချက်များတွင် ရပ်စောက် မြို့နယ်၊ ကျောက်ကူတိုက်နယ်ဆေးရုံ တည်ဆောက်ပေးရေးအတွက် ဌာနအဆင့်ဆင့်မှ ဝန်ကြီးဌာနအထိ တင်ပြပြီးဖြစ်ကြောင်းနှင့် ၂၀၁၃-၂၀၁၄ ဘဏ္ဍာနစ် ကျန်းမာရေးလုပ်ငန်းများဆောင်ရွက်ရန် ခွင့်ပြုရန်ပုံငွေလျာထားချက်တွင် မတွေ့ရှိရပါကြောင်းထည့်သွင်း၍ ဆွေးနွေးခဲ့ပါတယ်။ ဝန်ကြီးဌာနမှ ပြန်လည်စိစစ်ပြီး ဆောင်ရွက်ပေးမည်ဖြစ်ပါကြောင်း ရှင်းလင်းချက်များကိုလည်းကြား သိရပါတယ်။ ယခုအခါ ကျန်းမာရေးဝန်ကြီးဌာနမှ ကျောက်ကူကျေးလက်ကျန်းမာရေးဌာနကို ကျောက်ကူတိုက်နယ်ဆေးရုံအဖြစ် ၁၁-၃-၂၀၁၃ ရက်နေ့တွင်ဖွင့်လှစ်ခွင့်ပြုပြီးဖြစ်ပါတယ်။ ကျောက်ကူ တိုက်နယ်ဆေးရုံ တည်ဆောက်ရန် အတွက် ကျေးရွာများမှ ပြည်သူလူထုစုဆောင်းလှူဒါန်းရရှိငွေသိန်း ၃၀၀ ခန့်ရှိပြီး တိုက်နယ် ဆေးရုံအဆောက်အဦ ဝန်ထမ်းနေအိမ်များနှင့် ဆက်စပ်အဆောက်အဦများ ဆောက်လုပ်ရန် ခန့်မှန်းကုန်ကျစရိတ်တွက်ချက်မှုများ ဝန်ကြီးဌာနသို့ တင်ပြတောင်းခံထားပြီးလည်း ဖြစ်ပါတယ်။ သို့ဖြစ်ပါ၍ ကျောက်ကူတိုက်နယ်ဆေးရုံ တည်ဆောက်နိုင်ရေးအတွက် လိုအပ်လျက် ရှိသော ခွင့်ပြုရန်ပုံငွေများ ရရှိရေးအတွက် သက်ဆိုင်ရာဝန်ကြီးဌာနမှ ရန်ပုံငွေခွင့်ပြု ပေးမည့်အစီ အစဉ်များကို ဒေသခံမိဘပြည်သူများ၏ကိုယ်စားသိရှိလိုပါ၍ ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာဖြင့် တင်ပြမေးမြန်းအပ်ပါတယ်ခင်ဗျား။ အားလုံးကိုကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ပြန်လည်ဖြေကြား ဖို့ ဖြစ်ပါတယ်</speech>
<speech><agency id="98">ဒေါက်တာဝင်းမြင့်(ဒုတိယဝန်ကြီး၊ ကျန်းမာရေးဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ ရှမ်းပြည်နယ်၊ ရပ်စောက်မဲဆန္ဒနယ် ပြည်သူ့လွှတ်တော် ကိုယ်စားလှယ် ဦးခင်မောင်မြင့်ရဲ့ ကြယ်ပွင့်ပြမေးခွန်းအား ပြန်လည်ဖြေကြားခွင့်ပြုပါရန် တင်ပြအပ်ပါတယ်ခင်ဗျား။ ရှမ်းပြည်နယ်၊ ရပ်စောက်မြို့နယ် ကျောက်ကူကျေးရွာမှာ တိုက်နယ်ဆေးရုံဆောက်လုပ်ခြင်းအတွက် ခွင့်ပြုမိန့်ကို ၁၁-၃-၂၀၁၃ ရက်နေ့တွင် ခွင့်ပြုခဲ့ပြီးဖြစ်ပါတယ်။ အသစ်ဆောက်လုပ်တဲ့လုပ်ငန်းဖြစ်တဲ့ အတွက် ၂၀၁၄-၂၀၁၅ ဘဏ္ဍာရေးနှစ်အတွင်းမှာ ဆောက်လုပ်တဲ့ရန်ပုံငွေကို အဆိုပြုလျာထားပြီး ခွင့်ပြုရန်ပုံငွေဖြင့် စီစဉ်ဆောင်ရွက်ပေးသွားမည်ဖြစ်ပါကြောင်း ပြန်လည်ဖြေကြားတင်ပြအပ်ပါတယ်။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် ၃၀ ခန့် ခေတ္တရပ်နားပါ့မယ်</speech>
<speech type="mc">ပြည်သူ့လွှတ်တော်ဥက္ကဋ္ဌကြီးပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>အစည်းအဝေးကို မိနစ် ၃၀ ခန့်ရပ်နားပါသည်။</p>
</Q-A>
<Q-A>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေးပြန်လည်စတင်တော့မှာဖြစ်ပါတယ်</speech>
<speech type="mc">ပြည်သူ့ လွှတ်တော် ဒုတိယဥက္ကဋ္ဌ ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>မန္တလေးပြည်သူ့ဆေးရုံကြီးရှိ အထွေထွေအခက်အခဲတို့အား ပြုပြင်ပြောင်းလဲရန် မည်ကဲ့သို့စီမံဆောင်ရွက်မည်နှင့် မည်သည့်အချိန်တွင် အကောင်အထည်ဖော်ဆောင်ရွက်မည်တို့ နှင့်စပ်လျဉ်းသည့်မေးခွန်း</title>
<speech type="vicespeaker">အမရပူရမဲဆန္ဒနယ်မှ ဦးသိန်းထွန်းဦး မေးမြန်းဖို့ ဖြစ်ပါတယ် ခင်ဗျား။</speech>
<speech><mp id="315">ဦးသိန်းထွန်းဦး(အမရပူရမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော်ကတော့ မန္တလေး တိုင်းဒေသကြီး၊ အမရပူရမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးသိန်းထွန်းဦးဖြစ်ပါတယ်။ ကျွန်တော့်အနေနဲ့ မိဘပြည်သူများ၏ စေခိုင်းချက်အရကျန်းမာရေးဆိုင်ရာ မေးခွန်းကို မေးမြန်းတင်ပြ သွားမှာဖြစ်ပါတယ်။ ဒုတိယဥက္ကဋ္ဌကြီးခင်ဗျား။ မန္တလေးပြည်သူ့ဆေးရုံကြီးဟာ အထက် မြန်မာပြည်မှာရှိတဲ့ ခုတင် ၁၀၀၀ ဆံ့ အထွေထွေရောဂါကုနှင့် သင်ကြားရေးဆေးရုံကြီးတစ်ရုံဖြစ်ပြီး ပြည်သူတို့အားကိုးအားထား ပြုနေရသော ဆေးရုံကြီးတစ်ရုံလည်းဖြစ်ပါတယ်။ မန္တလေးဆေးရုံကြီး မှာရောဂါအမျိုး အစားအလိုက် ကုသပေးလျက်ရှိရာ ဦးနှောက်နှင့်အာရုံကြော ခွဲစိတ်ကုသဆောင်ဟာ လူနာခုတင်နှင့် လူနာခုတင်များအကြား ခုံတန်းလျာများနှင့် တက်ရောက်ကုသခံယူသူအများ စုစုပေါင်း လူနာ ၇၈ ဦးမှ ၈၀ ဦးအထိ တစ်ပြိုင်တည်းတက်ရောက်ကုသမှုခံယူနိုင်ပါတယ်။ အဆိုပါ ဦးနှောက်နှင့်အာရုံကြောခွဲစိတ်ဆောင်မှာ အများပြည်သူ သွားလာမှုများတဲ့ မြန်မာ တို့ရဲ့ နေ့ကြီးရက်ကြီးများဖြစ်တဲ့ မဟာသင်္ကြန်ရက်၊ သီတင်းကျွတ်လပြည့်၊ တန်ဆောင်မုန်းလပြည့်လို နေ့ရက်ကြီးများမှာ မတော်တဆထိခိုက်မှုများကြောင့် တစ်ရက်တည်းနဲ့ လူနာ ၁၀၀ ကနေပြီး ၁၅၀ အထိရှိကြောင်းလည်း လေ့လာတွေ့ရှိရပါတယ်။ ဒါ့အပြင် မော်တော်ဆိုင်ကယ်၊ မော်တော်ကားများဟာ မြန်မာနိုင်ငံရဲ့ ဒေသအနှံ့အပြား တိုးတက်သွားလာမှုများ ပြားလာ ခြင်းတို့ကြောင့်လည်း နေ့စဉ် မတော် တဆထိခိုက်မှုများ ပိုမိုများပြားလျက်ရှိပါတယ်။ ထိုသို့သော လူနာများထဲမှ အရေးပေါ်ခွဲစိတ်ကုသရန် လိုအပ်သည့်လူနာများရှိသည့်အခါ ခွဲစိတ်သမားတော်ကြီးများ၊ ဆရာဝန်အင်အားနှင့် ကျန်းမာရေးဝန် ထမ်းအဆင့်ဆင့်တို့ဖြင့် ဆောင်ရွက်ပေးလျက်ရှိသော်လည်း လုံလောက်မှုမရှိကြောင်း တွေ့ရှိရပါတယ်။ ဦးနှောက်နှင့် အာရုံကြောဆိုင်ရာ ခွဲစိတ်ကုသရာတွင် လူနာတစ်ဦးလျှင် အနည်းဆုံး ၂ နာရီခန့်ကြာတဲ့ အတွက် ခွဲစိတ်ခန်းတစ်ခန်းမှာ ညပိုင်းမှသာ ခွဲစိတ်တဲ့အတွက် လူနာ ၄ ဦးကနေ ၅ ဦးအထိသာ ခွဲစိတ် ကုသနိုင်ကြောင်းလည်း လေ့လာတွေ့ရှိရပါတယ်။ ဒုတိယဥက္ကဋ္ဌကြီးခင်ဗျား။ မန္တလေးပြည်သူ့ဆေးရုံကြီးမှာ ဆေးရုံတက်ရောက်ကုသ ရန် နေ့အလိုက် ဖျားနာဆောင်၊ ကုသဆောင်များ သက်ဆိုင်ရာရောဂါကုသဆောင်များကို နေ့ရက် အလိုက် အလှည့်ကျတက်ရောက်ခွင့်ပြုထားသည့် စနစ်ဟာလည်း လူနာအင်အားနှင့်နေစရာ ထိုင်စရာမရှိ။ နေရာမရှိအဆောင်များသို့ အလှည့်ကျစနစ်ဖြင့်ဖြစ်သည့်အားလျော်စွာ နေရာရှိရှိ၊ မရှိရှိ တက်ရောက်စေခိုင်းခြင်းကြောင့် ရောဂါရှင်ပြည်သူတို့မှာ စိတ်မချမ်းမြေ့ဖွယ်ရာတွေ့ကြုံ နေရကြောင်း ကြားသိနေရပါတယ်။ ဖြစ်ပေါ်နေသော တင်ပြပါအကြောင်းအရာ တို့အား မန္တလေးပြည်သူ့ ဆေးရုံကြီးဝင်းအတွင်း ယခုအသစ်တည်ဆောက်လျက်ရှိသော အဆောက်အဦပြီးစီးပါကလည်း အထိုက်အလျောက်သာပြေလည်နိုင်မှာဖြစ်ပါတယ်။ သို့ဖြစ်ပါ ၍ မန္တလေးအထွေထွေရောဂါကု ပြည်သူ့ဆေးရုံကြီးတွင် လူနာနှင့်ဆရာဝန်မမျှတမှု၊ လူနာနှင့် ဆေးရုံနေရာမမျှတမှု၊ လူနာနှင့် ခွဲစိတ်ခန်း မမျှတမှု လူနာတို့တက်ရောက်ကုသနေတဲ့ ဆေးရုံကြီးသန့်ရှင်းရေးမလုံလောက်မှုနှင့် အခြားအထွေ ထွေအခက်အခဲတို့အား ပြည်ထောင်စု အစိုးရအဖွဲ့မှသိရှိပါသလား။ သိရှိပါလျှင် မန္တလေး အထွေထွေရောဂါကု ပြည်သူ့ဆေးရုံကြီး အား အထွေထွေပြုပြင်ပြောင်းလဲရန် မည်ကဲ့သို့စီမံဆောင်ရွက်ပေး မည်ကို သိရှိလိုပါကြောင်း နှင့် စီမံဆောင်ရွက်မည်ဆိုပါက မည်သည့်အချိန်တွင် စတင်ဆောင်ရွက်ပြီး မည်သည့်အချိန်တွင် လုံလောက်စွာ အကောင်အထည်ဖော်ဆောင်ရွက်မည်ကို သိရှိလိုပါကြောင်း လေးစားစွာ မေးမြန်းတင်ပြအပ်ပါတယ်ခင်ဗျား။ အားလုံးကိုကျေးဇူးတင်ပါတယ်။(ဩဘာသံများ)</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id="98">ဒေါက်တာဝင်းမြင့်(ဒုတိယဝန်ကြီး၊ကျန်းမာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်တော်ကြီးများခင်ဗျား။ မန္တလေးတိုင်းဒေသကြီး၊ အမရပူရမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးသိန်းထွန်းဦး၏ ကြယ်ပွင့်ပြမေးခွန်းအား ပြန်လည်ဖြေကြားခွင့်ပြုပါရန် တင်ပြအပ်ပါတယ် ခင်ဗျား။ မန္တလေးမြို့ အထွေထွေရောဂါကုဆေးရုံကြီး ဦးနှောက်နှင့်အာရုံကြော ခွဲစိတ်ကုသ ဆောင်သည် နေ့စဉ်ပျမ်းမျှ အတွင်းလူနာ ၁၀၀ ခန့် တက်ရောက်ကုသမှုခံယူနေ၍ လက်ရှိကုသဆောင်အကျယ်အဝန်းနှင့် လူနာ အရေအတွက်မမျှဖြစ်နေပါသောကြောင့် ဦးနှောက်နှင့်အာရုံကြောဆေးကုဌာနကို ယခု အသစ် ဆောက်လုပ်နေတဲ့ ၉ ထပ်ဆောင်သစ် ပြီးစီးတဲ့အချိန်မှာ အဆောင်သစ်ကို ပြောင်းရွှေ့နေရာချထားပေးတဲ့အခါမှာ လွတ်သွားမယ့် ဦးနှောက်နှင့်အာရုံကြောဆေးကုဌာနနေရာကို လက်ရှိ ဦးနှောက်နှင့် အာရုံကြော ခွဲစိတ် ကုဌာနကို ပေါင်းစပ်ပြီးတော့ တိုးချဲ့အသုံးပြု သွားမှာဖြစ်ပါတယ်။ လက်ရှိအခြေ အနေမှာ ဦးနှောက်နှင့်အာရုံကြောခွဲစိတ်ကုသဆောင်မှာ ပါမောက္ခ/ဌာနမှူး ဆရာဝန်ကြီး ၁ ဦး၊ အထူးကု ဆရာဝန်ကြီး ၁ ဦး၊ အထူးကုဆရာဝန် ၁ ဦး၊ လက်ထောက်ဆရာဝန် ၉ ဦး၊ အလုပ်သင်ဆရာဝန် ၁၂ ဦး၊ သူနာပြု ဆရာမကြီး ၂ ဦး၊ အထက်တန်းသူနာပြု ဆရာမကြီး ၁၂ ဦး၊ သူနာပြု ဆရာမ ၈ ဦး၊ အလုပ်သမား ၁၁ ဦးတို့နှင့် လုပ်ငန်းများဆောင်ရွက်လျက်ရှိပါတယ်။ ဦးနှောက်နှင့်အာရုံကြောခွဲစိတ်ကုသဆောင်တွင် လူနာများကို ခွဲစိတ်ရာ၌ ယခင်က ခွဲစိတ်ချိန် ၂ နာရီခန့်ကြာခဲ့သော်လည်းပဲ ၁-၃-၂၀၁၃ ရက်နေ့မှစပြီး ကျပ်သိန်း ၂၀၀ တန်ဖိုးရှိတဲ့ Skul Bone ဖောက်စက် Stryker ဝယ်ယူအသုံးပြုပြီးတော့ ယခင်လက်နှင့် ဖောက်လျှင် ၁ နာရီခန့်ကြာသော်လည်း ယခုအခါ ၁၅ မိနစ်သာကြာတဲ့အတွက် ခွဲစိတ်ကုသချိန် ၄၅ မိနစ်ခန့် လျော့နည်းသက်သာအောင် စီစဉ် ဆောင်ရွက်ပြီးဖြစ်ပါတယ်။ ဦးနှောက်နှင့်အာရုံကြောခွဲစိတ်ကုသဆောင်သည် ၂၀၁၂ ခုနှစ်မှာ အတွင်း လူနာစုစုပေါင်း ၈၂၀ရ ဦး၊ ပြင်ပလူနာ စုစုပေါင်း ၂၉၇၆ ဦးနှင့် ခွဲစိတ်ကုသမှုပေါင်း ၈၁၈ ဦးတို့ကို ခွဲစိတ်ကုသပေးနိုင်ခဲ့ပါတယ်။ ဆေးရုံကြီးဝင်းအတွင်းမှာ ယခုဆောက်လုပ်နေတဲ့ ၉ ထပ်ဆောင်အသစ် ကြီးပြီးစီးမယ်ဆိုရင် အတွင်းလူနာ ၄၀၀ ခန့်တက်ရောက်ကုသနိုင်မှာဖြစ်ပါတယ်။ ၅ ထပ် နှလုံးဆေးကုသ ဆောင်ကြီးကလည်း အခုဖွင့်လှစ်ပြီးဖြစ်တဲ့အတွက် နှလုံးဖျားနာလူနာဆောင်များကို တိုးချဲ့ လက်ခံ ကုသပေးနိုင်တော့မှာဖြစ်ပါတယ်။ သို့ဖြစ်ပါ၍ မြေဧရိယာအကျယ်အဝန်းမချဲ့ နိုင်သေးတဲ့ မန္တလေး မြို့အထွေထွေရောဂါကုဆေးရုံကြီးဟာ မန္တလေးတိုင်းဒေသကြီးအစိုးရရဲ့ လမ်းညွှန်မှု၊ ဆရာဝန်ကြီးများရဲ့ ကြိုးပမ်းမှု၊ အလှူရှင်များရဲ့ လှူဒါန်းမှုများဖြင့် အထပ်မြင့်အဆောက်အဦများ ဆောက်လုပ်ပြီးတော့ ကုသဆောင်များကို ပြောင်းရွှေ့ခြင်း၊ တိုးချဲ့ခြင်းများကို တတ်နိုင်သရွေ့ဆောင် ရွက်လျက်ရှိပါတယ်။ မန္တလေးမြို့ အထွေထွေရောဂါကု ဆေးရုံကြီးမှာ သန့်ရှင်းရေးဝန်ထမ်း ခွင့်ပြု ၃၇၉ ဦးမှာ လက်ရှိ ၂၃၈ ဦးသာခန့်ထားပြီး ဖြစ်တဲ့ အတွက် လက်ရှိအခြေအနေမှာ သန့်ရှင်းရေးဝန်ထမ်း ၃ ပုံ ၂ ပုံ မပြည့်မီသေးပါသဖြင့် လုပ်ငန်းလိုအပ်ချက်အရ နောက်ထပ် သန့်ရှင်းရေးဝန်ထမ်း ၁၀၀ ဦး ဖွဲ့စည်းပုံရဲ့ ၈၉ ရာခိုင်နှုန်း ထပ်မံခန့်ထားရန်အတွက် စီစဉ်ဆောင်ရွက်လျက်ရှိပါတယ်။ မန္တလေးမြို့ အထွေထွေရောဂါကုဆေးရုံကြီးမှာ လူနာများလိုက်နာရန် စည်းကမ်းချက် ၉ ချက်၊ လူနာစောင့်များလိုက်နာရန် စည်းကမ်းချက် ၈ ချက်နှင့် ဧည့်သည်များလိုက်နာရန် စည်းကမ်းချက် ၈ ချက်တို့ကို အသိပေးထုတ်ပြန်ထားပြီးတော့ ဧည့်သည်များ လူနာကြည့်ချိန် အဖြစ် နေ့စဉ် ညနေ ၄ နာရီမှ ၆ နာရီအထိ သတ်မှတ်ထားပါကြောင်းနှင့် ဆေးရုံစည်းကမ်းကို လိုက်နာစေရေးအတွက် ဆေးရုံကြီးဝင်းအတွင်း အသံချဲ့စက်ဖြင့် တစ်နေ့လျှင် ၆ ကြိမ်ခန့် လှည့်လည်ကြေညာခြင်းကို ဆောင်ရွက်လျက်ရှိပါတယ်။ ကုသရေးလုပ်ငန်းများ၊ သန့်ရှင်းရေး လုပ်ငန်းများနှင့် လူနာများအတွက် လိုအပ်သော လုံလောက်သည့်ရေကောင်းရေသန့်များကို အဝီစိရေတွင်း ၈ တွင်းမှ နေ့စဉ်ဖြန့်ဝေပေးလျက်ရှိပါတယ်။ သန့်ရှင်းရေးပစ္စည်းများပြည့်စုံစွာ ထားရှိခြင်း၊ ရေစီးရေလာကောင်းအောင် မြောင်းများ စနစ်တကျပြု လုပ်ခြင်း၊ မြောင်းဖုံးများထားရှိခြင်း၊ အများသုံး အိမ်သာများထားရှိခြင်းများအပြင် စွန့်ပစ် အမှိုက်များကို လည်း နံနက်တစ်ကြိမ်၊ ညနေတစ်ကြိမ် အမှိုက်သိမ်းချိန်အဖြစ် စနစ်တကျသိမ်းဆည်းခြင်း၊ စွန့်ပစ်ခြင်းများကို ဆောင်ရွက်လျက်ရှိပါတယ်။ အရေးပေါ်ဌာနတွင် လူနာများအား နေ့ရက် အလိုက် လူနာဆောင်များသို့ အလှည့်ကျတက်ရောက်ခွင့်ပြု သည့်မူမှာ မူလကတည်းက ချမှတ်ဆောင် ရွက်လျက်ရှိပြီး လက်ရှိအခြေအနေတွေမှာလည်း အကောင်းဆုံးစနစ်ဖြစ်ပါတယ်။ မန္တလေးမြို့ အထွေထွေရောဂါကုဆေးရုံကြီးတွင် ကျန်းမာရေးစောင့်ရှောက်မှုလုပ်ငန်းများ အဆင်ပြေချောမွေ့စွာ ဆောင်ရွက်နိုင်ရန်အတွက် ကျန်းမာရေးဝန်ကြီးဌာန၊ ကျန်းမာရေး ဦးစီးဌာန၏ညွှန်ကြားမှု၊ မန္တလေး တိုင်းဒေသကြီးအစိုးရအဖွဲ့၏ လမ်းညွှန်မှု၊ ကျန်းမာရေး ဝန်ထမ်းများအားလုံးတို့၏ တာဝန်ကျေပွန်စွာ ကြိုးပမ်းဆောင်ရွက်မှု၊ လူမှုရေးအဖွဲ့ အစည်းများနှင့် အလှူရှင်များ၏ ပံ့ပိုးကူညီမှုဖြင့် ပိုးဝန်းကြိုးပမ်း ဆောင်ရွက်လျက်ရှိပါတယ်။ လူနာနှင့်ဆေးရုံနေရာမမျှတမှုအတွက် ထိခိုက်ဒဏ်ရာရရှိလူနာများအား လျော့နည်းကျဆင်း စေရန် သက်ဆိုင်ရာ နှီးနွယ်ဌာနများနှင့်ပူးပေါင်း၍ ယာဉ်စည်းကမ်း၊ လမ်းစည်း ကမ်းများ စနစ်တကျလိုက်နာစေရေး ပညာပေးခြင်း၊ စနစ်တကျ ကြပ်မတ်ထိန်းသိမ်းခြင်းများဆောင် ရွက်လျက်ရှိပြီး ဆေးရုံတက်ရောက်ကုသလူနာများနှင့် လူနာစောင့်များ၊ ဧည့်သည်များမှလည်း ဆေးရုံ ဝန်းကျင်သန့်ရှင်းရေးသပ်ရပ်လှပစေရေးအတွက် ဆေးရုံစည်းကမ်းများကို လေးစားလိုက်နာခြင်းဖြင့် ကူညီပေးကြပါရန် လိုအပ်ပါကြောင်း ပြန်လည်ဖြေကြားတင်ပြအပ် ပါတယ်။ ကျေးဇူးတင်ပါတယ်။(ဩဘာသံများ)</speech>
<speech><mp id="315">ဦးသိန်းထွန်းဦး(အမရပူရမဲဆန္ဒနယ်)</mp>ဒုတိယဥက္ကဋ္ဌကြီးခင်ဗျား။ ကျွန်တော်တို့ ဆေးရုံတက်ရောက်ကုသတဲ့ နေ့ရက်အလိုက် ချပေးတဲ့စနစ်ဟာ ကောင်းမွန်တဲ့စနစ်ဆိုပြီးတော့ ဒုတိယ ဝန်ကြီးကဖြေကြားသွားပါတယ်ခင်ဗျား။ ကျွန်တော်တို့ ဒီဆေးခန်းဆေးရုံမှာ လူနာပြည့်နေသော်လည်းပဲ ဥပမာ တနင်္လာနေ့ဆိုရင် Word(၁) ကိုပေးတယ်ဆိုရင် အဲဒီနေ့မှာ လူနာကပြည့်နေပါတယ်။ ဒီနေ့မျိုးမှာ Ward(၁) ကို ချထားပေးလိုက်တယ်ဆိုလို့ရှိရင် လူနာက အိမ်သာဘေး၊ ပလက်ဖောင်း ဒီလိုစောင့်ဆိုင်းနေ ရတာတွေလည်း လေ့လာသွားတဲ့အခါမှာ ဒီလိုကိုတွေ့ရှိခဲ့ရပါတယ်။ ဒါကြောင့်မို့လို့ ဒီစနစ်ကလေးကို လည်းပဲ ပြုပြင်ပြောင်းလဲ နိုင်မယ် ဆိုရင်တော့ ပြုပြင်ပြောင်းလဲစေလိုကြောင်းနှင့် ဘယ်လိုများ ပြုပြင် ပြောင်းလဲဖို့ အစီအစဉ်ရှိ မလဲဆိုတာလေးလဲ သိရှိလိုပါကြောင်း ကျွန်တော့်အနေနဲ့ လေးစားစွာ မေးမြန်းတင်ပြအပ်ပါ တယ်ခင်ဗျား။ ကျေးဇူးတင်ပါတယ်။</speech>
<speech><agency id="98">ဒေါက်တာဝင်းမြင့်(ဒုတိယဝန်ကြီး၊ကျန်းမာရေးဝန်ကြီးဌာန)</agency>ကျွန်တော်တို့ လက်ရှိ ဗဟိုအဆင့်ဆေးရုံကြီးတွေမှာ ကျွန်တော်တို့ဒီလို သက်ဆိုင်ရာ နေ့ရက်များအလိုက် သက်ဆိုင်ရာ Ward များကို ဘာကြောင့်လဲဆိုတော့ ကျွန်တော်တို့ သက်ဆိုင်ရာ Ward တွေမှာ တာဝန်ခံဆရာဝန်ကြီးတွေ သီးခြား ကျွန်တော်တို့ ထားရှိတာဖြစ်ပါတယ်။ ဒါကြောင့်မို့လို့သက်ဆိုင်ရာ Word များကို တင်တဲ့အခါမှာ လူနာတွေကို မျှအောင်ဆိုတဲ့ ရည်ရွယ်ချက်နဲ့ နေ့အလိုက်သတ်မှတ်ထားတာရှိပါတယ်။ ဒီစနစ်နဲ့ပဲ ကျင့်သုံးနေပါတယ်။ သို့သော်လည်းပဲ လွှတ်တော်ကိုယ်စားလှယ်ကြီး ခုနက တင်ပြသွားတဲ့ အချို့ အချိန် တွေမှာ အချို့နေ့ရက်တွေမှာ အဲဒီလို ကြပ်တဲ့အချိန်မျိုးရှိတယ်ဆိုလို့ရှိရင်တော့ သက်ဆိုင်ရာ ဆေးရုံ အုပ်ကြီးရဲ့ အစီအစဉ်နဲ့ သီးခြားစီစဉ်ဆောင်ရွက်ပေးသွားရန်လည်း ကျွန်တော်တို့ ဆောင်ရွက်လျက်ရှိ သလို တချို့နေရာတွေမှာ ဆောင်ရွက်ဖို့လိုမယ်ဆိုရင်လည်း ကျွန်တော်တို့ သီးခြားညွှန်ကြားပြီးဆောင် ရွက်ပေးသွားမှာဖြစ်ပါတယ်။ စနစ်ကတော့ ခုနက ကျွန်တော်တို့ တောက်လျှောက်ကျင့်သုံးခဲ့တဲ့ နှစ်ပေါင်း ၂၀၊ ၃၀ မှာ ကျွန်တော်တို့ မျိုးစုံကျင့်သုံးခဲ့ဖူးပါတယ်။ သို့သော် ဒီစနစ်သည် လူနာအတွက် ကော သက်ဆိုင်ရာကုတဲ့ဆရာဝန်တွေအတွက်ကော Ward နဲ့ရောအထွေထွေ ေဘုယျပုံစံအရ အကောင်း ဆုံးစနစ် ဖြစ်ပါတယ်။ သို့သော် နေရာဒေသအလိုက် အခက်အခဲ ရှိလာတဲ့အခါမှာ သက်ဆိုင်ရာ ဆေးရုံအုပ်ကြီးနှင့် အထူးကုဆရာဝန်များရဲ့ စီမံခန့်ခွဲမှုနှင့် သီးခြားစီမံခန့်ခွဲလို့ ဆောင်ရွက်သွားမယ့် ရတဲ့အကြောင်းနှင့် ရလာအောင်လည်း ကျွန်တော်တို့ ညွှန်ကြားဆောင်ရွက်သွားမှာဖြစ်ပါကြောင်း တင်ပြအပ်ပါတယ်။ (ဩဘာသံများ)</speech>
<speech type="vicespeaker">အောင်မြေသာစံမဲဆန္ဒနယ်မှ ဦးကိုကြီးရဲ့ ကိုယ်စား သာစည် မဲဆန္ဒနယ်မှ ဦးသန်းစိုး မေးမြန်းဖို့ ဖြစ်ပါတယ်</speech>
<speech>ဒုတိယဥက္ကဋ္ဌကြီးခင်ဗျား။ ကျွန်တော်တို့ ဆေးရုံတက်ရောက်ကုသရတဲ့နေ့ရက်အလိုက် ကျွန်တော်တို့ ချပေးတဲ့စနစ်ဟာ ကောင်းမွန်တဲ့စနစ်ဆိုပြီးတော့ ဒုတိယဝန်ကြီးကဖြေကြား သွားပါတယ် ခင်ဗျား။ ဒီဆေးခန်း၊ ဆေးရုံမှာ လူနာပြည့်နေသော်လည်းပဲ ဥပမာတနင်္လာနေ့ဆိုရင် ဝါးတစ်ကို ပေးတယ်ဆိုရင် အဲဒီနေ့မှာ လူနာကပြည့်နေပါတယ်။ ဒီလိုနေ့မျိုးဟာ ဝါးတစ်ကိုချထားပေးလိုက် တယ်ဆိုလို့ရှိရင် လူနာကအိမ်သာဘေး၊ ပလပ်ဖောင်း ဒီလိုစောင့်ဆိုင်းနေရတာတွေလည်း ကျွန်တော်တို့ လေ့လာသွားတဲ့အခါမှာ ဒီလိုကိုတွေ့ရှိခဲ့ရပါတယ်။ ဒါ့ကြောင့်ဒီစနစ်ကလေးတွေကိုလည်းပဲ ပြုပြင် ပြောင်းလဲနိုင်မယ် ဆိုရင်တော့ ပြုပြင်ပြောင်းလဲစေလိုကြောင်းနှင့် ဘယ်လိုများပြုပြင်ပြောင်းလဲဖို့အစီ အစဉ်ရှိမယ်ဆိုတာလည်းပဲသိရှိလိုပါကြောင်း ကျွန်တော့်အနေနဲ့ လေးစားစွာမေးမြန်းတင်ပြ အပ်ပါ တယ်ခင်ဗျာ။ ကျေးဇူးတင်ပါတယ်။ ။ကျွန်တော်တို့လက်ရှိ ဗဟိုအဆင့်ဆေးရုံကြီးတွေမှာ ဒီလို သက်ဆိုင်ရာ နေ့ရက်များအ လိုက်သက်ဆိုင်ရာWardများကို ဘာ့ကြောင့်လဲဆိုတော့ သက်ဆိုင်ရာ Wordတွေမှာ တာဝန်ခံဆရာဝန်ကြီး တွေသီးခြားထားရှိတာဖြစ်ပါတယ်။ ဒါ့ကြောင့်မို့လို့ သက်ဆိုင်ရာWordများ ကိုတင်တဲ့အခါမှာ လူနာတွေ ကိုမျှအောင်ဆိုတဲ့ရည်ရွယ် ချက်နဲ့ နေ့အလိုက်သတ်မှတ်ထားတာရှိပါတယ်။ ဒီစနစ်နဲ့ပဲ ကျင့်သုံးနေပါ တယ်။ သို့သော်လည်းပဲ လွှတ်တော်ကိုယ်စားလှယ်ကြီးခုနကတင်ပြသွားတဲ့ အချို့ အချိန်တွေမှာ အချို့ နေ့ရက်တွေမှာ အဲဒီလိုကြပ်တဲ့အချိန်မျိုးရှိတယ်ဆိုလို့ရှိရင် သက်ဆိုင်ရာဆေးရုံကြီးရဲ့ အစီအစဉ်နဲ့ သီးခြားစီစဉ် ဆောင်ရွက်ပေးသွားရန်လည်းကျွန်တော်တို့ ဆောင်ရွက်ဖို့ရှိသလို တစ်ချို့နေရာတွေမှာ ဆောင်ရွက်ဖို့လိုမယ်ဆိုရင်လည်း ကျွန်တော်တို့ သီးခြားညွှန်ကြားပြီးဆောင်ရွက် ပေးသွား မှာဖြစ်ပါတယ်။ စနစ်ကတော့ခုနက ကျွန်တော်တို့တောက်လျှောက်ကျင့်သုံးခဲ့တဲ့ နှစ်ပေါင်း ၂၀၊ ၃၀ မှာ မျိုးစုံ ကျင့်သုံးခဲ့ဖူးပါတယ်။ သို့သော် ဒီလိုစနစ်သည် လူနာအတွက်ရော၊ သက်ဆိုင်ရာကုတဲ့ ဆရာဝန်တွေ အတွက်ရော၊ ဝမ်းနယ်ရော အထွေထွေယေဘုယျ ပုံစံအရ အကောင်ဆုံးစနစ်ဖြစ်ပါတယ်။ သို့သော် နေရာဒေသအလိုက် အခက်အခဲရှိလာတဲ့အခါမှာ သက်ဆိုင်ရာဆေးရုံအုပ်ကြီးနဲ့ အထူးကုဆရာဝန်များ ရဲ့ စီမံခန့်ခွဲမှုနဲ့ Excition ကျွန်တော် တို့ သီးခြားစီမံခန့်ခွဲလို့ဆောင်ရွက်သွားမယ့်ရတဲ့အကြောင်းနဲ့ က ရလောက်အောင်လည်းကျွန်တော်တို့ဆက်လက်ပြီး ညွှန်ကြားဆောင်ရွက်သွားမှာဖြစ်ပါကြောင်း တင်ပြ အပ်ပါတယ်။ (ဩဘာသံများ)</speech>
</Q-A>
<Q-A>
<title>အဆင့်မီသော မြွေဆိပ်ဖြေဆေး လုံလောက်စွာ ဝယ်ယူရရှိရေးနှင့် အဆင့်မမီသော မြွေဆိပ်ဖြေဆေးများ ဝယ်ယူမသုံးစွဲမိအောင် မည်ကဲ့သို့ ကာကွယ်တားဆီးသင့်သည်တို့နှင့် စပ်လျဉ်းသည့်မေးခွန်း</title>
<speech type="speaker">အောင်မြေသာစံမဲဆန္ဒနယ်မှ ဦးကိုကြီးရဲ့ ကိုယ်စား သာစည် မဲဆန္ဒနယ်မှ ဦးသန်းစိုး မေးမြန်းဖို့ ဖြစ်ပါတယ်</speech>
<speech><mp id="344">ဦးသန်းစိုး(သာစည်မဲဆန္ဒနယ်)</mp>လေးစားရပါသော ပြည်သူ့လွှတ်တော် ဒုတိယ ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်များခင်ဗျား။ ကျွန်တော်ကတော့သာစည်မြို့နယ်၊ ပြည်သူ့လွှတ်တော်ကိုယ်စားလှယ် ဦးသန်းစိုးဖြစ်ပါတယ်။ အောင်မြေသာစံမြို့နယ် ဦးကိုကြီးရဲ့ ကိုယ်စား မေးခွန်းမေးရမှာဖြစ်ပါတယ်။ ကျွန်တော်မေးလို တဲ့ အကြောင်းအရာကတော့ မြွေဆိပ်ဖြေဆေးနဲ့ ပတ်သက်လို့ဖြစ်ပါတယ်။ တောင်သူများ မြွေဆိပ်ဖြေဆေးလုံလောက်စွာ ဝယ်ယူ၍မရနိုင်ခြင်းနှင့် တစ်ချို့မြွေဆိပ်ဖြေဆေးများသည် အဆင့်မမီ၍သေဆုံးမှုများရှိနေခြင်းနှင့်ပတ်သက်၍ မေးခွန်းမေးမှာ ဖြစ်ပါတယ်။ မြန်မာနိုင်ငံ တစ်နံတလျားရှိ တောင်သူများသည် အဆင့်မီသော မြွေဆိပ်ဖြေဆေးများကို ယခုတိုင်း လုံလောက်စွာဝယ်ယူ၍မရရှိသေးသည့်ပြဿနာများဟာ တင်ပြနေခြင်းဖြစ်ပါတယ်။ ထို့အပြင် ဝယ်ယူရရှိသော တစ်ချို့မြွေဆိပ်ဖြေဆေးများသည် ၎င်းဆေးများကို သတ်မှတ်ချက် အတိုင်းထိုး၍ ချက်ခြင်းမသေဆုံးသော်လည်း တစ်လလောက်ကြာတဲ့အခါမှာ ကျောက်ကပ်များပျက်စီး၍ သေဆုံးမှု ရှိနေကြောင်းကိုလည်း ကြားသိရပါတယ်။ ၎င်းအဆင့်မမီသော မြွေဆိပ်ဖြေဆေးများကြောင့် ငွေလည်း ကုန်၊လူလည်းပန်းဖြစ်သည် သာမက နောက်ဆုံးအသက်ပင်ဆုံးရသည်အထိ အဖြစ်ဆိုးကိုကြုံတွေ့ရနေ သည်ဟုကြားသိရ ပါတယ်။ ဒါ့ကြောင့်အဆင့်မီသော မြွေဆိပ်ဖြေဆေးလုံလောက်စွာဝယ်ယူရရှိရေးနှင့် အဆင့်မမီသော မြွေဆိပ်ဖြေဆေးများ ဝယ်ယူမသုံးစွဲမိအောင် မည်ကဲ့သို့ကာကွယ်တားဆီးပေး မည်ကို သက်ဆိုင်ရာဝန်ကြီးဌာနမှ ဖြေကြားပေးပါရန် လေးစားစွာ ပန်ကြားအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id="73">ဦးသိန်းအောင်(ဒုတိယဝန်ကြီး၊ စက်မှုဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌနှင့် ကိုယ်စားလှယ်တော်များ၊ ဧည့်သည်တော်များခင်ဗျား။ ကျွန်တော်ကတော့ စက်မှုဝန်ကြီးဌာနမှ ဒုတိယဝန်ကြီး ဦးသိန်းအောင်ဖြစ်ပါတယ်။ မန္တလေးတိုင်းဒေသကြီး၊ အောင်မြေ သာစံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကိုကြီးရဲ့ မေးမြန်းချက်အပေါ်မှာ သာစည်မြို့နယ် ဦးသန်းစိုးမှ မေးမြန်းသွားတဲ့မေးခွန်းနဲ့ ပတ်သက်ပြီးတော့ ဖြေကြားသွားမှာ ဖြစ်ပါတယ်။ မြန်မာနိုင်ငံမှာ ၂၀၀၅ ခုနှစ်ကနေ ၂၀၁၀ခုနှစ်အထိ အဆိပ်ရှိတဲ့ သတ္တဝါ အကိုက်ခံရတဲ့ ဖြစ်စဉ်ဟာ ၁၅၀၀၀ ခန့်ရှိပြီး ပျမ်းမျှလူဦးရေ ၄၀၈ ဦးခန့် သေဆုံးကြောင်း နှင့် ၂၀၁၁ ခုနှစ်မှာ ဖြစ်စဉ် ၁၁၅၄ရ ခုရှိပြီးတော့ သေဆုံးသူ ၂၅၃ ဦးရှိကြောင်း ကျန်းမာရေးဝန်ကြီးဌာနမှ ထုတ်ပြန်သော အချက်အလက်များအရ သိရှိရပါတယ်။ အဆိုပါကိန်းဂဏန်းများအရဆိုလို့ရှိရင် မြွေကိုက်ခံရမှုကြောင့် သေဆုံးမှုများလည်း လျော့နည်းသွားကြောင်းလည်း လေ့လာတွေ့ရှိရပါတယ်။ ထိုသို့သေဆုံးမှုမှာလည်း ဆေးရုံ၊ ဆေးခန်းတွေကို အချိန်မီမရောက်ခြင်း၊ ကိုက်တဲ့မြွေအမျိုးအစား ခွဲခြားမသိခြင်း တို့ကြောင့် လည်း ပါဝင်ကြောင်းလေ့လာတွေ့ရှိရပါတယ်။ ကျန်းမာရေးဝန်ကြီးဌာနနှင့် ညှိနှိုင်းချက်အရ တစ်နှစ် မြွေပွေး မြွေဆိပ်ဖြေဆေး ၅၀၀၀၀ ခန့်နှင့် မြွေဟောက်အဆိပ်ဖြေဆေး ၅၀၀၀ ခန့်လိုအပ်ပါသည်။ ၂၀၁၁-၂၀၁၂ ဘဏ္ဍာရေးနှစ်မှာ မြွေဟောက်အဆိပ်ဖြေဆေးကိုတော့ လိုအပ်ချက် အတိုင်း ထုတ်လုပ်ပေးနိုင်သော်လည်း မြွေပွေးအဆိပ်ဖြေဆေးကိုတော့၂၀၀၀၀ ခန့်သာ ထုတ်လုပ်ပေးနိုင်ခဲ့ ပါသည်။ ဒါ့ကြောင့် အိန္ဒိယနိုင်ငံမှ မြွေပွေးမြွေဆိပ်ဖြေဆေးများကို ဝယ်ယူတင်သွင်းပြီး သုံးစွဲနေရ သော်လည်း ဒေသမြွေများရဲ့ အဆိပ်မှထုတ်တဲ့ အဆိပ်ဖြေဆေးမဟုတ်တဲ့အတွက်ကြောင့် အမှတ်(၁) ဆေးဝါးစက်ရုံ(ရန်ကုန်)မှ ထုတ်လုပ်သော ဆေးဝါးများထက် အာနိသင်နည်းကြောင်း ကျန်းမာရေး ဝန်ကြီးဌာနရဲ့ ထုတ်ပြန်ချက်များအရ သိရပါတယ်။ ပြည်သူ့လွှတ်တော်ဒုတိယဥက္ကဋ္ဌခင်ဗျား။ စက်မှု ဝန်ကြီးဌာနအနေနဲ့ ၂၀၁၂၂၀၁၃ ဘဏ္ဍာရေးနှစ်မှာ မြွေပွေးအဆိပ်ဖြေဆေး ၂၅၀၀၀ နှင့် မြွေဟောက်အဆိပ်ဖြေဆေး ၅၀၀၀ စုစုပေါင်း ၃၀၀၀၀ လုံး တိုးမြှင့်ထုတ်လုပ်ရန် လျာထားခဲ့တဲ့အခါ မှာ မြွေပွေးအဆိပ် ဖြေဆေးကိုတော့ ၂၈၁၈၈ လုံးနှင့် မြွေဟောက်ကိုတော့ ၁၈၁၂ လုံး စုစုပေါင်း ၃၀၀၀၀ လုံး ထုတ်လုပ်နိုင်ခဲ့ပါတယ်။ ကျန်းမာရေးဝန်ကြီးဌာနအနေနဲ့ ကျန်တဲ့လိုအပ်ချက်တွေကို ပြည်ပမှာတင်သွင်းပြီးတော့ ၂၀၁၂-၂၀၁၃ ခု ဘဏ္ဍာရေးနှစ်မှာ မြွေဆိပ်ဖြေဆေး ၈၀၀၀၀ ခန့် တင် သွင်းပြီးတော့ မြွေကိုက်အများဆုံး ဖြစ်တဲ့ ဒေသတွေရဲ့ ဆေးရုံ၊ ဆေးခန်းတွေကို ပို့ထားကြောင်းလည်း သိရှိရပါတယ်။ စက်မှုဝန်ကြီးဌာနမှ ထုတ်လုပ်တဲ့ မြွေဆိပ်ဖြေဆေးဟာ မြန်မာနိုင်ငံအတွင်း အသုံးပြုရန် မလုံလောက်တဲ့အတွက်ကြောင့် ၂၀၁၂-၂၀၁၃ ဘဏ္ဍာရေးနှစ်မှာ ကျန်းမာရေးဝန်ကြီးဌာန အထူးသဖြင့် အိန္ဒိယနိုင်ငံကနေပြီးတော့ မြွေဆိပ်ဖြေဆေး ကုမ္ပဏီနှစ်ခုမှ မြွေဆိပ်ဖြေဆေးများကို တင်သွင်းလျက်ရှိပြီး မတင်သွင်းမီမှာ လည်း အစားအသောက်နှင့် ဆေးဝါးကွပ်ကဲ ရေးဌာနမှ စမ်းသပ်မှု များပြုလုပ်ပြီးတော့အစားအသောက်နှင့် ဆေးဝါးကွပ်ကဲရေးဌာနမှ အသိအမှတ်ပြု လက်မှတ်ဖြင့်သာ တင်သွင်းဆောင်ရွက်လျက်ရှိကြောင်း တွေ့ရှိရပါတယ်။ အိန္ဒိယနိုင်ငံမှ ထုတ်လုပ်တဲ့ မြွေဆိပ်ဖြေဆေး များဟာ အိန္ဒိယနိုင်ငံမှာရှိတဲ့ မြွေရဲ့ အဆိပ်ကို အသုံးပြုပြီးထုတ်လုပ်ရတဲ့အတွက်ကြောင့် မြန်မာနိုင်ငံမှာ ရှိတဲ့မြွေဆိပ်ဖြေဆေးနှင့် လုံးဝထပ်တူထပ်မျှမတူညီဘဲနဲ့ ၎င်းတို့ကုသတဲ့အခါမှာ လည်း မြွေဆိပ် ဖြေဆေးပမာဏကို နှစ်ဆခန့်ပိုပြီးတော့ အသုံးပြုရကြောင်းကိုလည်း လေ့လာတွေ့ရှိရပါတယ်။ မြွေဆိပ် ဖြေဆေးထုတ်လုပ်တဲ့အခါမှာ အသုံးပြုတဲ့ မြွေဆိပ်များနှင့် အကိုက်ခံရတဲ့ မြွေဆိပ်က မတူညီ လို့ရှိရင် လုံလောက်တဲ့ မြွေဆိပ်ဖြေဆေးပမာဏ အချိန်မီထိုးနိုင် သော်လည်း မြေဆိပ်မတူညီမှုကြောင့် အဆိပ်ဓာတ်သတ္တုများ ကြွင်းကျန်တက်တဲ့အတွက်ကြောင့် လူနာရဲ့ ကျောက်ကပ်များကလည်း ပျက်စီးနိုင်သဖြင့် ဆက်လက်ပြီးတော့ ကျောက်ကပ်ဆေးကြောခြင်းကိုလည်း ဆောင်ရွက်ရန်လိုအပ်ပါ တယ်။ ဥပ မာအားဖြင့်ပြောမယ်ဆိုရင် မိတ္ထီလာမြို့နယ်၊ တပျော်ကျေးရွာအုပ်စု၊ အိုင့်ကျေးရွာ မှာရှိတဲ့ ဦးဘိုးရှင်၊ အသက် ၃၈ နှစ်က ၈-၈-၂၀၁၂ ရက်နေ့မှာ မြွေကိုက်ခံရတဲ့အတွက်ကြောင့် မိတ္ထီလာပြည်သူ့ဆေးရုံကြီးကို တက်ရောက်ပြီးတော့ ကုသခဲ့ပါတယ်။ ဒီအခါမှာ အမှတ်(၁) ဆေးဝါး စက်ရုံ (ရန်ကုန်)က ထုတ်တဲ့ မြွေဆိပ်ဖြေဆေး(၄)လုံးထိုးပါတယ်။ အဲဒီနောက်မှာ အိန္ဒိယနိုင်ငံမှ ထုတ်တဲ့ မြွေဆိပ်ဖြေဆေး ၈ လုံး ဆက်လက်ထိုးသော်လည်း မပြီးပြတ်သေး တဲ့အတွက်ကြောင့် ၁၇-၈-၂၀၁၂ ရက်နေ့မှာ ဆေးရုံကနေပြီးတော့ ကျောက်ကပ်ဆေးကြော ပြီးမှသာလျှင် ရောဂါ သက်သာ ပျောက်ကင်းသွားကြောင်း လေ့လာတွေ့ရှိရတဲ့အတွက်ကြောင့် မြွေဆိပ်ဖြေဆေးများ ထိုးနိုင် ပေးသော်လည်း လိုအပ်လို့ရှိရင်တော့ ကျောက်ကပ်ပါဆေးကြောမှသာ အသက်အန္တရာယ် ကင်းရှင်း နိုင်ကြောင်းလေ့လာတွေ့ရှိရပါတယ်။ စက်မှုဝန်ကြီးဌာနအနေနဲ့ မြွေဆိပ်ဖြေဆေးများကို တစ်နိုင်ငံလုံး အတိုင်းအတာနှင့် လိုအပ်ချက်ပြည့်မီအောင် ကြိုးပမ်းဆောင်ရွက်လျက်ရှိပြီးတော့ မြွေဆိပ်ဖြေဆေး ထုတ်လုပ်တဲ့ အခါမှာလည်း အဓိကကုန်ကြမ်းဖြစ်တဲ့ မြင်းတွေ သိုးတွေကို သွေးရည် ကြည်လုံလောက် စွာ ရရှိစေရန်အတွက် အမှတ်(၁)ဆေးဝါးစက်ရုံ(ရန်ကုန်)၊ မြင်းနှင့် သိုး မွေးမြူရေး စခန်း(ရန်ပယ်)၊ မြင်းမွေးမြူရေးစခန်း(ဟဲဟိုး)နှင့် သိုးမွေးမြူရေးစခန်း(ပွင့်ဖြူ)တို့မှာ ကျွန်တော်တို့ မြင်းအကောင်ရေ ၈၂၃ ကောင်နှင့် သိုးအကောင်ရေ ၂၈၆၀ ကောင် မွေးမြူထားရှိပါတယ်။ ဒီအဆိုပါစခန်းတွေမှာ မြင်းများ မွေးမြူထားတဲ့အပြင် နယ်မြေဒေသအသီးသီးမှာရှိတဲ့ မြင်းများ ကိုလည်းဝယ်ယူပြီးတော့ မြွေဆိပ်ဖြေဆေးများဝယ်ယူထုတ်လုပ်လျက်ရှိပါတယ်။ ချင်းပြည်နယ်မှာရှိတဲ့ မြင်းများဝယ်ယူရရှိရေးအတွက်လည်း စက်မှုဝန်ကြီးဌာန ပြည်ထောင်စုဝန်ကြီးနှင့် ချင်းပြည်နယ် ဝန်ကြီးချုပ်တို့ ညှိနှိုင်းပြီးတော့ ဝယ်ယူရေးလည်းဆောင်ရွက်ခဲ့ပါတယ်။ ချင်းပြည်နယ်က မြင်းတွေ ကတော့ အခြားမြင်းတွေထက် အရပ်ပုသော်လည်း မြွေဆိပ်ဒဏ် ပိုပြီးတော့ခံနိုင်ပါတယ်။ သွေးအောင် နှုန်းလည်း ပိုပြီးကောင်းပါတယ်။ ဒါ့ကြောင့် မြင်းမွေးမြူရေးစခန်း(ဟဲဟိုး)မှာ ဝယ်ယူရေး ဆောင်ရွက် သွားဖို့လည်းစီမံဆောင်ရွက်လျက်ရှိပါတယ်။ ၂၀၁၃ ခုနှစ်၊ ဇွန်လအထိ ရှမ်းပြည်နယ် ကနေပြီး တော့ မြင်းအကောင် ၃၀ ချင်းပြည်နယ်က အကောင်၅၀ ကောင်နှင့် မြေပြန့်ဒေသက ၃၉ ကောင်၊ စုစုပေါင်း ဒီနှစ်ထဲမှာ ၁၁၉ ကောင်ကိုလည်း ထပ်မံဝယ်ယူစုဆောင်းထားရှိ ပြီးဖြစ်ပါတယ်။ အဆိုပါစခန်းတွေမှာ မြင်းဇောင်းတွေ တိုးချဲ့ပြီးတော့ အဆိပ်ထိုး၊ သွေးဖောက် အဆောက် အဦများ တည်ဆောက်၍ သွေးဖောက်ပြီး သွေးရည်ကြည်များ စုဆောင်းပြီးတော့ အအေးခန်းကားများနဲ့ မြွေဆိပ်ဖြေဆေး ထုတ်လုပ်ရန် အမှတ်(၁)ဆေးဝါးစ��်ရုံ(ရန်ကုန်) သို့ ပို့ဆောင်ထုတ်လုပ်နိုင်ရေး အတွက်လည်း ဘဏ္ဍာရေးနှစ်အလိုက် Budget ငွေများတောင်းခံဆောင်ရွက်လျက်ရှိပါတယ်။ မြွေဆိပ်ဖြေဆေး ထုတ်လုပ်တဲ့အခါမှာ နည်းစဉ်နှစ်ခု 6205ges EN:com? cosa saar:Olssos Ammonium sulphate Precipitation အစား အရည်အသွေးပိုမိုကောင်းမွန်တဲ့ မြွေဆိပ် ဖြေဆေးများကို အရေအတွက် ပိုမိုထွက်ရှိတဲ့ Caprylic Acid Precipitation passo op: opošos sécq:9aoz;fcops: စက်အသစ်များကို ဝယ်ယူတပ်ဆင်ဆောင်ရွက်လျက်ရှိပါတယ်။ အမှတ်(၁) ဆေးဝါးစက်ရုံ (ရန်ကုန်)အနေနဲ့ မြွေဆိပ်ဖြေဆေးထုတ်လုပ်တဲ့ဌာနခွဲကိုလည်း တိုးချဲ့ တည်ဆောက် ပြီးတော့ WHO GMP Vopos Pharmaceutical Inspection Co-operation Scheme (PIC/S) နှင့်အညီ မြွေဆိပ်ဖြေဆေးများ ထုတ်လုပ်နိုင်ရေးကိုလည်းစီစဉ်ဆောင်ရွက်လျက် ရှိပါတယ်။ လတ်တလောအနေဖြင့် ကျန်းမာရေးဝန်ကြီးဌာနမှ အန္ဒိယဆေးများကို ဝယ်ယူပြီးတော့ ပြည်တွင်းလိုအပ်ချက်ကို ဖြည့်တင်းနေရပြီး အရည်အသွေးပိုင်းမှာ အမှတ်(၁)ဆေးဝါးစက်ရုံ (ရန်ကုန်)မှ ထုတ်လုပ်တဲ့ ဆေးဝါးရဲ့ အာနိသင်ကို မမီသော်လည်း အထောက်အကူအနေဖြင့် အသုံးပြုနေရခြင်း ဖြစ်ပါတယ်။ ပြည်သူများအနေဖြင့် မြွေကိုက်ခံရတဲ့ အန္တရာယ်အများဆုံး ဖြစ်တဲ့ လယ်ယာ လုပ်ငန်းခွင်တွင်ဝင်တဲ့အခါမှာလည်း လည်ရှည်ဖိနပ်တွေစီးခြင်း၊ လက်အိတ် များ ဝတ်ဆင်ခြင်းတို့ကို ဆောင်ရွက်ရန် သက်ဆိုင်ရာဌာနများမှ ပညာပေးဆောင်ရွက်၍ မြွေကိုက်ခံရမှုနှုန်း လျော့ချပြီးတော့ မြွေကိုက်ခံ ရခြင်းကြောင့် အသက်ဆုံးရှုံးမှုနည်း စေရေးလည်း ပူးပေါင်းဆောင်ရွက်လျက်ရှိပါတယ်။ နိဂုံးချုပ်အနေနဲ့တင်ပြရရင် ၂၀၁၃-၂၀၁၄ ဘဏ္ဍာရေးနှစ်မှ ၂၀၁၄-၂၀၁၅ ဘဏ္ဍာရေးနှစ် ၂ နှစ်မှာတော့ မြွေဆိပ်ဖြေဆေး ၅၀၀၀၀ လုံးထိထုတ်လုပ်ဖို့အတွက် စက်မှုဝန်ကြီးဌာနအနေနဲ့ ရည်ရွယ်ပြီးဆောင်ရွက်ထားသလို ၂၀၁၅၂၀၁၆ ဘဏ္ဍာရေးနှစ်မှာတော့ တစ်တိုင်းပြည်လုံးအတိုင်း အတာနဲ့ ပြည်ပကနေဝယ်ယူရန် မလိုဘဲနဲ့ ပြည်တွင်းထုတ်လုပ်မှုနဲ့တင် ဖြည့်တင်းဆောင်ရွက်ရန် လိုအပ်တဲ့တည်ဆောက်ရေး လုပ်ငန်းတွေ၊ စက်ပစ္စည်းဝယ်ယူတပ်ဆင်ခြင်း လုပ်ငန်းတွေကိုလည်း ၂၀၁၃-၂၀၁၄ ဘဏ္ဍာရေးနှစ်ဖြည့်စွက်ရန်ပုံငွေမှာ ငွေုံးငွေရင်း အသုံးစရိတ်အနေနဲ့ တင်ပြ ဆောင်ရွက်ပေး သွားမည်ဖြစ်ပါကြောင်း ပြောကြားရင်း နိဂုံးချုပ်အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
</Q-A>
<Q-A>
<title>လှည်းကူးမြို့နယ်၊ ရွာသာကြီးရှိ အသည်းရောင်ဘီရောဂါ ကာကွယ်ဆေးထုတ်စက်ရုံ၏ လက်ရှိ လည်ပတ်နိုင်မှုနှင့် ကာကွယ်ဆေးထုတ်လုပ်နိုင်မှုစွမ်းအားတို့အား မည်သို့ဆက်လက်ဆောင်ရွက် ရန် အစီအစဉ်ရှိသည်နှင့်စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ဗဟန်းမဲဆန္ဒနယ်မှ ဒေါက်တာမောင်မောင်ဝင့် မေးမြန်း ဖို့ ဖြစ်ပါတယ်</speech>
<speech><mp id="415">ဒေါက်တာမောင်မောင်ဝင့်(ဗဟန်းမဲဆန္ဒနယ်)</mp>ပြည်သူ့လွှတ်တော် ဒုတိယဥက္ကဋ္ဌကြီး၊ ပြည်သူ့လွှတ်တော်ကိုယ်စားလှယ်ကြီးများ၊ ပြည်ထောင်စုဝန်ကြီးများ၊ ဖိတ်ကြားထားသော ဧည့်သည် တော်များအားလုံး မင်္ဂလာအပေါင်းနှင့်ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သ အပ်ပါတယ်ခင်ဗျား။ ကျွန်တော်ကတော့ ရန်ကုန်တိုင်းဒေသကြီး၊ ဗဟန်းမဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါက်တာမောင်မောင်ဝင့် ဖြစ်ပါတယ်။ အသည်းရောင်ဘီရောဂါကာကွယ်ဆေး ထုတ်လုပ်မှုနှင့်စပ်လျဉ်းတဲ့မေးခွန်းကို မေးမှာ ဖြစ်ပါတယ်ခင်ဗျား။ ဒုတိယဥက္ကဋ္ဌကြီးခင်ဗျား။ ဘီဗိုင်းရပ်စ်ပိုးကြောင့်ဖြစ်တဲ့ ဘီပိုးဆိုတာ ဗိုင်းရပ်စ်ပိုး ဖြစ်ပါတယ်။ ဘီပိုးဟာ အသည်းရောင် အသားဝါရောဂါကို ဖြစ်စေနိုင်သလို အသည်းမာကြွပ်သောရောဂါ၊ အသည်းပျက်စီးသောရောဂါနှင့် အသည်းကင်ဆာရောဂါများ ကိုလည်း ဖြစ်နိုင်စေပါတယ်။ ဒီရောဂါဟာ မြန်မာပြည်မှာ အဖြစ်များတဲ့ ရောဂါလည်း ဖြစ်ပါတယ်။ နောက်ထပ်သိဖို့ကောင်းတဲ့အချက်တစ်ချက်က ဒီရောဂါဟာ ကာကွယ်လို့ ရပါ တယ်။ ဆေးထိုးပြီးတော့ ကာကွယ်လို့ရတဲ့ရောဂါဖြစ်ပါတယ်။ ဒါကြောင့်မို့လို့ ကျန်းမာရေး ဝန်ကြီး ဌာနအောက်မှာရှိတဲ့ ဆေးသုတေသနဌာန အောက်မြန်မာပြည်က ၁၉၉၀ ခုနှစ်မှာ လူနာများရဲ့ သွေးရည်ကြည်ကနေတစ်ဆင့်ထုတ်လုပ်နိုင်တဲ့ ပလာစမတ် ဒရိုင်း လိုက်ဇင်း ကို USA က နည်းပညာ များကို ရယူပြီးတော့ မြန်မာနိုင်ငံမှာ ထုတ်လုပ်နိုင်ခဲ့ပါတယ်။ ၁၉၉၂၊ ၁၉၉၄ ခုနှစ်များမှာ အောင်မြင် စွာထုတ်လုပ်နိုင်ခဲ့ပါတယ်။ ကာကွယ်ဆေးကိုလည်း DMR Clinic ကသက်သာသော ဈေးနှုန်း နှင့်ရောင်းချပေးနိုင်ခဲ့ပါတယ်။ ဒါပေမယ့် လက်ရှိအခြေအနေမှာ ဒီထက်အဆင့်မြင့်တဲ့ Technology နဲ့ ကာကွယ်ဆေးကို ထုတ်ပေးရမှာ ဖြစ်ပါတယ်။ ဘာကြောင့်လဲဆိုတော့ နောင်အဆင့်မြင်တဲ့ Technology နဲ့ထုတ်ကာမှ ယခင်ထုတ်ထားတဲ့ ကာကွယ်ဆေးထက် ပိုမိုပြီးတော့ ထိရောက်မှုရှိသလို ပိုမိုပြီးတော့ ယုံကြည်စိတ်ချရမှာလည်း ဖြစ်ပါတယ်။ ဒါတင်မကပါဘူး နိုင်ငံတော်ရဲ့ လိုအပ်ချက်က တစ်နှစ်မှာ ကာကွယ်ဆေး Dose ၅ သန်းလောက်လို တာဖြစ်တဲ့အတွက်ကြောင့် ခုန ကျွန်တော်ပြောတဲ့ ပလာစမတ် ဒရိုင်း Technology နဲ့ ဆက်ပြီးတော့ ထုတ်လုပ်နေလို့ မရနိုင်တော့ပါဘူး။ အဆင့်မြင့်တဲ့ ကျွန်တော်တို့ရဲ့ အခေါ်အရ ရီကောမက်နက် Technology ဆိုတဲ့ နည်းပညာကို အသုံးပြုပြီးတော့မှ ထုတ်ရမှာ ဖြစ်ပါတယ်။ ဒီနည်းပညာကို အသုံးပြုနိုင်ဖို့ရာအတွက် မြန်မာနိုင်ငံနှင့် ကိုရီးယားနိုင်ငံတို့ ဟာ အကြိမ်ကြိမ် အကျေအလည်ဆွေးနွေးခဲ့ရပါတယ်။ အဲ့ဒီလိုဆွေးနွေးပြီးခဲ့တဲ့ နောက်ကျတော့မှ ၂၀၀၁ ခုနှစ် ကိုရီးယားနိုင်ငံနှင့် အကြိမ်ကြိမ်ဆွေးနွေးပြီးတဲ့နောက်မှာ Samsung ကုမ္ပဏီနှင့်ပူးပေါင်း ပြီးတော့မှ လှည်းကူးမြို့ ရွာသာကြီးမှာ ကာကွယ်ဆေးစက်ရုံကို ၂၀၀၃ ခုနှစ်မှာ အပြီးအစီး တည်ဆောက်နိုင်ခဲ့ပါတယ်။ ဒီလိုတည်ဆောက်တဲ့နေရာမှာ မြန်မာနိုင်ငံက မြေနေရာပေးရပါတယ်။ ငွေကြေးအားဖြင့် သန်းပေါင်းများစွာ ထည့်သွင်းရပါတယ်။ ဒါတင်မကသေးဘူး ကိုရီးယားနိုင်ငံ EXIM Bank ကနေတစ်ဆင့် US ဒေါ်လာ ၁၂.၆ သန်းသက်သာ ချောင်ချိသောနှုန်းနဲ့ ငွေချေးပြီးတော့ ထည့်ခဲ့ ရပါတယ်။ ကိုရီးယားနိုင်ငံဘက်က စက်ရုံဆောက်ပေးပါတယ်။ လိုအပ်တဲ့စက်နှင့် စက်ပစ္စည်းများထည့်သွင်းပြီးတော့ ပေးပါတယ်။ Technology Transfer လည်းပေးခဲ့ပါတယ်။ ဒီလိုနည်းနဲ့ ကျွန်တော်တို့ ၂၀၀၄ ခုနှစ်မှာ ဒီနည်းပညာနှင့် ကာကွယ်ဆေးကို ထုတ်လုပ်နိုင်ခဲ့ပြီးတော့ အဆင့်ဆင့် စမ်းသပ်မှုများပြုလုပ်ခဲ့ပါတယ်။ အဲ့ဒီအခါမှာ ယုံကြည်စိတ်ချရသော အရည်အသွေးပြည့်မီ၍ ထိရောက်မှုရှိသော ကာကွယ်ဆေးကို ၂၀၀၆ ခုနှစ်မှာ ၁.၅ သန်း Dose ထုတ်လုပ်နိုင်ခဲ့ပါတယ်။ ခုန ကျွန်တော်ပြောသလို အရည်အသွေးလည်းပြည့်ဝတယ်။ နောက်ပြီးတော့ ထိရောက်မှုလည်းရှိတယ်။ ယုံကြည်စိတ်ချမှုလည်းရှိတယ်။ ပြည်သူလူထုအများ စုကိုလည်း သက်သာချောင်ချိတဲ့နှုန်းနဲ့ ရောင်းချ နိုင်ပါတယ်။ WHO ရဲ့ GMP သတ်မှတ်ချက် အဆင့်များနဲ့လည်းကိုက်ညီပါတယ်။ ၂၀၀၆ ခုနှစ် ဩဂုတ်လမှာ ဒီစက်ရုံကထုတ်တဲ့ ကျွန်တော် တို့ ၁.၅ သန်း Dose နဲ့အတူ စက်ရုံကို ကျန်းမာရေးဝန်ကြီး ဌာနကနေပြီးတော့ စက်မှု(၁)ဝန်ကြီးဌာနသို့ ပြောင်းလဲပေးအပ်ခဲ့ပါတယ်။ အဲ့ဒီလိုပေးအပ်တဲ့အခါမှာ ပညာရှင်တွေ၊ ဆရာဝန်တွေနဲ့ ကျွမ်းကျင်ပညာရှင် ၉၀ ကျော် အဲ့ဒီဌာနကို လွှဲပြောင်းပေး ခဲ့ပါတယ်။ နောင်တစ်ချိန်မှာ တချို့ဟာ ကျန်းမာရေးဝန်ကြီးဌာနကို ပြန်လည်ရောက်ရှိလာ ပါတယ်။ အခုအချိန်မှာတော့ ထိုစက်ရုံကစက်များဟာ ချို့ယွင်းပျက်စီးနေပြီးတော့ ယခင်သုတေသနဌာနမှ ထုတ်ပေးခဲ့တဲ့ ကာကွယ်ဆေးများကိုသာ ယူပြီးတော့ သုံးစွဲနေကြောင်း သိရပါတယ်။ မြန်မာနိုင်ငံက ထုတ်တဲ့ကာကွယ် ဆေးက ကျပ် ၃၀၀၀ ကနေ ၄၀၀၀လောက်ကုန်ကျပါတယ်။ ဝယ်ရပါတယ်။ ဒီလောက်နှုန်းနဲ့။ ဘယ်ဂျီယန်ကနေ ဝယ်သုံးနေရတဲ့ဆေးက 1 Vidls ကို ၁၀၀၀၀ လောက်ကျပါတယ်။ ကိုရီးယားနိုင်ငံ ကဆိုလို့ရှိ ရင် ၇၀၀၀ လောက်ကျပါတယ်။ ကျွန်တော်တို့ထုတ်နိုင်တဲ့ဆေးထက် အများကြီး စရိတ်က ကြီးမားပါတယ်။ ပြည်သူတွေဝယ်ရတာအတွက်။ ကျန်းမာရေးဝန်ကြီးဌာနကတော့ ကာကွယ် ရေး စီမံကိန်းသူတို့မှာ ရှိတဲ့အနက်မှ ယခုကာကွယ်ဆေး ၅ မျိုးပါတဲ့အထဲမှာ UMTP နဲ့ ဂါဒီ က အလကား ပေးတဲ့စောင့်ရှောက်တဲ့အထဲမှာ ကာကွယ်ဆေးလည်းပါတဲ့အတွက်ကြောင့် ကျွန်တော်တို့ဘက်က လုံလုံလောက်လောက် မထုတ်နိုင်တာဟာ ဒီကာကွယ်ရေးစီမံချက်ကို တော့ လတ်တလောမှာ ထိခိုက် နိုင်စရာ အကြောင်းမရှိပါဘူး။ သို့ပေမယ့် ဒီစီမံချက်နှင့်မဝင်တဲ့ တခြားကလေးတွေ၊ တခြားလူငယ် လူရွယ်တွေ ရောဂါဖြစ်ပွားနိုင်မှု Vidls ရှိနေတဲ့လူတွေက တော့ ဒီကာကွယ်ဆေးကို ဈေးကြီးကြီးနှင့် ဝယ်ပြီး အသုံးပြု နေရမှာ ဖြစ်ပါတယ်။ ဒီနေရာမှာ ကျွန်တော်တို့အနေနဲ့ စဉ်းစားရတာလေးတွေ ရှိပါ တယ်။ ကျွန်တော်တို့ ဒီနည်းပညာကို ရရှိဖို့ရာအတွက် ဆောင်ရွက်တဲ့နေရာမှာ အခက်အခဲလေးတွေ ရှိနေတယ်ဆိုတာကို သိတဲ့အတွက်ကြောင့်မို့လို့ ၂၀၁၂ ခုနှစ်တုန်းက ဒီစက်ရုံရဲ့ အခြေအနေကို ဆေးသုတေသန ဦးစီးဌာန၌ စက်မှု(၁)ဝန်ကြီးဌာနတို့က ပူးပေါင်းစုံစမ်းစစ်ဆေးပြီးတော့ အစီရင်ခံစာ တင်တယ်လို့ သိရှိရပါတယ်။ ဒီအစီရင်ခံစာရဲ့ အသေးစိတ်ကိုတော့ မသိပါဘူး။ ဒီနေရာမှာ ပြည်သူ အများစုအတွက် စဉ်းစားစရာတွေ၊ ပညာရှင်တွေအတွက် စဉ်းစားစရာတွေ ဖြစ်နေတာ ကျွန်တော်တို့လည်း ကိုယ်တိုင်သိခဲ့တာပဲ။ နည်းပညာရရှိပြီးတော့ စက်ရုံတစ်ခု တည်ဆောက် ဖို့ရာအတွက် အများကြီး ဆွေးနွေးခဲ့ရပါတယ်။ အချိန်ကြာမြင့်စွာ ဆွေးနွေးခဲ့ရပါတယ်။ အခက်အခဲတွေလည်း အများကြီးကြုံ တွေ့ခဲ့ရပါတယ်။ အဲ့ဒီနောက်တော့ နည်းပညာရရှိပြီးတော့ စက်ရုံတစ်ခုကို အောင်မြင်စွာ တည်ဆောက်နိုင်ခဲ့ပါတယ်။ အဆင့်မီသော၊ အရည်အသွေး ပြည့်ဝသော၊ ထိရောက်စွာကာကွယ် စောင့်ရှောက်မှုပေးနိုင်သော ကာကွယ်ဆေးကိုလည်း လုံလောက်စွာထုတ်လုပ်နိုင်ပြီးတော့ သက်သာ သောဈေးနှုန်းနှင့် ပြည်သူလူထုကိုလည်း ရောင်းချနိုင်ခဲ့ပါတယ်။ ဒီတော့ ကျွန်တော်တို့ဘက်က သိရှိ ချင်တဲ့အချက်အလက်လေးတွေက (၁) စက်ရုံ၏ လက်ရှိလည်ပတ်နိုင်မှုအခြေအနေအရအတိုင်းအတာ၊ ကာကွယ်ဆေးထုတ်လုပ် နိုင်မှုစွမ်းအားနှင့် အဲ့ဒီစွမ်းအား မည်၍မည်မျှရှိသနည်း။ မည်ကဲ့သို့ဆက်လက် ဆောင်ရွက်ရန် အစီအစဉ်ရှိသည်ဆိုတာများကို ပြည်သူလူထုအများစုနှင့် အထူးကုဆရာဝန်ကြီးများ အား ကျွန်တော်ကနေတစ်ဆင့် မေးမြန်းပေးပါလို့ ပြောတဲ့အတွက် အခြေခံကျတဲ့လေ့လာမှုများကို ရှာဖွေပြု လုပ်ပြီးတဲ့နောက်မှာ ပြည်သူ့လွှတ်တော်ဒုတိယဥက္ကဋ္ဌကြီးကနေတစ်ဆင့် ကျွန်တော် အခုလို လေးစားစွာမေးမြန်းရခြင်း ဖြစ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="vicespeaker">သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id="73">ဦးသိန်းအောင်(ဒုတိယဝန်ကြီး၊ စက်မှုဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌနှင့် ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များခင်ဗျား။ ရန်ကုန်တိုင်းဒေသကြီး၊ ဗဟန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာမောင်မောင်ဝင့်ရဲ့ အသည်းရောင်အသားဝါဘီကာကွယ်ဆေး စက်ရုံ၏လက်ရှိလည်ပတ်နိုင်မှုအခြေအနေနှင့် ကာကွယ်ဆေးထုတ်လုပ်နိုင်မှုစွမ်းအားတို့အား မည်သို့ဆက်လက် ဆောင်ရွက်ရန် အစီအစဉ်ရှိသည်ကို သိရှိလိုကြောင်း မေးခွန်းနှင့်ပတ်သက်ပြီး ရှင်းလင်း ဖြေကြားသွားမှာ ဖြစ်ပါတယ်။ စက်မှုဝန်ကြီးဌာနဟာ အသည်းရောင်အသားဝါဘီကာကွယ်ဆေးစက်ရုံကို ၂၀၀၆ ခုနှစ်က ကျန်းမာရေးဝန်ကြီးဌာနက လွှဲပြောင်းရယူခဲ့ပါတယ်။ ထိုသို့ လွှဲပြောင်းစဉ်က ဝန်ထမ်းဦးရေ ၉၁ ဦးပါရှိခဲ့ပါတယ်။ ၉၁ ဦးတည်းမှ ၁၅ ဦးကတော့ ကျန်းမာရေးဝန်ကြီးဌာနကို ပြန်လည်အမှုထမ်းလိုတဲ့အတွက်ကြောင့် ပြန်လည် လွှဲပြောင်းပေး ခဲ့ရပါတယ်။ ကျန်းမာရေးဝန်ကြီးဌာနလက်ထက်မှာတုန်းကတော့ အသည်းရောင် အသားဝါ ဘီကာကွယ်ဆေးအား သွေးရည်ကြည် (Picsmd) မှထုတ်လုပ်ခဲ့ခြင်း ဖြစ်သော်လည်း စက်မှုဝန်ကြီးဌာနမှ လွှဲပြောင်းရယူပြီးတဲ့နောက်ပိုင်းမှာ WHO ရဲ့ Guideline အရ လူ၏သွေး နှင့် သွေးရည်ကြည် (Plasmd) မှနေပြီးတော့ ဆေးကိုထုတ်လုပ်ခြင်းဟာ သွေးမှတစ်ဆင့် ကူးစက်တတ်သော ရောဂါများဖြစ်ပွားနိုင်တယ်လို့ ပါရှိတဲ့အတွက်ကြောင့် ၂၀၀ရ ခုနှစ်မှစပြီး တော့ ကမ္ဘာ့အဆင့်မီ ဗီဇနည်းပညာဖြစ်တဲ့ စောစောကလည်း ဒေါက်တာမောင်မောင်ဝင့် တင်ပြသွားသလို Recombinent Hepatitis B Vaccine များကိုသာ အစားအသောက်နှင့် ဆေးဝါးကွပ်ကဲမှုရဲ့ ခွင့်ပြုချက်နည်းစဉ်ဖြင့် သာ စတင်ပြီးထုတ်လုပ်ခဲ့ပါတယ်။ UNICEF me$:com Global Aliance Vaccine Immunization (GAVI) Project အရ ၂၀၀၂ ခုနှစ်ကနေစပြီးတော့ အသည်းရောင်အသားဝါဘီကာကွယ်ဆေးများကို Child Dose နှစ်သန်း ကို ကျန်းမာရေးဝန်ကြီးဌာနသို့ နှစ်စဉ် လှူဒါန်းကြောင်းလည်း လေ့လာတွေ့ရှိရပါတယ်။ ဒါကြောင့် GAVI Project အရ လှူဒါန်းမှုဖြင့်သာ ပြည်တွင်းရဲ့ ကျန်းမာရေးစောင့်ရှောက်မှုများကို ဆောင်ရွက်နိုင် ခဲ့ပါတယ်။ အသည်းရောင်အသားဝါဘီ ကာကွယ်ဆေးစက်ရုံအနေနဲ့ မေးမြန်းထားတဲ့အတိုင်း တစ်နှစ်စွမ်းအားထုတ်လုပ်မှုအနေနဲ့ လူကြီး Dose သုံးသိန်း နှင့် ကလေး Dose ငါးသိန်းထုတ်လုပ်နိုင် တဲ့ စွမ်းအားရှိပါတယ်။ သို့သော် ၂၀၀၆ ခုနှစ် ကျန်းမာရေးဝန်ကြီးဌာနမှ လွှဲပြောင်းစဉ်တုန်းကတော့ ကာကွယ်ဆေး လက်ကျန် လွှဲပြောင်းပေးခဲ့ခြင်းမရှိပါဘူး။ ၂၀၀ရ ခုနှစ်မှစတင်ပြီးတော့ စက်မှုဝန်ကြီး ဌာနအနေနဲ့ ကမ္ဘာ့အဆင့်မီတဲ့နည်းစဉ်နဲ့ ထုတ်လုပ်လာတဲ့အတွက်ကြောင့် လူကြီး Dose စုစုပေါင်း ၈၀၅၈၂၄ ခု ထုတ်လုပ်နိုင်ခဲ့ပါတယ်။ ကာကွယ်ဆေးတစ်လုံးကို ၂၈၀၀ ကျပ်ဖြင့် ဈေးနှုန်း သက်သာစွာ ရောင်းချပေးခဲ့ပါတယ်။ ထိုကဲ့သို့ စက်စွမ်းအားပြည့်မထုတ်တာကတော့ကျန်းမာရေးဝန်ကြီးဌာန ကလည်း မဝယ်တာတစ်ပိုင်း ပြင်ပဈေးကွက်ရဲ့ ဝယ်လိုအားပေါ် မူတည်ပြီးတော့ ထုတ်လုပ်ရတာလည်း တစ်ပိုင်း၊ ဆေးရဲ့ အာနိသင်သက်တမ်းက ၃ နှစ်ပဲရှိတဲ့ အတွက်ကြောင့် လိုအပ်ချက်အပေါ် မူတည်ပြီးတော့ ဆက်လက်ပြီးတော့ ထုတ်လုပ်ဆောင်ရွက် ရခြင်း ဖြစ်ပါကြောင်း ရှင်းလင်းဖြေကြား အပ်ပါတယ်။ စက်မှုဝန်ကြီးဌာနအနေဖြင့် စက်ရုံတွေ ကို လက်ခံရရှိပြီးတဲ့နောက်ပိုင်းမှာ စက်ရုံမှ ထုတ်လုပ်တဲ့ ကာကွယ်ဆေးများကို ကျန်းမာရေး ဝန်ကြီးဌာနကနေပြီးတော့ ၂၀၀၆ ခုနှစ်မှ ၂၀၁၂ ခုနှစ် အထိ Gavi Project မှ လှူဒါန်းနေတဲ့ အတွက်ကြောင့် ဝယ်ယူခဲ့ခြင်းမရှိသော်လည်း ၂၀၁၃ ခုနှစ်၊ မတ်လမှာတုန်းကတော့ လူကြီး Dose ၁၈၀၀၀၀ ၀ယ်ယူခဲ့ပါတယ်။ မိမိတို့စက်ရုံမှ ထုတ်လုပ်တဲ့ ဆေးတွေကိုလည်း ရောင်းချနိုင်ရေးအတွက် အသည်းရောင်အသားဝါဘီကာကွယ်ဆေးထိုးတဲ့ ဆေးခန်း များကိုလည်း ဖွင့်လှစ်ပါတယ်။ ဆေးထိုးအဖွဲ့တွေကိုလည်း ပြည်နယ်နှင့် တိုင်းတွေကို သွားရောက်ပြီး စက်ရုံတွေ၊ အလုပ်ရုံတွေ၊ ရုံးဌာနတွေ၊ စာသင်တိုက်ကြီးတွေ၊ စာသင်ကျောင်း တွေ၊ အဖွဲ့အစည်းတွေကို လိုက်လံပြီးတော့ ဆေးထိုးပေးပါတယ်။ သတင်းစာတွေ၊ ဂျာနယ်တွေမှာလည်း ထည့်သွင်းပြီးတော့ ကာကွယ်ဆေးထိုးနှံဖို့အတွက်လည်း ပညာပေးခြင်းကို ဆောင်ရွက်လာတဲ့အတွက်ကြောင့် ထုတ်လုပ် ထားတဲ့ အသည်းရောင် အသားဝါဘီကာကွယ်ဆေးစုစုပေါင်း ၈၀၅၈ ၂၄ လုံးအနက်က ၇၅၅၈၂၄ လုံး ရောင်းချခဲ့ပြီး ဖြစ်ပါတယ်။ ယခုအခါ စက်ရုံမှာ ၅၀၀၀၀ ခန့် လက်ကျန်ကျန်ရှိပါတယ်။ ဒီဆေးတွေကို လည်း ဆက်လက်ပြီးတော့ ထုတ်လုပ်ဆောင်ရွက်နေပါတယ်။ အသည်းရောင်အသားဝါဘီ၊ ဆုံဆို့နာ၊ ကြည်ညှာ၊ မေးခိုင်နှင့် ဦးနှောက်အမြှေးရောင်ရောဂါစသည့် ရောဂါ ၅ မျိုးကာကွယ်တဲ့ Penta Valent o GAVI Project meşli:cop myš:69:0$63:g?$or 2314:8:com အဆိုပါ ကာကွယ်ဆေးများကို အသက်နှစ်လကျော်မှ စတင်ထိုးရသော ကာကွယ်ဆေးများ လည်းဖြစ်ပါတယ်။ မြန်မာနိုင်ငံမှာ လူဦးရေရဲ့ ၁၀ ရာခိုင်နှုန်းလောက်က အသည်းရောင် အသားဝါဘီ ရောဂါပိုးကူးစက်ခံ ထားရသူများ ဖြစ်တဲ့အတွက်ကြောင့် Penta Valent Vaccine မထိုးမီစပ်ကြား မွေးကင်းစမှ အသက်နှစ်လအထိ ကလေးများကိုတော့ အသည်းရောင်အသားဝါဘီ ရောဂါအချိန်မီမကူးစက်နိုင် ရေးအတွက် မွေးကင်းစကလေး တွေကိုလည်း ဘီပိုးကာကွယ်ဆေးများ ထိုးပေးသင့်ကြောင်း လေ့လာ တွေ့ရှိရပါတယ်။ ပြည်သူ့လွှတ်တော်ဒုတိယဥက္ကဋ္ဌကြီးခင်ဗျား။ အသည်းရောင်အသားဝါဘီကာကွယ်ဆေး စက်ရုံ အနေဖြင့် ကျန်းမာရေးဝန်ကြီးဌာနမှ လိုအပ်ချက်အတိုင်း ကလေး Dose များကိုလည်း ထုတ်လုပ် ဖြန့်ဖြူးရောင်းချသွားရန် စီစဉ်ထားသလိုပဲ ပြည်သူများနှင့် သံဃာတော်များ အတွက်လည်း လူကြီး Dose လိုအပ်ချက်ကိုလည်း ဆက်လက်ထုတ်လုပ်သွားရန် လျာထား ဆောင်ရွက်လျက်ရှိပါတယ်။ WHO ကနေ ပညာရှင်တွေကလည်း ၁၇-၁-၂၀၁၃ ရက်နေ့မှာ စက်ရုံကို လာရောက်ပြီးတော့ WHO, GMP ရရှိရေးကို ဆောင်ရွက်ရမည့်ကိစ္စရပ်များကိုလည်း ဆွေးနွေးညှိနှိုင်းပြီးတော့ ဆောင်ရွက်နေပါ တယ်။ ထို့အပြင် ကိုရီးယားနိုင်ငံ EXIM Bank meşê: Economic Development Cooperation Fund © Technical Experts များကလည်း စက်ရုံကို လာရောက်ပြီးတော့ ဆက်လက်ပြီးတော့ အဆင့်မြင့်တင်နိုင်ရေး အတွက်လည်း ကျွန်တော်တို့ ပူးပေါင်းညှိနှိုင်းဆောင်ရွက်လျက်ရှိပါတယ်။ စက်များကိုလည်း လည်ပတ်နိုင်ဖို့အတွက် Technical Service အဖွဲ့များနှင့်လည်း စစ်ဆေး ကြပ်မတ်လျက် ရှိပါတယ်။ နိဂုံးချုပ်အနေနဲ့ တင်ပြရလျှင် ပြည်သူလူထုအတွက် လိုအပ်သော ကာကွယ် ဆေးများကို နိုင်ငံပိုင်စက်ရုံမှ ထုတ်လုပ်နိုင်ရေး၊ ကာကွယ်ဆေးထုတ်လုပ်မှု နည်းပညာဖွံ့ဖြိုး တိုးတက် စေရေးအတွက် ဦးတည်ဆောင်ရွက်လျက်ရှိပြီးတော့ အသည်းရောင်အသားဝါဘီ ကာကွယ်ဆေးစက်ရုံကို နိုင်ငံပိုင်စက်ရုံအနေနဲ့ ဆက်လက်ထားရှိသွားမည်အပြင် စက်ရုံ အတွက် WHO မှ နည်းပညာရရှိ ရေး၊ ကိုရီးယားနိုင်ငံ EXIM Bank မှ ငွေကြေးထောက်ပံ့မှု နည်းပညာအကူအညီများရရှိရေးကို ဆောင်ရွက်လျက်ရှိပါကြောင်းနှင့် အသည်းရောင် အသားဝါဘီကာကွယ်ဆေးစက်ရုံကိုလည်း WHO, GMP နှင့် ညီညွတ်စေရန်အတွက် အဆောက်အဦနှင့် စက်ပစ္စည်းအချို့ကို လိုအပ်တာများကိုလည်း ရန်ပုံငွေ ၂၀၁၃-၂၀၁၄ ဘဏ္ဍာရေးနှစ် ဖြည့်စွက်ရန်ပုံငွေမှာ တင်ပြတောင်းခံဆောင်ရွက်ပေးသွားမည် ဖြစ်ပါ ကြောင်း ဖြေကြားရင်းနိဂုံးချုပ်အပ်ပါတယ်ခင်ဗျား။ (ဩဘာသံများ) လွတ်တော်များအနေဖြင့် နှစ်စဉ်ဘဏ္ဍာရေးအသုံးစရိတ်များအထဲမှ လိုအပ်ချက်များကိုဆောင်ရွက် ပေးလျက်ရှိရာဆောင်ရွက်ပြီးစီးမှုအခြေအနေများကို လွှတ်တော်မှတစ်ဆင့် ပြည်သို့ပြော ကြားပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း<speech type="vicespeaker">ရွှေပြည်သာမဲဆန္ဒနယ်မှ ဦးတင်မောင်ဦး မေးမြန်းဖို့ ဖြစ်ပါတယ်</speech></speech>
<speech><mp id="379">ဦးတင်မောင်ဦး(ရွှေပြည်သာမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များ အားလုံးမင်္ဂလာအပေါင်းနဲ့ပြည့်စုံကြပါစေလို့နှုတ်ခွန်းဆက်သ ဂါရဝပြု အပ် ပါတယ်။ ကျွန်တော်ကတော့ ရန်ကုန်တိုင်းဒေသကြီး၊ ရွှေပြည်သာမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတင်မောင်ဦး ဖြစ်ပါတယ်။ ကျွန်တော့်အနေနဲ့ လွှတ်တော်ရဲ့ ဆောင်ရွက်မှုနှင့် စေတနာကို ပြည်သူ့လူထုသိစေလိုတဲ့ ကိစ္စနှင့်ပတ်သက်ပြီးတော့ မေးခွန်းမေးမြန်းမှာဖြစ်ပါတယ်။ ၂၀၀၈ ခုနှစ် ဖွဲ့စည်းပုံအခြေခံဥပဒေ ပုဒ်မ ၁၀၃ ပုဒ်မခွဲ(ဂ)မှာ ပုဒ်မခွဲ(ခ)မှာပါတဲ့အသုံးစရိတ် ၄ မျိုးကလွဲရင် လွှတ်တော်များအနေနဲ့ ပြည်ထောင်စုလွှတ်တော် ရဲ့ သဘောတူညီချက်အရ အတည်ပြုခြင်း၊ ငြင်းပယ်ခြင်း၊ လျော့၍ခွင့်ပြုခြင်း တို့ကို အများဆန္ဒနဲ့အညီဆောင်ရွက်နိုင်တယ်လို့ပါရှိပါတယ်။ လွှတ်တော်သည် ပြီးခဲ့တဲ့ ၂ နှစ်တာ ကာလမှာ ပြည်ထောင်စုအစိုးရအဖွဲ့ ကတင်သွင်းလာတဲ့ ဘဏ္ဍာငွေအသုံးစရိတ်များနှင့် ပတ်သက်ပြီးတော့ ပြည်သူလူထုအမှန်တကယ် လက်တွေ့ကျကျလိုအပ်နေတဲ့ အချက်တွေ ဖြစ်တဲ့ ပညာရေးကဏ္ဍ၊ ကျန်းမာရေးကဏ္ဍ၊ ဝန်ထမ်းတွေရဲ့ လစာတိုးမြင့်မှု ဒါတွေနှင့်ပတ်သက် ပြီးတော့ စီမံဆောင်ရွက်ပေး တဲ့အခန်းကဏ္ဍတွေများစွာရှိခဲ့ပါတယ်။ ယနေ့ ဒီမိုကရေစီစနစ်ကို ဖော်ဆောင်တဲ့အခါမှာ ဒီ ဒီမိုကရေစီအားကောင်းမောင်သန်ဖြစ်ဖို့အတွက် လွှတ်တော်တွေဟာ ခိုင်ခိုင်မာမာရှိဖို့အတွက် အင်အားပြည့်ဝနေဖို့လိုပါတယ်။ ဒီအတွက်ကို လွှတ်တော်ရဲ့ စေတနာနှင့် ဆောင်ရွက်ချက်ကို ပြည်သူ များသိဖို့အထူးလိုအပ်ပါတယ်။ ကျွန်တော်မေးမည့် မေးခွန်းကတော့ ပြီးခဲ့တဲ့ ၂ နှစ်တာကာလ ဆောင်ရွက်မှုတွေ၊ နောင်လာမည့်ဘတ်ဂျက်တွေမှာ လွှတ်တော်ကနေဆောင်ရွက်မည့် ကိစ္စတွေကို ပြည်သူသိအောင် လွှတ်တော်က ဘာလုပ်မလဲ။ သက်ဆိုင်ရာဝန်ကြီးဌာနတွေကနေ ဘယ်လိုပံ့ပိုးမလဲ ဆိုတဲ့မေးခွန်းဖြစ်ပါတယ်။ မေးခွန်းကတော့ လွှတ်တော်များအနေဖြင့် ပြည်သူလူထုအကျိုးစီးပွား အတွက်ရည်ရွယ်ပြီးတော့ နိုင်ငံတော်အစိုးရရဲ့ နှစ်စဉ်ဘဏ္ဍာငွေသုံးစရိတ်များတင်ပြတဲ့အထဲကနေပြီး တော့ ပြည်သူများလက်ငင်းတွေ့ကြုံနေရတဲ့ အခက်အခဲတွေပြေလည်စေဖို့ရည်ရွယ်ပြီးတော့ မဖြစ်မနေ ဦးစားပေးဆောင်ရွက်ရန်လိုတဲ့ လိုအပ်ချက်တွေကို ပြည်သူ့ဆန္ဒအရ ဖော်ဆောင်စီမံဆောင်ရွက်ပေးမှုများပြုလုပ်ခဲ့ပါတယ်။ လွှတ်တော်ရဲ့ စေတနာကို ပြည်သူသိစေဖို့အတွက် ဆောင်ရွက်ပြီးစီးတဲ့ အခြေအနေတွေ၊ နောင်လာမည့်အနာဂတ်ဆောင်ရွက်မည့်အခြေအနေတွေကို လွှတ်တော်ကမည်သို့ ဆောင်ရွက်မည်ဆိုတာကို ဒုတိယဥက္ကဋ္ဌကြီးမှတစ်ဆင့် မေးမြန်းတင်ပြအပ်ပါတယ်။ အားလုံးကို ကျေးဇူး တင်ပါတယ်။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id="87">ဒေါက်တာ လင်းအောင်(ဒုတိယဝန်ကြီး၊ ဘဏ္ဍာရေးနှင့် အခွန်ဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ အားလုံး မင်္ဂလာပါခင်ဗျား။ ဒီနေ့ ကျွန်တော့်အနေနဲ့ ရန်ကုန်တိုင်းဒေသကြီး၊ ရွှေပြည်သာ မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးတင်မောင်ဦးရဲ့ လွှတ်တော်များအနေဖြင့် ပြည်သူလူထုအကျိုး စီးပွားအတွက် ရည်ရွယ်ပြီး နိုင်ငံတော်အစိုးရရဲ့ နှစ်စဉ်ဘဏ္ဍာရေး အသုံးစရိတ်များတင်ပြသည့်အထဲမှ ပြည်သူလူထုလက်ငင်းကြုံတွေ့နေရသော အခက်အခဲများ ပြေလည်စေရန် မဖြစ်မနေဦးစားပေး ဆောင်ရွက်ရန်လိုအပ်တဲ့ လိုအပ်ချက်များကို ပြည်သူလူထုဆန္ဒအရဖော်ဆောင်စီမံဆောင်ရွက်ပေး လျက်ရှိရာမှာ လွှတ်တော်ရဲ့ စေတနာကို ပြည်သူလူထုသိရှိစေရေးဆောင်ရွက်ပြီးစီးခဲ့မှုအခြေအနေများ ကို လွှတ်တော်မှတစ်ဆင့် ပြည်သူသို့ပြောကြားပေးရန်အစီအစဉ်ရှိ/မရှိနှင့်စပ်လျဉ်းတဲ့ မေးခွန်းနှင့် ပတ်သက်ပြီးဖြေကြား သွားမှာဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံ ဥပဒေပုဒ်မ ၁၀၃ ပုဒ်မခွဲ(က)နှင့် ပြည်ထောင်စုလွှတ်တော်ဆိုင်ရာနည်းဥပဒေများပုဒ်မ ၈၆(က)တို့အရ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းကိုလည်းကောင်း၊ ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေပုဒ်မ ၁၀၃ (င)နှင့် ပြည်ထောင်စုလွှတ်တော်ဆိုင်ရာ နည်းဥပဒေများပုဒ်မ ၉၂ (က)တို့အရ ပြည်ထောင်စုရဲ့ နောက်ထပ်ဘဏ္ဍာငွေ ခွဲဝေသုံးစွဲ ရေးဥပဒေကြမ်း ကိုလည်းကောင်း၊ ပြည်ထောင်စုအစိုးရအဖွဲ့ကိုယ်စား နိုင်ငံတော်သမ္မတ သို့မဟုတ် ယင်းကတာဝန် ပေးအပ်တဲ့ပုဂ္ဂိုလ်က ပြည်ထောင်စုလွှတ်တော်ကိုတင်သွင်း ရပါတယ်။ ဒီဥပဒေကြမ်းတွေတင်သွင်းတဲ့ အခါမှာ နိုင်ငံတော်သမ္မတကိုယ်စား ဘဏ္ဍာရေးနှင့် အခွန်ဝန်ကြီးဌာန ပြည်ထောင်စုဝန်ကြီးကနေ ပြီးတော့ နိုင်ငံတော်ရဲ့ အရအသုံးလျာထားမှု စာရင်းများကို ရှင်းလင်းပြောကြားရာမှာ အရေးကြီးတဲ့ အသုံးစရိတ်များကိုထည့်သွင်းပြောကြားလျက်ရှိပါတယ်။ နောင်ရှင်းလင်းပြောကြားရာမှာလည်း ဆက်လက်ပြီးတော့ ထည့်သွင်း ပြောကြားသွားမှာဖြစ်ပါတယ်။ ဒါ့အပြင် ပြည်သူလူထုလက်ငင်းကြုံတွေ့ နေရတဲ့ အခက်အခဲ တွေပြေလည်စေဖို့ မဖြစ်မနေဦးစားပေးဆောင်ရွက်ရန်လိုအပ်ချက်တွေကို ပြည်သူ လူထုဆန္ဒ အရ လွှတ်တော်များက ဖော်ဆောင်စီမံဆောင်ရွက်ပေးမှုအခြေအနေများကိုလည်း လွှတ်တော်မှ တစ်ဆင့် ပြည်သူများသိရှိအောင် သက်ဆိုင်ရာပြည်ထောင်စုဝန်ကြီးဌာနများက လွှတ်တော်မှာ တက်ရောက်ဖြေကြားခြင်းဖြင့် ဆောင်ရွက်ပေးလျက်ရှိပါတယ်။ နှစ်စဉ် ဘတ်ဂျက်မှာ လည်း ပြည်ထောင်စုဝန်ကြီးဌာနများအနေနဲ့ လွှတ်တော်ကိုပေးအပ်ထားတဲ့ ကတိကဝတ်နှင့် ပတ်သက်ပြီးတော့လည်း ဦးစားပေးထည့်သွင်းပြီးတော့ လျာထားတာတွေရှိပါတယ်။ နောက် ပြည်ထောင်စုဝန်ကြီးဌာနများအနေနဲ့လည်း ကတိကဝတ်နှင့်ပတ်သက်တဲ့အကောင်အထည်ဖော်မှု အခြေအနေတွေကိုလည်း လွှတ်တော်ရဲ့ ကတိကဝတ်ကော်မတီနဲ့အမြဲမပြတ်ထိတွေ့ပြီးတော့ တင်ပြ လျက်ရှိပါတယ်။ လွှတ်တော်ကို လည်းနှစ်စဉ်ပေါ့။ ပြည်ထောင်စုဝန်ကြီးဌာနများအနေနဲ့က ဘတ်ဂျက် အကောင်အထည်ဖော်မှု အခြေအနေတွေပေါ့။ ၆ လပတ်အစီရင်ခံစာကိုလည်း ဘဏ္ဍာရေးနှင့် အခွန် ဝန်ကြီးဌာနအနေနဲ့ စုစည်းပြီးတော့မှတင်ပြအစီရင်ခံလျက်ရှိပါတယ်။ လိုအပ်ပါက လွှတ်တော်မှာ ထပ်မံပြီးတော့မှ ပြည်သူများသိရှိအောင် အကောင်အထည်ဖော်စီမံဆောင်ရွက်ပေးမှု အခြေအနေတွေ ကိုတင်ပြနိုင်ဖို့ကိစ္စကိုလည်း သက်ဆိုင်ရာပြည်ထောင်စုဝန်ကြီးဌာနများကို ဘဏ္ဍာရေးနှစ် အလိုက် ခွင့်ပြုအသုံးစရိတ်များနှင့် အကောင်အထည်ဖော်ဆောင်ရွက်ပြီးစီးမှုအခြေ အနေများနှင့် ဆောင်ရွက် ရန်ကျန်ရှိတဲ့အခြေအနေစာရင်းတွေကို မှတ်တမ်းပြုစုထားရှိဖို့ ဆိုပြီးတော့ အစိုးရအဖွဲ့ရုံးအနေနဲ့လည်း ညွှန်ကြားထားပြီးဖြစ်ပါတယ်။ ကျွန်တော်လိုအပ်လို့ ရှိရင် စာရင်းဇယားတွေကို လွှတ်တော်ကိုပံ့ပိုးပေး နိုင်ပါကြောင်းရှင်းလင်းဖြေကြား အပ်ပါတယ်။ (ဩဘာသံများ)</speech>
</Q-A>
<Q-A>
<title>၂၀၁၅ ခုနှစ်တွင် AFTA သို့ဝင်ရောက်တော့မည်ဖြစ်ရာ SME လုပ်ငန်းများအနေဖြင့် အထောက် အကူဖြစ်ရန်အတွက် ဘဏ်ချေးငွေများကို တစ်နှစ်လျှင် တစ်ရာခိုင်နှုန်းကောက်ခံမှုအား ပယ်ဖျက် ပေးနိုင်ခြင်းရှိ/မရှိနှင့်စပ်လျဉ်းသည့်မေးခွန်း</title>
<speech type="vicespeaker">ပျော်ဘွယ်မဲဆန္ဒနယ်မှ ဦးမြင့်စိုး မေးမြန်းဖို့ ဖြစ်ပါတယ်</speech>
<speech><mp id="333">ဦးမြင့်စိုး(ပျော်ဘွယ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ကြွရောက်လာကြသော ဝန်ကြီးများ၊ ဒုတိယဝန်ကြီးများနှင့် ဖိတ်ကြားထားသော ဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံကြပါစေကြောင်း ဦးစွာပထမ ဆုမွန်ကောင်းတောင်းအပ်ပါတယ်ခင်ဗျား။ ကျွန်တော်က တော့ မန္တလေးတိုင်းဒေသကြီး၊ ပျော်ဘွယ်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးမြင့်စိုး ဖြစ်ပါတယ်ခင်ဗျား။ ကျွန်တော့် အနေနဲ့ SME လုပ်ငန်းများဖွံ့ဖြိုးတိုးတက်ရေးအတွက် အထောက်အကူဖြစ်စေရန်ရည်ရွယ်ပြီးတော့ မေးခွန်းကို ဒုတိယဥက္ကဋ္ဌကြီးမှတစ်ဆင့်မေးမြန်း သွားမှာဖြစ်ပါတယ်ခင်ဗျား။ SME လုပ်ငန်းများအနေနဲ့ အရင်းအနှီး၊ နည်းပညာ၊ ကျွမ်းကျင် လုပ်သားများလိုအပ်ချက်ရှိပါတယ်။ အဲ့ဒီနေရာမှာ ၂၀၁၅ ခုနှစ်မှာ AFTA ကိုဝင်ရောက်တော့ မှာဖြစ်ပါတယ်။ အဲ့ဒီအခါမှာ SME လုပ်ငန်းတွေအနေနဲ့ အရင်းအနှီး အထောက်အက ဖြစ်ဖို့အတွက် ဘဏ်ချေးငွေကိုအားကိုးအားထားပြုနေရတာဖြစ်ပါတယ်။ ဒီကနေ့ မြန်မာနိုင်ငံ ဟာ အာဆီယံနိုင်ငံများထဲမှာ အတိုးနှုန်းမြင့်တို့နိုင်ငံထဲမှာပါဝင်နေဆဲဖြစ်ပါတယ်။ ယခု ဘဏ်များကနေပြီးတော့ SME လုပ်ငန်းရှင်များအနေနဲ့ ငွေချေးတဲ့အခါမှာ တစ်နှစ်လျှင် ဘဏ်ချေးငွေ ရဲ့ တစ်ရာခိုင်နှုန်းကို သီးသန့်ကောက်ခံမှုအပေါ်မှာ SME လုပ်ငန်းရှင်များအနေနဲ့ အခက်အခဲများ၊ ဝန်ထုပ်ဝန်ပိုးများဖြစ်စေပါတယ်။ ဒါကြောင့် ထိုသို့ကောက်ခံနေတဲ့ဘဏ်ချေး ငွေအပေါ် တစ်ရာခိုင်နှုန်း ကောက်ခံမှုအား ပယ်ဖျက်ပေးနိုင်ခြင်းရှိ/မရှိသိရှိလိုပါကြောင်း ဒုတိယဥက္ကဋ္ဌကြီးမှတစ်ဆင့် ရိုသေလေးစားစွာမေးမြန်းအပ်ပါတယ်ခင်ဗျား။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="87">ဒေါက်တာ လင်းအောင်(ဒုတိယဝန်ကြီး၊ ဘဏ္ဍာရေးနှင့် အခွန်ဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး မင်္ဂလာအပေါင်းနဲ့ပြည့်စုံပါစေကြောင်း ဆုမွန်ကောင်းတောင်းအပ်ပါတယ်ခင်ဗျား။ ကျွန်တော့်အနေနဲ့ မန္တလေး တိုင်းဒေသကြီး၊ ပျော်ဘွယ်မဲဆန္ဒနယ် ပြည်သူ့လွှတ်တော် ကိုယ်စားလှယ် ဦးမြင့်စိုးရဲ့ ၂၀၁၅ ခုနှစ်မှာ AFTA ကိုဝင်ရောက်တော့မည်ဖြစ်ရာ SME လုပ်ငန်းများအနေဖြင့် အထောက်အကူ ဖြစ်ရန်အတွက် ဘဏ်ချေးငွေများကိုချေးရာတွင်တစ်နှစ်လျှင် ကောက်ခံနေသည့်ဘဏ်ချေးငွေများအပေါ် တစ်ရာခိုင်နှုန်းကောက်ခံမှုအား ပယ်ဖျက်ပေးနိုင်ခြင်းရှိ/မရှိနှင့်စပ်လျဉ်းတဲ့ မေးခွန်းနှင့်ပတ်သက်ပြီးတော့ ဖြေကြားသွား မှာဖြစ်ပါတယ်။ မြန်မာနိုင်ငံမှာ နိုင်ငံပိုင်ဘဏ်များအပါအဝင် ပုဂ္ဂလိကဘဏ် များဟာ အပ်ငွေလက်ခံခြင်း၊ ချေးငွေများထုတ်ချေးခြင်းစတဲ့ဘဏ်ဝန်ဆောင်မှုလုပ်ငန်းများကိုဆောင်ရွက်ရာမှာ အများပြည်သူများအပ်ငွေများနဲ့ လည်ပတ်ဆောင်ရွက်နေခြင်းဖြစ်တဲ့အတွက် အများပြည်သူတို့ရဲ့ အပ်ငွေများဆုံးရှုံးမှုမရှိဖို့လိုအပ်သလို ထုတ်ချေးထားတဲ့ချေးငွေများ ရာနှုန်းပြည့် ပြန်လည်ကောက်ခံနိုင်ဖို့လည်းလိုအပ်ပါတယ်။ ဘဏ်များရဲ့ အဓိကဝင်ငွေဟာချေးငွေထုတ်ချေးခြင်းမှ ရရှိခြင်းဖြစ်ပြီးတော့မှ အပ်ငွေအပေါ်ပေးတဲ့အတိုးနှုန်းနှင့် ချေးငွေ အပေါ်ကောက်ခံတဲ့အတိုးနှုန်းတို့ရဲ့ ကွာခြားချက်က ဘဏ်တွေရဲ့ ဝင်ငွေအဖြစ်ရရှိ ခြင်းဖြစ်ပါတယ်။ ဒီလိုဝင်ငွေရရှိပေမယ့်လည်း ဘဏ်ွေဟာ ဥပဒေအရ အထွေထွေသီးသန့် ငွေဆုံးရှုံးနိုင်ခြေရှိတဲ့ချေးငွေများအတွက် အထွေထွေ လျာထားငွေ၊ အရေးပေါ်သီးသန့် ငွေတို့အတွက် နှစ်စဉ်မဖြစ်မနေလျာထားမှုများလည်းပြုလုပ် ရပါတယ်။ ဘဏ်များအနေနဲ့ မိမိတို့ရဲ့ အစုရှယ်ရာရှင်တွေကို အမြတ်ဝေစုပေးနိုင်ဖို့အတွက်လည်း အမြတ်ရရှိရေးဆောင် ရွက်ရတာဖြစ်ပါတယ်။ နိုင်ငံတကာဘဏ်များမှာလည်း ချေးငွေထုတ်ချေးရာမှာ ဘဏ်အတိုး နှုန်းနှင့် ဝန်ဆောင်မှုစရိတ် သို့မဟုတ် စီမံခန့်ခွဲမှုစရိတ်တွေကိုကောက်ခံလျက်ရှိပါ တယ်။ မြန်မာနိုင်ငံတော်ဗဟိုဘဏ်အနေနဲ့ ယခင်က ချေးငွေအပေါ် ဝန်ဆောင်ခကို တစ်ရာခိုင်နှုန်းက နေပြီးတော့ အများဆုံး သုံးရာခိုင်နှုန်းကောက်ခံဖို့သတ်မှတ်ထားခဲ့ရာကနေပြီးတော့ ၁-၇-၂၀၀၉ ရက်နေ့မှစပြီးတော့ အများဆုံးတစ်ရာခိုင်နှုန်းသာကောက်ခံရန် ပြင်ဆင်သတ်မှတ် ပေးခဲ့ပြီးဖြစ်ပါတယ်။ လက်ရှိမှာ နိုင်ငံပိုင်ဘဏ်များနှင့် ပုဂ္ဂလိကဘဏ်များအနေနဲ့ အများပြည်သူအပ်ငွေအပေါ်မှာ အတိုးနှုန်း ရှစ်ရာခိုင်နှုန်းပြန်လည်ပေးပြီးတော့မှ ချေးငွေပေါ်မှာ အတိုးနှုန်းကို ၁၃ ရာခိုင်နှုန်းနှင့် လုပ်ငန်းရှင်တွေကိုထုတ်ချေးလျက်ရှိပါတယ်။ ဘဏ်ချေးငွေများထုတ်ချေးရာမှာ ချေးငွေအပေါ် တစ်ရာခိုင်နှုန်းသီးသန့်ကောက်ခံ နေမှုနှင့် စပ်လျဉ်းပြီး စက်မှုဝန်ကြီးဌာန၊ အသေးစားနှင့် အလတ်စား စက်မှုလုပ်ငန်းဖွံ့ဖြိုးရေးဘဏ် ကိုမေးမြန်းခဲ့ရာမှာ အသေးစားနှင့် အလတ်စားစက်မှုလုပ်ငန်းဖွံ့ဖြိုး တိုးတက်ရေးအတွက် နို��်ငံတော်ကအထူးကိစ္စတစ်ရပ်အနေနဲ့ ၂၀၁၂-၂၀၁၃ ဘဏ္ဍာနှစ်အတွင်းမှာ အသေးစားနှင့် အလတ်စားစက်မှုလုပ်ငန်းဖွံ့ဖြိုးရေးဘဏ်ကိုအတိုးနှုန်း ၈.၂၅ ရာခိုင်နှုန်းနှင့် ကျပ် ၅ ဘီလျံထုတ်ချေးခဲ့ပေးပြီးတော့ အသေးစားနှင့် အလတ်စားစက်မှုလုပ်ငန်းဖွံ့ဖြိုးရေးဘဏ် မှအတိုးနှုန်း ၈.၅ ရာခိုင်နှုန်းနဲ့လုပ်ငန်းရှင် ၄၉၅ ဦးကို ချေးငွေကျပ် ၇၂၂၆၂.၇၁ သန်း၊ စက်မှုလုပ်ငန်းရှင်များသို့ ချေးငွေကျပ် ၂၆၉၇၂,၈၀ သန်း၊ စုစုပေါင်းကျပ် ၉၉၂၃၅.၅၁ သန်းထုတ်ချေးပေးထားပြီးဖြစ်ကြောင်း နှင့် အသေးစားနှင့် အလတ်စားစက်မှုလုပ်ငန်းဖွံ့ ဖြိုးရေးဘဏ်အနေနဲ့ ချေးယူငွေနှင့် ထုတ်ချေးငွေ အပေါ်ကွာခြားချက် ၀.၂၅ ရာခိုင်နှုန်းနှင့် ဘဏ်ဝန်ဆောင်ခ တစ်ရာခိုင်နှုန်းအပါအဝင် ဝင်ငွေအဖြစ် ၁.၂၅ ရာခိုင်နှုန်းသာရရှိကြောင်း သိရှိရပါတယ်။ သို့ပါ၍ လွှတ်တော်ကိုယ်စားလှယ်ကြီးမေးမြန်းတဲ့ ဘဏ်ချေးငွေအပေါ်ကောက်ခံတဲ့ဝန်ဆောင်ခ တစ်ရာခိုင်နှုန်းကို အသေးစားနှင့် အလတ်စားစက်မှု လုပ်ငန်းဖွံ့ဖြိုးရေးဘဏ်အနေနဲ့ ပယ်ဖျက်ပေးနိုင်ခြင်းမရှိသေးပါကြောင်းနှင့် မြန်မာနိုင်ငံတော် ဗဟိုဘဏ်အနေနဲ့ ဘဏ်တွေရဲ့ လုပ်ငန်းလုပ်ကိုင်မှုရှင်သန်ရပ်တည်မှု အခြေအနေအသေး စိတ်ကို စိစစ် သုံးသပ်ဆောင်ရွက်လျက်ရှိပါကြောင်း ရှင်လင်းဖြေကြားအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်းဖြေကြားခြင်းအစီအစဉ် ပြီးဆုံးပါပြီ။</speech>
</Q-A>
</section>
<section value="Bill">
<bill>
<title>ပြန်ကြားရေးဝန်ကြီးဌာနက တင်သွင်းသော ပုံနှိပ်ခြင်းနှင့် ထုတ်ဝေခြင်းလုပ်ငန်းဥပဒေကြမ်းနှင့် စပ်လျဉ်း၍ ပြင်ဆင်ချက် အဆိုတင်သွင်းထားသည့် တစ်ပိုဒ်ချင်းစီအလိုက် ဆွေးနွေး၍ အတည်ပြုရန် လွှတ်တော်က အဆုံးအဖြတ်ရယူခြင်း</title>
<speech type="vicespeaker">ဆက်လက်ပြီးတော့ အစီစဉ် ၆ ကို ဆောင်ရွက်သွားမှာ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြန်ကြားရေးဝန်ကြီးဌာနက တင်သွင်းတဲ့ ပုံနှိပ်ခြင်းနှင့် ထုတ်ဝေ ခြင်းလုပ်င်းဥပဒေကြမ်းကို ပထမအကြိမ် ပြည်သူ့လွှတ်တော် ဆဋ္ဌမပုံမှန်အစည်းအဝေးရဲ့ ၂၁ ရက် မြောက်နေ့ ၄-၃-၂၀၁၃ ရက်နေ့တွင် ရရှိကြောင်း အသိပေးခြင်းနဲ့ ၂၃ ရက်မြောက်နေ့ ၇-၃-၂၀၁၃ ရက်နေ့မှာ အစီရင်ခံစာဖတ်ကြားရှင်းလင်း ခြင်းများကို ပြုလုပ်ခဲ့ခြင်းပြီးဖြစ်ပါတယ်။ အဲဒီဥပဒေကြမ်းနဲ့ စပ်လျဉ်းပြီး ဆွေးနွေး အတည်ပြုခြင်း ဆောင်ရွက်ပါမယ်။ ဒီလို ဆွေးနွေးအတည်ပြု ရာမှာ ဥပဒေကြမ်း ရဲ့ ခေါင်းစဉ် နိဒါန်းမှအစ အပိုဒ်၊ အပိုဒ်ခွဲများနှင့် ဥပဒေကြမ်းတစ်ခုလုံးပါဝင်မှာ ဖြစ်ပါတယ်။ အပိုဒ်၊ အပိုဒ်ခွဲအစဉ်အလိုက် အတည်ပြုနိုင်ရေးဆောင်ရွက်ရမှာ ပြင်ဆင်ချက်မရှိပါက မူလအဆိုပြု ပြဋ္ဌာန်း ချက်အတိုင်း အတည်ပြု နိုင်ရေးကို တင်ပြဆောင်ရွက်သွားမှာ ဖြစ်ပါတယ်။ ပြင်ဆင်ချက်ရှိတဲ့ အပိုဒ်၊ အပိုဒ်ခွဲများအတွက် ဥပဒေကြမ်းကော်မတီ၊ အားကစားယဉ်ကျေးမှုနဲ့ ပြည်သူ့ဆက်ဆံရေးဖွံ့ဖြိုး တိုးတက်မှုကော်မတီနဲ့ ပြင်ဆင်ချက်အဆိုတင်သွင်းထားတဲ့ လွှတ်တော်ကိုယ်စားလှယ်များက သက်ဆိုင်ရာအပိုဒ်၊ အပိုဒ်ခွဲအလိုက် ဆွေးနွေးခြင်း၊ ပြည်ထောင်စုအဆင့် အဖွဲ့အစည်းဝင်က ရှင်းလင်း ဆွေးနွေးခြင်းများ ပြုလုပ်ပြီးတော့ လွှတ်တော်ရဲ့ ဆန္ဒသဘောထားကို ရယူဆုံးဖြတ်အတည်ပြု သွား မှာ ဖြစ်ပါတယ်။ ဒါကြောင့်မို့ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်ဆိုင်ရာ နည်းဥပဒေ ၁၉၀ နည်းဥပဒေခွဲ(ဃ)အရ ပုံနှိပ်ခြင်းနဲ့ ထုတ်ဝေခြင်းဥပဒေကြမ်းနဲ့စပ်လျဉ်းပြီး ပြင်ဆင်ချက် ၂၄ ချက်ရှိတဲ့အနက်မှ ဥပဒေကြမ်းကော်မတီရဲ့ ပြင်ဆင်ချက် ၁၀ ချက်အား ဥပဒေကြမ်း ကော်မတီမှ တင်သွင်းဖို့ ဖြစ်ပါတယ်။</speech>
<speech><mp id="445">ဦးတီခွန်မြတ်(ဥက္ကဋ္ဌ၊ ဥပဒေကြမ်းကော်မတီ)</mp>ရိုသေလေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌနှင့် ပြည်သူ့လွှတ်တော်ကိုယ်စားလှယ်တော်များခင်ဗျား။ ပုံနှိပ်ခြင်းနှင့် ထုတ်ဝေခြင်းလုပ်ငန်းနှင့် စပ်လျဉ်းပြီး ကိုယ်စားလှယ်များထံမှာ ဖြန့်ဝေပေးထားတဲ့ ပြင်ဆင်တင်ပြချက်ပေါင်း ၂၄ ချက်အနက်မှ ပြည်သူ့လွှတ်တော် ဥပဒေကြမ်းကော်မတီရဲ့ ပြင်ဆင်တင်ပြ ချက် ၁၀ ချက်ကို တစ်ပေါင်းတည်းတင်ပြသွားမှာ ဖြစ်ပါတယ်။ အဲဒီ ၁၀ ချက်ကတော့ စာမျက်နှာ ၂ အမှတ်စဉ် ၄ မှ အခန်း(၂) ခေါင်းစဉ်နဲ့ ပုဒ်မ ၃ ဖြစ်ပါတယ်။ ဆက်ပြီးတော့ စာမျက်နှာ ၂ မှာပဲ အမှတ်စဉ် ၅ ပုဒ်မ ၆ ဖြစ်ပါတယ်။ ဆက်လက်ပြီးတော့ ပြင်ဆင်ချက်ဇယား စာမျက်နှာ ၃ အမှတ်စဉ် ၁၃ အခန်း(၆) ပုဒ်မ ၁၉ ဖြစ်ပါတယ်။ ဆက်လက်ပြီးတော့ စာမျက်နှာ ၄ မှာပဲ။ အမှတ်စဉ် ၁၄ မှာ အခန်း(၇) ပုဒ်မ ၂၀၊ အမှတ်စဉ် ၁၅ ပုဒ်မ ၂၁၊ အမှတ်စဉ် ၁၆ ပုဒ်မ ၂၂ တို့ ဖြစ်ပါတယ်။ ဆက်လက်ပြီးတော့ စာမျက်နှာ ၅ မှာ အမှတ်စဉ် ၁၉ အခန်း(၈) ပုဒ်မ ၂၄ ပုဒ်မခွဲ(က) ဖြစ်ပါတယ်။ ဆက်ပြီးတော့ စာမျက်နှာ ၅ မှာပဲ အမှတ်စဉ် ၂၀ ပုဒ်မ ၂၄ ပုဒ်မခွဲ(ခ) ဖြစ်ပါတယ်။ နောက်ပြီးတော့ ပြင်ဆင်ချက် ဇယားစာမျက်နှာ ၆ အမှတ်စဉ် ၂၂ အသစ်ဖြည့်စွက်ခြင်းဖြစ်ပါတယ်။ အမှတ်စဉ် ၂၄ ပုဒ်မ ၂၈ တို့ ဖြစ်ပါတယ်။ သို့ဖြစ်ပါ၍ အထက်ဖော်ပြပါ ဥပဒေကြမ်းကော်မတီမှ ြင်ဆင်ရန် တင်ပြချက် ၁၀ ချက် အား လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။ (ဩဘာသံများ)</speech>
<speech type="vicespeaker">သက်ဆိုင်ရာဝန်ကြီးဌာနရဲ့ သဘောထားကို ပြောပြပေးပါ။</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လေးစားအပ်ပါသော ဒုတိယဥက္ကဋ္ဌကြီးနဲ့ လွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီရဲ့ ပြင်ဆင်ချက် ကို ဝန်ကြီးဌာနအနေနဲ့ လက်ခံနိုင်ပါကြောင်း တင်ပြအပ်ပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ ပြည်ထောင်စုဝန်ကြီး ဌာနကလည်း လက်ခံနိုင်ပါကြောင်း တင်ပြသွားပြီ ဖြစ်တဲ့အတွက် ပုံနှိပ်ခြင်းနှင့် ထုတ်ဝေခြင်း လုပ်ငန်း ဥပဒေကြမ်းနှင့်စပ်လျဉ်းပြီး ပြင်ဆင်ချက် ၂၄ ချက်ရှိတဲ့အနက်မှ ဥပဒေကြမ်းကော်မတီ ရဲ့ ပြင်ဆင်ချက် ၁၀ ချက်အား အတည်ပြုရန်အတွက် လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူ ရှိပါသလားခင်ဗျား။</speech>
<speech type="vicespeaker">သဘောမတူတဲ့သူ မရှိတဲ့အတွက် ပုံနှိပ်ခြင်းနှင့်ထုတ်ဝေခြင်းလုပ်ငန်းဥပဒေကြမ်းနှင့် စပ်လျဉ်းပြီး ဥပဒေကြမ်းကော်မတီက ပြင်ဆင်ချက် ၁၀ ချက်ကို ဥပဒေကြမ်းကော်မတီရဲ့ ပြင်ဆင်ချက်များ အတိုင်း ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြုကြေညာပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ ပုံနှိပ်ခြင်းနှင့်ထုတ်ဝေခြင်း လုပ်ငန်း ဥပဒေကြမ်းနှင့် စပ်လျဉ်းပြီး ပြင်ဆင်ချက်အဆို တင်သွင်းထားကြတဲ့ ပြည်သူ့လွှတ်တော် အားကစား၊ ယဉ်ကျေးမှုနဲ့ ပြည်သူ့ဆက်ဆံရေးဖွံ့ဖြိုးတိုးတက်မှုအပါအဝင် လွှတ်တော်ကိုယ်စားလှယ် များက ပြင်ဆင်ချက် ၁၄ ချက်အား တစ်ပိုဒ်ချင်းစီအလိုက် ဆွေးနွေးမှာဖြစ်ပါတယ်။ အခုစတင်ဆောင်ရွက်မှာဖြစ်ပါတယ်။ လွှတ်တော်ကိုယ်စားလှယ် များခင်ဗျား။ အခန်း(၁) အပိုဒ် ၁ အပိုဒ်ခွဲ(ဂ)နဲ့ စပ်လျဉ်းပြီး ပြင်ဆင်ချက်အဆို တင်သွင်းဖို့အတွက် အားကစား၊ ယဉ်ကျေးမှုနှင့် ပြည်သူ့ဆက်ဆံရေး ဖွံ့ဖြိုးတိုးတက်မှုကော်မတီမှ ဦးခိုင်မောင်ရီကို ဖိတ်ခေါ်ပါတယ်။</speech>
<speech><mp id="408">ဦးခိုင်မောင်ရီ(အဖွဲ့ဝင်၊ အားကစား၊ယဉ်ကျေးမှုနှင့်ပြည်သူ့ဆက်ဆံရေး ဖွံ့ဖြိုးတိုးတက်မှု ကော်မတီ)</mp>မင်္ဂလာပါခင်ဗျား။ ကျွန်တော်ကတော့ အလုံမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးခိုင်မောင်ရည်ဖြစ်ပါတယ်။ ကျွန်တော့်အနေနဲ့ အားကစား၊ ယဉ်ကျေးမှုနှင့် ပြည်သူ့ဆက်ဆံရေး ဖွံ့ဖြိုးတိုးတက်မှုကော်မတီရဲ့ ကိုယ်စား ပြင်ဆင်ချက်အဆိုများ တင်သွင်းသွားမှာ ဖြစ်ပါတယ်။ ယခုကျွန်တော် ပြင်ဆင်ချက်အဆို တင်သွင်းရတဲ့အပိုဒ် ပုဒ်မ ၂ အခန်း(၁) ထုတ်ဝေစာ ပုဒ်မခွဲ(ဂ)ဆို ထုတ်ဝေစာဆိုသည်မှာ လက်ရေးစာ၊ ပုံနှိပ်စာ၊ အီလက်ထရောနစ်နည်းပညာတစ်ရပ်ရပ်ဖြင့် ဖန်တီး၍ ထုတ်ဝေလိုက်တဲ့စာတို့အပြင်ဆို တဲ့အချက်မှာ ကျွန်တော့်အနေနဲ့ ထုတ်ဝေစာဆိုသည်မှာ လက်ရေးစာ၊ ပုံနှိပ်စာ၊ အီလက်ထရောနစ်နှင့် အခြားနည်းပညာတစ်ရပ်ရပ်ဖြင့် အခြား၊ နှင့်အခြားကို ပြင်ဆင်ထားပါ တယ်။ ပြင်ဆင်ရတဲ့ အကျိုးအကြောင်းမှာ ဒီအီလက်ထရောနစ် နည်းပညာအပြင် အခြားနည်းပညာ များဖြင့် ဖန်တီးထုတ်ဝေမှုများကိုပါ အကျုံးဝင်စေလို၍ ဖြည့်စွက်ပြင်ဆင်ရ ခြင်းဖြစ်ပါတယ်ခင်ဗျား။ ပြင်ဆင်ချက် လက်ခံပေးနိုင်ပါရန် တင်ပြအပ်ပါတယ်ခင်ဗျား။</speech>
<speech type="vicespeaker">ဥပဒေကြမ်းကော်မတီရဲ့ သဘောထားကို ပြောပါ။ ဥပဒေကြမ်းကော်မတီ။ ။သဘောတူပါတယ်ခင်ဗျား</speech>
<speech type="vicespeaker">ပြည်ထောင်စုအဆင့် အဖွဲ့အစည်းဝင်ရဲ့ သဘောထားကို သိလိုပါတယ်</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လက်ခံနိုင်ပါတယ် ခင်ဗျား။</speech>
<speech type="vicespeaker">ဒါကြောင့်မို့လို့ ကျွန်တော်တို့အခု အားကစား၊ ယဉ်ကျေးမှုနှင့် ပြည်သူ့ဆက်ဆံရေး ဖွံ့ဖြိုးတိုးတက်မှုကော်မတီကနေပြီးတော့ တင်သွင်းတဲ့ အခန်း(၁) ပုဒ်မ ၂ ပုဒ်မခွဲ(ဂ) ဒီဥပဒေပြင်ဆင်ချက်ကို အတည်ပြုရန်အတွက် လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူ ရှိပါသလားခင်ဗျား။</speech>
<speech type="vicespeaker">သဘောမတူတဲ့သူ မရှိတဲ့ အတွက် ဒီပြင်ဆင်ချက်အပိုဒ်သည် ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြု ကြေညာပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ အခန်း(၁) အပိုဒ် ၂ အပိုဒ်ခွဲ(င)နှင့် စပ်လျဉ်းပြီး ပြင်ဆင်ချက်အဆို တင်သွင်းဖို့အတွက် အားကစား၊ ယဉ်ကျေးမှုနှင့် ပြည်သူ့ဆက်ဆံရေး ဖွံ့ဖြိုးတိုးတက်မှုကော်မတီမှ ဦးခိုင်မောင်ရည်အား ဖိတ်ခေါ်ပါတယ်</speech>
<speech><mp id="408">ဦးခိုင်မောင်ရီ(အဖွဲ့ဝင်၊ အားကစား၊ယဉ်ကျေးမှုနှင့်ပြည်သူ့ဆက်ဆံရေးဖွံ့ဖြိုးတိုးတက်မှု ကော်မတီ)</mp>ဆက်လက်ပြီး အဆိုပြုချက်တင်သွင်းမှာ ဖြစ်ပါတယ်ခင်ဗျား။ အမှတ်စဉ် ၂ အခန်း(၁) ပုဒ်မ ၂ ပုဒ်မခွဲ(င) ထုတ်ဝေသူဆိုသည်မှာ ထုတ်ဝေစာတစ်ခုခုကို စီးပွားရေးအကျိုး အမြတ် ရယူပဲ သော်လည်း ကောင်း၊ မရယူဘဲသော်လည်းကောင်း ထုတ်ဝေသူကို ဆိုသည်။ ဒီထုတ်ဝေသူဆိုတဲ့ ဝေါဟာရကို အဓိပ္ပာယ်ဖွင့်ဆိုရာမှာ ထုတ်ဝေသူဆိုတဲ့စကားရပ် ဖြင့်သာ ညွှန်းဆိုမှုပြုထားတာ တွေ့ရပါတယ်။ ထုတ်ဝေတဲ့လုပ်ငန်း လုပ်ကိုင်တဲ့သူကို ဖော်ပြညွှန်းဆိုခြင်း ဖြင့်တာကြောင့်မို့လို့ ထုတ်ဝေသည့် သူ ဟု ကျွန်တော်တို့ ကော်မတီအနေနဲ့ ပြင်ဆင်ခြင်းဖြစ်ပါတယ်။ ပြင်ဆင်ချက်ကို လက်ခံနိုင်ပါရန် တင်သွင်း အပ်ပါတယ်။</speech>
<speech type="vicespeaker">ဥပဒေကြမ်းကော်မတီရဲ့ သဘောထားကို ပြောပါ။ ဥပဒေကြမ်းကော်မတီ။ ။သဘောတူပါတယ်ခင်ဗျား</speech>
<speech type="vicespeaker">ပြည်ထောင်စုအဆင့် အဖွဲ့အစည်းဝင်ရဲ့ သဘောထားကို ပြောပါ။</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လက်ခံနိုင်ပါတယ် ခင်ဗျား။</speech>
<speech type="vicespeaker">ဥပဒေကြမ်းကော်မတီဝင်ရော၊ ပြည်ထောင်စုအဆင့် အဖွဲ့အစည်းဝင်ရဲ့ လက်ခံနိုင်တဲ့အတွက် အခု တင်သွင်းသွားတဲ့အဆိုကို ကျွန်တော်တို့ လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူ ရှိပါသလားခင်ဗျား။</speech>
<speech type="vicespeaker">သဘောမတူတဲ့သူ မရှိတဲ့ အတွက် ဒီအခန်း(၁) အပိုဒ် ၂ အပိုဒ်ခွဲ(င)သည် အားကစား၊ ယဉ်ကျေးမှုနှင့် ပြည်သူ့ဆက်ဆံရေး ဖွံ့ဖြိုးတိုးတက်မှုကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြု ကြေညာပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ အခန်း(၃)ရဲ့ အောက်မှာ အပိုဒ် သစ်ထပ်မံဖြည့်စွက်ခြင်းနဲ့ စပ်လျဉ်းပြီး ပြင်ဆင်ချက်အဆို တင်သွင်းဖို့အတွက် အားကစား၊ ယဉ်ကျေးမှု နှင့် ပြည်သူ့ဆက်ဆံရေး ဖွံ့ဖြိုးတိုးတက်မှုက မော်မတီမှ ဦးခိုင်မောင်ရည်အား ဖိတ်ခေါ်အပ်ပါတယ်။</speech>
<speech><mp id="408">ဦးခိုင်မောင်ရီ(အဖွဲ့ဝင်၊ အားကစား၊ယဉ်ကျေးမှုနှင့်ပြည်သူ့ဆက်ဆံရေးဖွံ့ဖြိုးတိုးတက်မှု ကော်မတီ)</mp>လေးစားအပ်ပါသော ဒုတိယဥက္ကဋ္ဌကြီးခင်ဗျား။ ကျွန်တော်ဆက်လက်ပြီး ပြင်ဆင်ချက် အဆို တင်သွင်းပါမယ်။ အခန်း(၃) ပုဒ်မ ရ အောက်မှာ ဖြည့်စွက်လိုတဲ့အပိုဒ်ကို ဖတ်ပြလိုပါတယ်။ မည်သူမဆို ပုဒ်မ ရ ပါ စည်းကမ်းချက်တစ်ရပ်ရပ်နှင့် ညှိစွန်းသည်ဟု သံသယရှိသော ထုတ်ဝေစာကို တရားမဝင်ထုတ်ဝေစာအဖြစ် ကြေညာပေးနိုင်ရန် ဝန်ကြီးထံသို့လျှောက်ထားနိုင်သည် ဟု အသစ် ဖြည့်စွက်လိုပါတယ်။ ဖြည့်စွက်ရတဲ့အကြောင်းကတော့ ပုဒ်မ ရ ပါစည်းကမ်းချက်တွေ အနေနဲ့ ဒီတရား ဥပဒေစိုးမိုးရေးပျက်ပြားစေရန် သော် လည်းကောင်း၊ဆူပူအကြမ်းဖက်မှုဖြစ်ပွားစေရန်သော်လည်းကောင်းလုံ့ဆော်ခြင်း စသဖြင့် အချက်များရှိပါတယ်။ ဒီစာတွေကို အပြင်မှာ တွေ့တဲ့အခါမှာ ပြည်သူတစ်ဦး တစ်ယောက်က သော်လည်းကောင်း၊ အဖွဲ့အစည်းတစ်ရပ်ရပ်ကသော်လည်းကောင်း၊ တာဝန်ရှိသူများကသော်လည်းကောင်း မည်သူ့ထံကို တိုင်ကြားရမယ်ဆိုတဲ့ တိုင်ကြားဖို့အတွက် အခွင့်အရေးတစ်ရပ်ကို ကျွန်တော်တို့ ဥပဒေမှာ ထည့်ပေးစေလို၍ ဖြစ်ပါတယ်။ အဲဒီအတွက် ဒီဝန်ကြီးထံသို့ တိုက်ရိုက်လျှောက် နိုင်တယ်ဆိုတဲ့အချက်ကို ပေါ်လွင်စေလိုစေလိုတဲ့အတွက် ဒီအသစ်ဖြည့်စွက်ခြင်းကို ဖြည့်စွက်လိုပါ တယ်ခင်ဗျား။</speech>
<speech type="vicespeaker">ဥပဒေကြမ်းကော်မတီရဲ့ သဘောထားကို ပြောပါ</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>ပြည်သူလူထုရဲ့ ဥပဒေ အပေါ်မှာ အခွင့်အရေးအရဟု ထည့်သွင်းတဲ့အပိုဒ်ဖြစ်တဲ့အတွက် သဘောတူပါ တယ်ခင်ဗျား။</speech>
<speech type="vicespeaker">ပြည်ထောင်စုအဆင့် အဖွဲ့အစည်းဝင်ရဲ့ သဘောထားကို ပြောပါ</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လက်ခံနိုင်ပါ တယ် ခင်ဗျား။</speech>
<speech type="vicespeaker">ပြည်ထောင်စုအဆင့် အဖွဲ့အစည်းဝင်ကလည်း လက်ခံနိုင်တယ်ဆိုတဲ့ အတွက် အခုအသစ်ဖြည့်စွက်ခြင်းအဆိုကို လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူ ရှိပါသလားခင်ဗျား။</speech>
<speech type="vicespeaker">သဘောမတူတဲ့သူ မရှိတဲ့ အတွက် ဒီအခန်း(၃)ရဲ့ အောက်မှာ အပိုဒ်သစ်ထပ်မံဖြည့်စွက်ခြင်းကို ဤဥပဒေကြမ်း၏ အစိတ်အပိုင်း အဖြစ် အတည်ပြုကြေညာပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ အခန်း(၃) အပိုဒ် ၈ နဲ့ စပ်လျဉ်းပြီး ပြင်ဆင်ချက်အဆိုတင်သွင်းဖို့အတွက် အားကစား၊ ယဉ်ကျေးမှုနှင့် ပြည်သူ့ဆက်ဆံရေး ဖွံ့ဖြိုးတိုးတက်မှုကော်မတီမှ ဦးခိုင်မောင်ရည်အား ဖိတ်ခေါ်အပ်ပါတယ်။</speech>
<speech><mp id="408">ဦးခိုင်မောင်ရီ(အဖွဲ့ဝင်၊ အားကစား၊ယဉ်ကျေးမှုနှင့်ပြည်သူ့ဆက်ဆံရေးဖွံ့ဖြိုးတိုးတက်မှုကော်မတီ)</mp>လေးစားအပ်ပါသော ဒုတိယဥက္ကဋ္ဌကြီးခင်ဗျား။ ပြင်ဆင်ချက်အဆိုကို ဆက်လက် တင်သွင်းမှာ ဖြစ်ပါတယ်ခင်ဗျား။ အခန်း ၃ ပုဒ်မ ၈ မူလပြဋ္ဌာန်းချက်အနေနဲ့ မှတ်ပုံတင်အရရှိသည့် ပုဒ်မ ရ ပါ ပြဋ္ဌာန်းတစ်ရပ်ရပ်နဲ့ အကျုံးဝင်သော ထုတ်ဝေစာကို စိစစ်တွေ့ရှိပါက တရားမဝင်ထုတ်ဝေစာ အဖြစ်ကြေညာနိုင်သည်ဆိုပြီး မူလပြဋ္ဌာန်းချက်ရှိပါတယ်။ ကျွန်တော်တို့ ကော်မတီအနေနဲ့ မှတ်ပုံတင် အရာရှိနေရာမှာ ဝန်ကြီး သို့မဟုတ် ဝန်ကြီးက တာဝန်ပေးအပ်ခြင်းခံရသူသည် ပုဒ်မ ရ ပါ ပြဋ္ဌာန်းချက် တစ်ရပ်ရပ်နှင့် ညှိစွန်းကြောင်း စိစစ်တွေ့ရှိပါက အဆိုပါ ထုတ်ဝေစာကို တရားမဝင်ထုတ်ဝေစာအဖြစ် ကြေညာနိုင်သည်ဟု ပြင်ဆင်ပါတယ်။ ကျွန်တော်တို့ အနေနဲ့ ဒီထုတ်ဝေစာကို တရားမဝင်ထုတ်ဝေစာ အဖြစ် ကြေညာဖို့အတွက် တာဝန်ပေးထားသူသည် မှတ်ပုံတင်အရာရှိဖြစ်တဲ့အတွက် ကြီးလေးသော တာဝန်ကို တာဝန်တစ်ရပ် ယူသင့်သူအား ဝန်ကြီး သို့မဟုတ် ဝန်ကြီးက တာဝန်ပေးသူ ဖြစ်စေလိုတဲ့ ဆန္ဒနဲ့ ဒီအပိုဒ်ကို ပြင်ဆင်ဖြည့်စွက်ရခြင်းဖြစ်ပါတယ်။ ဒီလို ပြင်ဆင်တဲ့အခါမှာ ဒီပြင်ဆင်ချက်ကို ပြည်သူများဖြစ်တဲ့ မီဒီယာလောက ၊ စာနယ်ဇင်းကောင်စီအပါအဝင် မီဒီယာအသီးသီးကနေ ဒီအပိုဒ်ကို ဤကဲ့သို့ ပြင်ဆင်လိုတဲ့ ဆန္ဒရှိတဲ့အတွက် ကျွန်တော်တို့ ကော်မတီက မီဒီယာနဲ့ ပြည်သူများကို အလေးထားတဲ့အနေနဲ့ ပြင်ဆင်ရခြင်းဖြစ်ကြောင်း တင်ပြလိုပါတယ်။</speech>
<speech type="vicespeaker">ဥပဒေကြမ်းကော်မတီရဲ့ သဘောထားကို ပြောပါ</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>သဘောတူပါတယ် ခင်ဗျား။</speech>
<speech type="vicespeaker">ပြည်ထောင်စုအဆင့် အဖွဲ့အစည်းဝင်ရဲ့ သဘောထားကို ပြောပါ</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လက်ခံနိုင်ပါတယ် ခင်ဗျား။</speech>
<speech type="vicespeaker">ဒါကြောင့် အားကစား၊ ယဉ်ကျေးမှုနှင့် ပြည်သူ့ဆက်ဆံရေး ဖွံ့ဖြိုးတိုးတက်မှုကော်မတီရဲ့ ပြင်ဆင်ချက်ကို လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူ ရှိပါသလားခင်ဗျား။ ဘောမတူတဲ့သူ မရှိတဲ့ အတွက် အခန်း(၃) အပိုဒ် ၈ အားကစား၊ ယဉ်ကျေးမှုနှင့် ပြည်သူ့ဆက်ဆံရေး ဖွံ့ဖြိုးတိုးတက်မှု ကော်မတီရဲ့ ပြင်ဆင်ချက်အတိုင်း ဤဥပဒေကြမ်း၏အစိတ်အပိုင်းဖြစ်ကြောင်း အတည်ပြု ကြေညာပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ အခန်း(၅) အပိုဒ် ၁၂ နဲ့ စပ်လျဉ်းပြီး ပြင်ဆင်ချက်အဆိုတင်သွင်းဖို့ အားကစား၊ ယဉ်ကျေးမှုနှင့် ပြည်သူ့ဆက်ဆံရေး ဖွံ့ဖြိုးတိုးတက်မှုကော်မတီမှ ဦးခိုင်မောင်ရည်အား ဖိတ်ခေါ်ပါတယ်</speech>
<speech><mp id="408">ဦးခိုင်မောင်ရီ(အဖွဲ့ဝင်၊ အားကစား၊ယဉ်ကျေးမှုနှင့်ပြည်သူ့ဆက်ဆံရေးဖွံ့ဖြိုးတိုးတက်မှုကော်မတီ)</mp>လေးစားအပ်ပါသော ဒုတိယဥက္ကဋ္ဌကြီးခင်ဗျား။ ကျွန်တော်ပြင်ဆင်ချက်အဆို ဆက်လက် တင်သွင်းမှာ ဖြစ်ပါတယ်။ အခန်း(၅) ပုဒ်မ ၁၂ မူလပြဋ္ဌာန်းချက်မှာ တရားမဝင် ထုတ်ဝေစာ အဖြစ် ကြေညာခြင်း မရှိသော်လည်း ပုဒ်မ ရ ပါ သတ်မှတ်ချက်တစ်ရပ်ရပ်နဲ့ ငြိစွန်းသည့် ထုတ်ဝေစာကို မည်သူမျှ ပြည်တွင်းသို့ တင်သွင်းခြင်းမပြုရဟု ထည့်ထားတာရှိပါတယ်။ ပုဒ်မ ရ ပါ သတ်မှတ်ချက် တစ်ရပ်ရပ်နဲ့ ငြိစွန်းရင် အဲဒီထုတ်ဝေစာကို တရားမဝင်ထုတ်ဝေစာအဖြစ် သတ်မှတ်ပြဋ္ဌာန်းမည် ဖြစ်ပါတယ်။ တရားမဝင် ထုတ်ဝေစာအဖြစ် ကြေညာထားခြင်းမရှိသော်လည်း ဆိုတဲ့ အသုံးအနှုန်း သုံးထားပြီးတော့ ပြည်တွင်းသို့ တင်သွင်းခြင်းမပြုရ ဆိုတဲ့ အသုံးအနှုန်း ဒီဟာကို ကြည့်မယ်ဆိုရင် ဘယ်စာသည် တရားမဝင်ထုတ်ဝေစာအဖြစ် ထုတ်ဝေထားခြင်းမပြုသော်လည်း ဘယ်စာက ငြိစွန်းတယ်၊ ငြိမစွန်းဘူး ဆိုတဲ့ အကြောင်း တွေကနေ ရှုပ်ထွေးမှု ရှိနေပါတယ်။ ထို့အတွက် ဒီစာပိုဒ်သည် ဒီဥပဒေ အပိုဒ်သည် ဒီဥပဒေမှာ ထည့်ဖို့ ကိုက်ညီခြင်းမရှိဘူးလို့ ကျွန်တော်တို့ ကော်မတီအနေနဲ့ သုံးသပ်ပါ တယ်။ ထို့အတွက် မူလပြဋ္ဌာန်းချက်ကို ပယ်ဖျက်ပေးနိုင်ရန် လွှတ်တော်သို့ တင်သွင်းလိုပါတယ်။</speech>
<speech type="vicespeaker">ဥပဒေကြမ်းကော်မတီရဲ့ သဘောထားကို ပြောပါ</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>ဤဥပဒေပုဒ်မ ၁၂ ပြဋ္ဌာန်းချက် ဟာ ဥပဒေကို လက်တွေ့အကောင်အထည်ဖော်တဲ့နေရာမှာ လုပ်ဆောင်ဖို့ အခက်အခဲအများကြီး တွေ့စေနိုင်တဲ့အတွက် မလိုအပ်လို့ ပယ်ဖျက်တာကို ထောက်ခံပါတယ်။</speech>
<speech type="vicespeaker">ပြည်ထောင်စုအဆင့် အဖွဲ့အစည်းဝင်ရဲ့ သဘောထား ပြောပါ</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လက်ခံနိုင်ပါတယ် ခင်<speech type="vicespeaker">ဒါကြောင့် အားကစား၊ ယဉ်ကျေးမှုနှင့် ပြည်သူ့ဆက်ဆံရေး ဖွံ့ဖြိုးတိုးတက်မှုကော်မတီရဲ့ ပယ်ဖျက်ပေးဖို့အတွက် ပြင်ဆင်တဲ့ပြင်ဆင်ချက်ကို လွှတ်တော်က သဘောတူပါသလားခင်ဗျား</speech></speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူ ရှိပါသလားခင်ဗျား။ ဘောမတူတဲ့သူ မရှိတဲ့ အတွက် အခန်း(၅) အပိုဒ် ၁၂ သည် အားကစား၊ ယဉ်ကျေးမှုနှင့် ပြည်သူ့ဆက်ဆံရေး ဖွံ့ဖြိုးတိုးတက်မှု ကော်မတီရဲ့ ပြင်ဆင်ချက်အတိုင်း ဤဥပဒေကြမ်း၏အစိတ်အပိုင်းဖြစ်ကြောင်း အတည်ပြုကြေညာပါတယ်။ (ဩဘာသံများ)</speech>
<speech type="vicespeaker">။လွှတ်တော်ကိုယ်စားလှယ်များခင်ဗျား။ အခန်း(၁) အပိုဒ် ၂ အပိုဒ်ခွဲ(၎)နဲ့စပ်လျဉ်းပြီး ပြင်ဆင်ချက်အဆို တင်သွင်းဖို့ အင်းစိန်မဲဆန္ဒနယ်မှ ဦးအေးမြင့်ကို ဖိတ်ခေါ်ပါတယ်။</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ အခန်း(၁) အပိုဒ် ၂ အပိုဒ်ခွဲ(ဋ) နှင့် စပ်လျဉ်းပြီး ပြင်ဆင်ချက်အဆို တင်သွင်းဖို့ အင်းစိန်မဲဆန္ဒနယ်မှ ဦးအေးမြင့်ကို ဖိတ်ခေါ်ပါတယ်။</speech>
<speech><mp id="373">ဦးအေးမြင့်(အင်းစိန်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌ ကြီးခင်ဗျား။ ကျွန်တော်ကတော့ ရန်ကုန်တိုင်းဒေသကြီး အင်းစိန်မဲဆန္ဒနယ် ပြည်သူ့လွှတ်တော် ကိုယ်စားလှယ် ဦးအေးမြင့် ဖြစ်ပါတယ်။ ကျွန်တော့်အနေနဲ့ ပုံနှိပ်ခြင်းနှင့် ထုတ်ဝေခြင်းလုပ်ငန်း ဥပဒေကြမ်းနှင့်စပ်လျဉ်းပြီး မူလပြဋ္ဌာန်းချက် အခန်း(၁) ပုဒ်မ ၂ ပုဒ်မခွဲ (ဋ)အရ ပြင်ဆင်လိုပါတယ်။ ပြင်ဆင် လိုရတဲ့အကြောင်းရင်းကတော့ ပြည်သူများဖတ်ရှု သည်အခါ နားလည်မှုလွယ်ကူစေရန်အတွက် ပြင်ဆင်ရခြင်းဖြစ်ပါတယ်။ ကျွန်တော့်အနေနဲ့ အချိန်ကို လေးစားသောအားဖြင့် မူလပြဋ္ဌာန်းချက်ကို မဖတ်ကြားတော့ပါဘူး။ ပြင်ဆင်ရတဲ့ အချက်ကတော့ ညစ်ညမ်းစွာဆိုသည်မှာ ဟိရိဩတ္တပကင်းသော မြန်မာ့လူအဖွဲ့အစည်းက လက်မခံသော (၁) လိင်ကိစ္စတိုက်ရိုက် သို့မဟုတ် သွယ်ဝိုက်၍ ဖော်ပြခြင်း များ (၂) ကာမရာဂကို လှုံ့ဆော်ရာရောက်သော အကျင့်ပျက်စေသည့် သရုပ်ဖော်ပုံများ၊ စာများ၊ ဓာတ်ပုံနှင့် ပန်းချီများ (၃) ညစ်ညမ်းကြမ်းတမ်းသော ဆဲရေးတိုင်းထွာသည့် အသုံးအနှုန်း များနှင့် ရုပ်ပုံ များကို ဖော်ပြခြင်းကို ဆိုသည်။ ယင်းစကားရပ်တွင် ဆေးပညာအရ လည်းကောင်း၊ ရိုးရာဓလေ့ထုံးစံနှင့် ကိုးကွယ်ရာဘာသာအရလည်းကောင်း သဘောရိုးဖြင့် ဖော်ပြရန် လိုသော ကိစ္စရပ်များ အပါဝင်ဟု ဆိုသည့်ပြင်ဆင်ထားပါတယ်။ ကျွန်တော့်ရဲ့ ပြင်ဆင်ချက်အား အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ (ဩဘာသံများ)</speech>
<speech type="vicespeaker">ဥပဒေကြမ်းကော်မတီရဲ့ သဘောထားကို ပြောပါ</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>ပိုမိုပြည့်စုံအောင်ရှင်းလင်း ဖော်ပြထားတဲ့အတွက် လက်ခံနိုင်ပါတယ်ခင်ဗျား။</speech>
<speech type="vicespeaker">ပြည်ထောင်စုအဆင့် အဖွဲ့အစည်းဝင်ရဲ့ သဘောထားပြောပါ။</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လက်ခံနိုင်ပါတယ်<speech type="vicespeaker">အခု အင်းစိန်မဲဆန္ဒနယ်မှ ဦးအေးမြင့် တင်သွင်းတဲ့ ပြင်ဆင်ချက်ကို ပြည်ထောင်စုအဆင့်အဖွဲ့အစည်းဝင်ကလည်း လက်ခံနိုင်တဲ့အတွက် လွှတ်တော်က သဘောတူပါ သလားခင်ဗျား။</speech></speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူရှိပါသလားခင်ဗျား။ လွှတ်တော်က သဘောမတူတဲ့ သူမရှိတဲ့အတွက် အခန်း(၁) ပုဒ်မ ၂ ပုဒ်မခွဲ (ဋ) သည် ဦးအေးမြင့်၏ ပြင်ဆင်ချက်အတိုင်း ဤဥပဒေ ကြမ်း၏ အစိတ်အပိုင်းဖြစ်ကြောင်း အတည်ပြု ကြေညာပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ အခန်း(၃) အပိုဒ် ရ နှင့် စပ်လျဉ်းပြီး ပြင်ဆင်ချက်အဆို တင်သွင်းဖို့အတွက် သင်္ဃန်းကျွန်းမဲဆန္ဒနယ်မှ ဦးသိန်းညွန့်ကို ဖိတ်ခေါ်ပါတယ်။</speech>
<speech>ဦးသိန်းညွန့် (သင်္ဃန်းကျွန်းမဲဆန္ဒနယ်) ေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ အခန်း(၃) ပုံနှိပ်ခြင်းနှင့် ထုတ်ဝေခြင်းလုပ်ငန်းအတွက် လိုက်နာရန် စည်းကမ်းဆိုတဲ့အထဲမှာ တချို့စည်းကမ်းများကို ပယ်ဖျက်ပြီး ဖြစ်တဲ့ အတွက် မီဒီယာသမားများ စိုးရိမ်နေတဲ့ ဒီစည်းကမ်းသည် ဖိနှိပ်ဖို့၊ ချုပ်ချယ်ဖို့အတွက် ချထားတဲ့ စည်းကမ်းမဟုတ်ဘူး။ နောင်တစ်နေ့ ဥပဒေကြောင်းအရ ပြောကြ ဆိုကြတဲ့အခါမှာလည်း ဥပဒေရဲ့ နိဒါန်းကို ထိန်းကျောင်းနိုင်ဖို့အတွက် လွတ်လပ်မျှတပြီး တရားဥပဒေစိုးမိုးမှုရှိသော ဒီမိုကရေစီ လူ့ဘောင်တည်ဆောက်ရန်အတွက် အရည်အသွေးပြည့်ဝပြီး ကျင့်ဝတ်သိက္ခာရှိသော ပုံနှိပ်မီဒီယာများ ပေါ်ထွန်းလာစေရန်အတွက် စည်းကမ်းကို သတ်မှတ်ထားတယ်ဆိုတဲ့ အချက်ပေါ်လွင်အောင် ပြင်ဆင် ထားခြင်း ဖြစ်ပါတယ်။ ဒါကြောင့် ဒီပြင်ဆင်ချက်ကို လက်ခံပေးပါရန် လေးစားစွာ တင်ပြအပ်ပါတယ်။ (ဩဘာသံများ)</speech>
<speech type="vicespeaker">ဥပဒေကြမ်းကော်မတီရဲ့ သဘောထားကို ပြောပါ။</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>သဘောတူပါတယ်ခင်ဗျား။</speech>
<speech type="vicespeaker">ပြည်ထောင်စုအဆင့် အဖွဲ့အစည်းဝင်ရဲ့ သဘောထားပြောပါ</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လက်ခံနိုင်ပါတယ်။</speech>
<speech type="vicespeaker">အခု ဦးသိန်းညွန့် တင်သွင်းတဲ့ ပြင်ဆင်ချက်နှင့်စပ်လျဉ်းပြီး လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့ သူမရှိတဲ့အတွက် အခန်း(၃) အပိုဒ် ရ ဦးသိန်းညွန့်၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြု ကြေညာပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ အခန်း(၇) ၏ အောက်တွင် အပိုဒ်သစ် ထပ်မံဖြည့်စွက်ခြင်းနှင့်စပ်လျဉ်းပြီး ပြင်ဆင်ချက်အဆို တင်သွင်းဖို့ သင်္ဃန်းကျွန်းမဲဆန္ဒနယ် မှ ဦးသိန်းညွန့်အား ဖိတ်ခေါ်ပါတယ်</speech>
<speech><mp id="381">ဦးသိန်းညွန့်(သင်္ဃန်းကျွန်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ဒီအပိုဒ်ကို ဤဥပဒေပါ တားမြစ် ချက်တစ်ရပ်ကို ဖောက်ဖျက်ကျူးလွန်သည်ဟု အဆိုရှိသောနေမှစ၍ တစ်နှစ်အတွင်းလျှောက်ထား ခြင်း၊ အရေးယူခြင်း သို့မဟုတ် အမှုစွဲဆိုခြင်းပြုရမည်ဆိုတဲ့ ကာလကန့်သတ်မှုကို ထည့်သွင်းရခြင်းကတော့ ပြည်ထောင်စုဝန်ကြီး၊ ပြန်ကြားရေးဝန်ကြီးအနေနဲ့လည်း မကြာခဏ ပြောဆိုပါတယ်။ ကျွန်တော်တို့က နိုင်ငံတကာစံနှုန်းမီအောင် ဥပဒေတွေ ပြဋ္ဌာန်းရမယ်ဆိုတာ ဖြစ်တဲ့အတွက် အခုဒီ တားမြစ်ချက်တွေ ဖောက်ဖျက်ရင် ငွေဒဏ်သတ်မှတ်မယ့် မှုခင်းတွေ ဖြစ်ပါတယ်။ ဒီလိုမှုခင်းတွေမှာ အချိန်ကာလကန့်သတ်ဖို့ရာ နိုင်ငံတကာ ဥပဒေတွေရော၊ အာဆီယံဥပဒေတွေမှာရော ပါပါတယ်။ ဒါကြောင့် အခုဒီတားမြစ်ချက်တွေကို ဖောက်ဖျက်လို့ရှိရင် ဒီအရေးယူဖို့၊ အမှုစွဲဖို့၊ လျှောက်ထားဖို့ လုပ်တဲ့အခါမှာ အချိန်တစ်နှစ်သတ်မှတ်ပေးဖို့ ပြင်ဆင်ချက်ထည့်သွင်းရခြင်း ဖြစ်ပါတယ်။ ဒီပြင်ဆင် ချက်ကို ပြည်သူ့လွှတ်တော်က လက်ခံပေးပါရန် လေးစားစွာတင်ပြအပ်ပါတယ်။ (ဩဘာသံများ)</speech>
<speech type="vicespeaker">ဥပဒေကြမ်းကော်မတီရဲ့ သဘောထားကို ပြောပါ</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>ထည့်သွင်းဖော်ပြရန် လိုအပ်တဲ့ အချက်ဖြစ်တဲ့အတွက် သဘောတူပါတယ်ခင်ဗျား။</speech>
<speech type="vicespeaker">ပြည်ထောင်စုအဆင့် အဖွဲ့အစည်းဝင်ရဲ့ သဘောထားပြောပါ</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လက်ခံနိုင်ပါတယ်။</speech>
<speech type="vicespeaker">ပြည်ထောင်စုအဖွဲ့အစည်းဝင်ကလည်း လက်ခံနိုင်တဲ့အတွက် ဦးသိန်းညွန့်ရဲ့ အပိုဒ်သစ်ထပ်မံဖြည့်စွက်ခြင်းကို လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူရှိပါသလား။ သဘောမတူတဲ့ သူမရှိတဲ့အတွက် အခန်း(၇)၏ အောက်တွင် အပိုဒ်သစ် ထပ်မံဖြည့်စွက်ခြင်းကို ဤဥပဒေကြမ်း၏ အစိတ်အပိုင်းအဖြစ် အတည်ပြုကြောင်းကြေညာပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ အခန်း(၃) အပိုဒ် ရ အပိုဒ်ခွဲ (က)နှင့်စပ်လျဉ်းပြီး ပြင်ဆင်ချက်အဆို တင်သွင်းဖို့အတွက် အင်းတော်မဲဆန္ဒနယ်မှ ဦးကျော်နိုင်ဌေးကို ဖိတ်ခေါ်ပါတယ်။</speech>
<speech><mp id="230">ဦးကျော်နိုင်ဌေး(အင်းတော်မဲဆန္ဒနယ်)</mp>မင်္ဂလာပါခင်ဗျား။ ကျွန်တော့်အနေနဲ့ ပုဒ်မ ရ မှာ အကျုံးဝင်တဲ့အချက်များမှာ (က)အချက်နှင့်ပတ်သက်ပြီးတော့ ပြင်ဆင်ချက်အဆို တင်ပေး ရတဲ့အကြောင်းကို ဦးစွာပဏာမရှင်းပြလိုပါတယ်။ ကျွန်တော်တို့ ကိုယ်စားလှယ်လက်ထဲမှာ ရောက်နေတဲ့ ကန့်လန့်ဖြတ်ဇယားဟာ ကျွန်တော့်ရဲ့ ပြင်ဆင်ချက် အဆိုနဲ့ မူလဝန်ကြီးဌာနက တင်ပြခဲ့တဲ့အဆို အဖြစ် ၂ ခုပဲ နှိုင်းယှဉ်စဉ်းစားစရာရှိပါတယ်။ ကျွန်တော်နည်းနည်းရှည်ရှည်လျားလျားပြောရတဲ့ အကြောင်းက ဒီပြင်ဆင်ချက်အဆို တင်သွင်းရတဲ့အကြောင်းက မိမိတို့ လွှတ်တော်က ဥပဒေများကို တင့်တင့်တယ်တယ် ခန့်ခန့်ညားညားဖြစ်စေချင်တဲ့စေတနာနဲ့ တစ်ဖက်တစ်လမ်းကနေ တတ်စွမ်းသမျှ ပြင်ဆင်ချက်အဆိုတင်သွင်းခြင်းဖြစ်ပါတယ်။ ဘာကြောင့်လဲဆိုတော့ ကျွန်တော်တို့ ၁ ရက်နေ့က ကိုယ်စားလှယ်များကို ဝေခဲ့တဲ့ ကန့်လန့်ဖြတ်ဇယားတစ်ခုရှိပါတယ်။ အဲ့ဒီမှာလည်း စာမျက်နှာ ၃ မှာပါ။ ဒီနေ့လည်း စာမျက်နှာ ၃ ဖြစ်ပါတယ်။ ဝန်ကြီးဌာနက အခြားဘာသာ၊ သာသနာလို့ သုံးပါတယ်။ ဒီနေရာမှာ ဥပဒေကြမ်းကော်မတီက မိမိလူမျိုး၏ ဘာသာသာသနာကိုသော်လည်းကောင်း၊ အခြား ဘာသာသာသနာကိုသော် လ်းကောင်း ဆိုပြီးတော့ ဥပဒေကြမ်းကော်မတီက မူလအစီရင်ခံစာတင်ပြ ချက်ထဲမှာ ပါပါတယ်။ ဒီတော့ ကျွန်တော်က မိမိလူမျိုးရဲ့ ဘာသာသာသနာဆိုတော့ ဥပမာ မိမိက ကရင်လူမျိုးဖြစ်တယ် ဆိုကြပါစို့။ ပုံနှိပ်ထုတ်ဝေမယ်ဆိုရင် ကျွန်တော့်လူမျိုးရဲ့ ဘာသာသာသနာဟာ ဗုဒ္ဓဘာသာလား၊ ခရစ်ယာန်ဘာသာလား ဒီလိုကွဲပြားချက်ရှိပါတယ်။ ဒါကြောင့် ဘာသာသာသနာများ လို့ သုံးနှုန်းတာနဲ့တင် ပြည့်စုံပါမယ်ဆိုပြီးတော့မှ ပြင်ဆင်ချက်အဆို တင်သွင်းဆွေးနွေးတာ ဖြစ်ပါတယ်။ ဝန်ကြီးဌာနကလည်း လွန်ခဲ့တဲ့ တစ်ရက်နေ့မှာပဲ ဒုတိယဝန်ကြီးများနှင့် ကြွရောက်ပြီးတော့ ဥပဒေကြမ်းကော်မတီနဲ့ဆွေးနွေးတဲ့အခါမှာ ဒီအချက်ကို သဘောတူပါတယ်။ ဒါကြောင့်မို့လို့ ဒီနေ့ ကျွန်တော်တင်သွင်းတဲ့ တိုင်းရင်းသားလူမျိုးတစ်မျိုးနဲ့ တစ်မျိုး သို့မဟုတ် တိုင်းရင်းသားလူမျိုးအချင်း ချင်းကိုသော်လည်းကောင်း၊ ဘာသာသာသနာများကိုသော်လည်းကောင်း ထိခိုက်နစ်နာစေမည့် အကြောင်းရင်းများ ဖော်ပြခြင်းဆိုတဲ့ အဆိုပြုချက်အား လက်ခံပေးနိုင်ပါရန် အဆိုတင်သွင်း အပ်ပါ တယ်ခင်ဗျား။ (ဩဘာသံများ)</speech>
<speech type="vicespeaker">ဥပဒေကြမ်းကော်မတီရဲ့ သဘောထားကို ပြောပါ</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>သဘောတူပါတယ်ခင်ဗျား။</speech>
<speech type="vicespeaker">ပြည်ထောင်စုအဆင့် အဖွဲ့အစည်းဝင်ရဲ့ သဘောထားပြောပါ။</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လက်ခံနိုင်ပါတယ်<speech type="vicespeaker">အခု အင်းတော်မဲဆန္ဒနယ်မှ ဦးကျော်နိုင်ဌေး တင်သွင်းတဲ့ ပြင်ဆင်ချက်ကို လွှတ်တော်က သဘောတူပါသလားခင်ဗျား</speech></speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူရှိပါသလား။ သဘောမတူတဲ့ သူမရှိတဲ့ အတ��က် အခန်း(၃) အပိုဒ် ရ အပိုဒ်ခွဲ(က) သည် ဦးကျော်နိုင်ဌေး၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြုကြေညာပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ အခန်း(၃) အပိုဒ် ရ အပိုဒ်ခွဲ (င)နှင့်စပ်လျဉ်းပြီး ပြင်ဆင်ချက်အဆို တင်သွင်းဖို့ အင်းတော်မဲဆန္ဒနယ်မှ ဦးကျော်နိုင်ဌေးအား ဖိတ်ခေါ်ပါတယ်</speech>
<speech><mp id="230">ဦးကျော်နိုင်ဌေး(အင်းတော်မဲဆန္ဒနယ်)</mp>ဟုတ်ကဲ့ခင်ဗျာ။ ကျွန်တော့်ပြင်ဆင်ချက် အဆိုကတော့ မူလဝန်ကြီးဌာနရဲ့ အဆိုပြုပြဋ္ဌာန်းချက်ကို ပယ်ဖျက်ဖို့အဆိုတင်သွင်းရမှာ ဖြစ်ပါတယ်။ ဘာလို့ပယ်ဖျက်ချင်လဲဆိုတော့ မူလတင်သွင်းခဲ့တဲ့ ဥပဒေအခန်း(၃)မှာ ပုံနှိပ်ထုတ်ဝေရေးလုပ်ငန်း လိုက်နာရမည်စည်းကမ်းများဆိုတဲ့အခန်းရှိပါတယ်။ ဒါကတော့အောက်မှာအချက် (က)၊ (ခ)၊ (ဂ)၊ (ဃ)၊ (င) ဆိုပြီးအချက်များရှိပါတယ်။ အဲ့ဒီအချက်တွေကို အကျုံးဝင်တဲ့ ပုံနှိပ်စာအုပ်မထုတ်ရဘူးလို့ ကန့်သတ်တဲ့ ပုဒ်မထဲက အပိုဒ်(င) ဖြစ်ပါတယ်။ အထက်မှာတင်ပြဆွေးနွေးခဲ့လို့ (က)ကတော့ တိုင်းရင်းသား လူမျိုး၊ ဘာသာသာသနာကို ထိခိုက်နစ်နာမယ့်အကြောင်း မဖော်ပြရဘူး။ (ခ)ကတော့ တရားဥပဒေပျက်ပြားဖို့၊ ဆူပူ အကြမ်းဖက်ဖို့ လှုံ့ဆော်တဲ့ စာမျိုးမလုပ်ရဘူး။ (ဂ)ကတော့ ညစ်ညမ်းစာ မဖော်ပြရဘူး။ (ဃ)ကတော့ ရာဇဝတ်မှု၊ ရက်စက်ကြမ်းကြတ်မှု၊ အကြမ်းဖက်မှု၊ လောင်းကစားမှု၊ မူးယစ်ဆေးဝါးနှင့် စိတ်ကိုပြောင်းလဲစေတဲ့ဆေးဝါးဆိုင်ရာများကို အားပေးလှုံ့ဆော်မှုမလုပ်ရ ဘူးလို့ အပေါ်မှာ (က)၊ (ခ)၊ (ဂ)၊ (ဃ) ဖြစ်ပါတယ်။ (င)မှာတော့ မူလပြဋ္ဌာန်းချက် ကန့်လန့်ဖြတ်ဇယားမှာ ပါရှိတဲ့အတိုင်းပဲ ဖွဲ့စည်းပုံအခြေခံဥပဒေနှင့် အခြားတည်ဆဲဥပဒေများ အရ ပြဋ္ဌာန်းချက်များကို ဆန့်ကျင်ဖောက်ဖျက်ရာရောက်သည့် အရေးအသားစာများထုတ်ဝေ ခြငးဆိုပြီးတော့ ကျွန်တော်တို့ ကန့်သတ်တဲ့ စည်းကမ်းတစ်ခုကို အဆိုပြုခြင်းဖြစ်ပါတယ်။ ဒါကို ကျွန်တော်က ပယ်ဖျက်ဖို့ရာ ဒီအဆိုကိုတင်တာဖြစ်ပါတယ်။ ဒီနေရာမှာ သင်္ဃန်းကျွန်းမဲဆန္ဒနယ်က ဦးသိန်းညွန့်ကလည်း ကျွန်တော် နည်းတူ ဒီဟာကို ပယ်ဖျက်ဖို့ တင်သွင်းခဲ့ပါတယ်။ ၁ ရက်နေ့က အစည်းအဝေးမှာ ခုနတင်ပြခဲ့သလို ကော်မတီနှင့် ဝန်ကြီးဌာနများနှင့် ညှိနှိုင်းဆွေးနွေးတဲ့အခါမှာ ဦးသိန်းညွန့်မှ ကျွန်တော်ကို နှစ်ဦးမှာ တစ်ဦးပဲ အချိန်သက်သာအောင်ပြောရအောင်ဆိုတော့ ကျွန်တော်ကို ပြောဆိုခွင့်ပေးလိုက်တဲ့အတွက် ဒီနေ့အဆိုတင်သွင်းခွင့်ရခြင်း ဖြစ်ပါတယ်။ ဒီနေရာမှာ ကျွန်တော်အနေနဲ့ နည်းနည်းတင်ပြလိုပါတယ်။ ဒီအချက်ကို ထည့်လိုက်မယ်ဆိုရင် ကျွန်တော်တို့ဟာ ဒီနေ့အချိန်အခါက ဖွဲ့စည်းပုံအခြေခံဥပဒေကို ပြုပြင်ဖို့၊ လေ့လာဖို့ရာတောင်ကော်မရှင်ဖွဲ့ပြီးလည်း ဖြစ်ပါတယ်။ ဒီနေ့လက်ရှိ ဖွဲ့စည်းပုံအခြေခံဥပဒေမှာ ဘယ်လိုအားနည်ချက်တွေရှိတယ်အစရှိသည်ဖြင့်ကို ရေးသားဝေဖန်ခြင်းများ ကျွန်တော်တို့ ပြုလုပ် နိုင်ကြပါတယ်။ ဖွဲ့စည်းပုံအခြေခံဥပဒေပုဒ်မ ၃၅၄ မှာလည်းပဲ နိုင်ငံသားဟာ လွတ်လပ်စွာ ထုတ်ဖော်ပြောဆို ရေးသားဖြန့်ဝေခွင့် ရှိတယ်လို့ပါပါတယ်။ ဒီနေရာမှာတော့ ဘယ်လိုအခါတွေမှာ လွတ်လပ်စွာပြောဆိုရေးသားဖြန့်ဝေခွင့်ရှိသလဲဆိုရင် ဥပဒေပါ ၃၅၄ မှာ ပြဋ္ဌာန်းချက်မှာ နိုင်ငံတော် လုံခြုံ ရေး၊ တရားဥပဒေစိုးမိုးရေး၊ အေးချမ်းသာယာရေး၊ ပြည်သူ့ကိုယ်ကျင့်တရားအကျိုးငှာပြဋ္ဌာန်းတဲ့ ဥပဒေနှင့် မဆန့်ကျင်ဘူးဆိုရင် လွတ်လပ်စွာ ပြောဆိုခွင့်ရှိတယ်လို့ပါပါတယ်။ ဒါကြောင့် ဒီ(င)ကို ပယ်ဖျက်ဖို့ရာအတွက် ကျွန်တော့်အနေနဲ့ အဆိုတင်သွင်းရခြင်းဖြစ်ကြောင်းပါခင်ဗျား။ ကျွန်တော့်အဆိုကို အတည်ပြုပေးဖို့ တင်သွင်းအပ် ပါတယ်။</speech>
<speech type="vicespeaker">ဥပဒေကြမ်းကော်မတီရဲ့ သဘောထားကို ပြောပါ</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>သဘောတူပါတယ်ခင်ဗျား။</speech>
<speech type="vicespeaker">ပြည်ထောင်စုအဆင့် အဖွဲ့ အစည်းဝင်ရဲ့ သဘောထားပြောပါ</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လက်ခံနိုင်ပါတယ်။</speech>
<speech type="vicespeaker">ဒါကြောင့် ဦးကျော်နိုင်ဌေးရဲ့ ပယ်ဖျက်ဖို့ အဆိုတင်သွင်းတဲ့ ပြင်ဆင်ချက်ကို လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူရှိပါသလား။ သဘောမတူတဲ့ သူမရှိတဲ့အတွက် အခန်း(၃) အပိုဒ် ရ အပိုဒ်ခွဲ(င) သည် ဦးကျော်နိုင်ဌေး၏ ပြင်ဆင်ချက် အတိုင်း ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြုကြေညာပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ အခန်း(၃) ရဲ့အောက် မှာ အပိုဒ် ၁ ထပ်မံဖြည့်စွက်ခြင်းနှင့်စပ်လျဉ်းပြီး ပြင်ဆင်ချက်အဆိုတင်သွင်းဖို့ အင်းတော်မဲဆန္ဒနယ်မှ ဦးကျော်နိုင်ဌေးအား ဖိတ်ခေါ်ပါတယ်</speech>
<speech><mp id="230">ဦးကျော်နိုင်ဌေး(အင်းတော်မဲဆန္ဒနယ်)</mp>ကျွန်တော်တင်သွင်းမယ့် ပြင်ဆင်ချက် အဆိုဟာဖြင့်ရင် စာမျက်နှာ ၃ အောက်ဆုံးမှာ ဖြစ်ပါတယ်။ ပုံနှိပ်သူ သို့မဟုတ် ထုတ်ဝေ သူသည် မိမိ၏ ထုတ်ဝေစာကို တရားမဝင်ထုတ်ဝေစာဟု ပုဒ်မ ၈ အရ ကြေညာခြင်းခံရပါက မိမိ၏ ထုတ်ဝေစာသည် တရားမဝင်ထုတ်ဝေစာမဟုတ်ကြောင်း ဆုံးဖြတ်ပေးရန် တိုင်းဒေသကြီး သို့မဟုတ် ပြည်နယ်တရား လွှတ်တော်သို့ လျှောက်ထားနိုင်သည်လို့ ပြင်ဆင်ချက် အဆိုတင်သွင်းမှာ ဖြစ်ပါတယ်။ ဒါလည်းပဲ မူလက တင်သွင်းခဲ့တာတော့ဖြစ်ရင် တိုင်းဒေသကြီး သို့မဟုတ် တရားလွှတ်တော်ကို လျှောက်ထားနိုင် သည်ဟု မဟုတ်ပါဘူး။ ပြည်ထောင်စု တရားလွှတ်တော်ချုပ်ကို မူလအမှုဖြင့် လျှောက်ထားနိုင်သည်လို့ တင်သွင်းခဲ့ခြင်းဖြစ်ပါသည်။ သို့သော်ဥပဒေကြမ်းကော်မတီမှ ဦးဘရှိန်က အကြံပေးချက်အရ ဒီနေ့လို အချိန်အခါမျိုးမှာ ပြည်ထောင်စုတရားလွှတ်တော်ချုပ်ကိုသာလာပြီးတော့ ဒီလိုလျှောက်ထားကြမယ် ဆိုရင် အချိန်ကာလအခက်အခဲရှိနိုင်တာဖြစ်တဲ့အတွက် တိုင်းဒေသကြီး သို့မဟုတ် ပြည်နယ်တရား လွှတ်တော်ကို လျှောက်ထားနိုင်တယ်လို့ ပိုသင့်လျော်တယ်လို့ အကြံပြုပါတယ်။ ဒါကို ကျွန်တော် လက်ခံပါတယ်။ ထို့အပြင်လည်းပဲ ကျွန်တော်က မူလအမှုဖြင့်သာလျှောက်ထားရမယ်။ တိုင်းဒေသကြီး နှင့် ပြည်နယ်တရားလွှတ်တော်များနှင့် ပြည်ထောင်စု တရားလွှတ်တော်ချုပ်တို့သည် မူလအမှုများကို စီရင်ဖို့ရာအတွက်မှာ ပြည်ထောင်စု တရားစီရင်ရေးမှာ ပြဋ္ဌာန်းတယ်။ ဒါကြောင့် မူလအမှုမှာ ထည့်သွင်းရမယ်လို့ ပြောပါတယ်။ အဲ့ဒီနေ့က အစည်းအဝေးမှာ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံး သပ်ရေးကော်မရှင်အဖွဲ့ဝင် ပညာရှင်များလည်းပါပါတယ်။ မူလအမှုလို့ ထည့်ထားခြင်းကကျဉ်းမြောင်းသွားသလိုဖြစ်ပါမယ်လို့ဆိုတဲ့အခါမှာ ကျွန်တော်လက်ခံခဲ့ပါတယ်။ ဒီလို ပဲ ဦးသိန်းညွန့်မူလအမှုလို့ မလုပ်ပါနဲ့။ မူလအမှုဆိုလို့ရှိရင်တော့ အချိန်တွေအများကြီးကြာတယ်ဆိုတာ ကျွန်တော်လက်ခံပါတယ်။ ဒါကြောင့် ကျွန်တော့်အနေနဲ့ အခုတင်သွင်းမယ် အဆိုကတော့ဖြင့် ပုံနှိပ်သူ သို့မဟုတ် ထုတ်ဝေသူသည် မိမိ၏ ထုတ်ဝေစာကို တရားမဝင် ထုတ်ဝေစာဟု ပုဒ်မ ၈ အရ ကြေညာ ခြင်းခံရပါက မိမိ၏ ထုတ်ဝေစာသည် တရားမဝင် ထုတ်ဝေစာမဟုတ်ကြောင်း အဆုံးအဖြတ်ပေးရန် တိုင်းဒေသကြီး သို့မဟုတ်တရားလွှတ်တော် သို့ လျှောက်ထားနိုင်သည်ဟု အဆိုတင်သွင်းအပ်ပါတယ်ခင်ဗျား။</speech>
<speech type="vicespeaker">ဥပဒေကြမ်းကော်မတီရဲ့ သဘောထားကို ပြောပါ</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>ဥပဒေရဲ့ အကျိုးခံစားခွင့် ကို နှစ်ဦးနှစ်ဖက် မျှမျှတတခံစားခွင့်ပေးထားတဲ့အချက်ဖြစ်တဲ့အတွက် သဘောတူပါတယ်။</speech>
<speech type="vicespeaker">ပြည်ထောင်စုအဆင့် အဖွဲ့အစည်းဝင်ရဲ့ သဘောထားပြောပါ။</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လက်ခံနိုင်ပါတယ်<speech type="vicespeaker">ဒါကြောင့် ဦးကျော်နိုင်ဌေးရဲ့ ပြင်ဆင်ချက်အဆိုကို လွှတ်တော်က သဘောတူပါသလားခင်ဗျား</speech></speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူရှိပါသလား။ သဘောမတူတဲ့ သူမရှိတဲ့အတွက် ဦးကျော်နိုင်ဌေးရဲ့ အပိုဒ် ၁ ထပ်မံဖြည့်စွက်ခြင်းကို ဤဥပဒေကြမ်း၏ အစိတ်အပိုင်းအဖြစ် အတည်ပြုကြေညာပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ အခန်း(၈) အပိုဒ် ၂၃ နှင့် စပ်လျဉ်းပြီး ပြင်ဆင်ချက်အဆိုတင်သွင်းဖို့ လှိုင်သာယာမဲဆန္ဒနယ်မှ ဦးဉာဏ်ဝင်းအား ဖိတ်ခေါ်ပါတယ်</speech>
<speech><mp id="380">ဦးဉာဏ်ဝင်း(လှိုင်သာယာမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်ထောင်စုဝန်ကြီးများ၊ ဒုတိယဝန်ကြီးများ၊ ပြည်သူ့လွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များနှင့် လေ့လာသူများအားလုံး မင်္ဂလာပါလို့ နှုတ်ခွန်းဆက်သ ဂါရဝပြု အပ်ပါတယ်ခင်ဗျား။ ကျွန်တော်ကတော့ ရန်ကုန်တိုင်းဒေသကြီး၊ လှိုင်သာယာမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဉာဏ်ဝင်း ဖြစ်ပါတယ်။ ကျွန်တော့်အနေနဲ့ ပြန်ကြားရေးဝန်ကြီးဌာနကတင်သွင်းသော ပုံနှိပ်ခြင်းနှင့် ထုတ်ဝေခြင်းလုပ်ငန်း ဥပဒေကြမ်းနှင့်စပ်လျဉ်းပြီး ပြင်ဆင်ချက်အဆိုတင်သွင်း ထားတဲ့ ပုဒ်မ ၂ ခုအားဆွေးနွေးတင်ပြသွားမှာ ဖြစ်ပါတယ်။ ပထမတစ်ခုဖြစ်တဲ့ စာမျက်နှာ ၅ အမှတ်စဉ် ၁၈ အခန်း(၈)ပါ ပုဒ်မ ၂၃ ရှိ စာကြောင်းရေ နှစ်ကြောင်းမြောက်တွင်ပါရှိသော ပြီးဆိုသည့်စာသားအား ရမည်ဟုပြင်ဆင်ပါတယ်။ ပြင်ဆင်ရတဲ့ ကျိုးကြောင်းဖော်ပြချက် ကတော့ မှတ်ပုံတင်ဌာနကိုဖွဲ့စည်းရန်မှာ မလွဲမသွေဆောင်ရွက်ရမည်လုပ်ငန်း ဖြစ်သဖြင့် ပြီးအား ရမည်ဟုပြင်ဆင်ရခြင်းဖြစ်ပါတယ်။ တစ်ခါ စာကြောင်းရေ သုံးကြောင်းမြောက်ရှိ မှတ်ပုံတင်အရာရှိကိုလည်းကောင်းဟူသောစာသားရှေ့တွင် ယင်းဌာနတွင်ဟူသောစာသားကို ထည့်သွင်းပြင်ဆင်ပါတယ်။ ထည့်သွင်းပြင်ဆင်ရတဲ့ ကျိုးကြောင်းဖော်ပြချက်ကတော့ စာမျက်နှာ ၅ အမှတ်စဉ် ၁၈ အခန်း(၈)ပါ ပုဒ်မ ၂၃ ရှိ စာကြောင်းရေနှစ်ကြောင်းမြောက်တွင် မှတ်ပုံတင်ဌာနကို ဖွဲ့စည်းရမည်ဟု ပြင်ဆင်ရေးသားထားသဖြင့် အရေးအသားကျစ်လစ် စေရန်နှင့် မှတ်ပုံတင်ဟူသော စာသားနှစ်ခါမထပ်စေရန် မှတ်ပုံတင်ဟူသောစာသားအား ရည်ညွှန်းသည့် ယင်းဟူသောစာလုံးဖြင့် ပြင်ဆင်ပြီး ယင်းဟူသောစာလုံးနောက်တွင် ဌာနဟူသောစာသားကိုရေးသားသုံးနှုန်းမှသာလျှင် ဆီလျော်မည်ဖြစ်သဖြင့် ယင်းဌာနတွင် ဟူသောစာသားကို ထည့်သွင်းပြင်ဆင်ရခြင်းဖြစ်ကြောင်း ရှင်းလင်းတင်ပြအပ်ပါတယ်ခင်ဗျား။</speech>
<speech type="vicespeaker">။ဥပဒေကြမ်းကော်မတီရဲ့ သဘောထားကိုပြောပါ။</speech>
<speech>အဖွဲ့ဝင်၊ ဥပဒေကြမ်းကော်မတီ)။ ။သဘောတူပါတယ်ခင်ဗျား။</speech>
<speech type="vicespeaker">ပြည်ထောင်စုအဆင့်အဖွဲ့အစည်းဝင်းရဲ့ သဘောထားပြောပါ။</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>လက်ခံနိုင်ပါတယ် ခင်ဗျား။</speech>
<speech type="vicespeaker">ဒါကြောင့် လှိုင်သာယာမဲဆန္ဒနယ်မှ ဦးဉာဏ်ဝင်ရဲ့ အဆိုပြု တင်ပြချက် ကို လွှတ်တော်ကသဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့ အတွက် အခန်း(၈) အပိုဒ် ၂၃ သည် ဦးဉာဏ်ဝင်း၏ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ် ကြောင်းအတည်ပြုကြေညာပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ အခန်း(၈) ရဲ့ အောက်တွင် အပိုဒ်သစ်ထပ်မံဖြည့်စွက်ခြင်းနှင့်စပ်လျဉ်းပြီး ပြင်ဆင်ချက်အဆိုတင်သွင်းဖို့ အင်းတော် မဲဆန္ဒနယ်မှ ဦးကျော်နိုင်ဌေးကို ဖိတ်ခေါ်ပါတယ်။</speech>
<speech><mp id="380">ဦးဉာဏ်ဝင်း(လှိုင်သာယာမဲဆန္ဒနယ်)</mp>မင်္ဂလာပါခင်ဗျား။ အခန်း(၈)က အထွေထွေအခန်း ဖြစ်ပါတယ်။ ဒီအခန်းမှာ ကျွန်တော်ပြင်ဆင်ဖြည့်စွက်ထည့်သွင်းပြဋ္ဌာန်းလိုတဲ့စာသားကတော့ ကန့်လတ်ဖြတ်ဇယား စာမျက်နှာ ၅ အောက်ဆုံးနားမှာဖြစ်ပါတယ်။ အသစ်ဖြည့်စွက်ချက် ကတော့ ဤဥပဒေပါ မည်သည့်တားမြစ်ချက်ကမျှ တည်ဆဲဖွဲ့စည်းပုံအခြေခံဥပဒေပါ နိုင်ငံသားတိုင်း၏ လွတ်လပ်စွာထုတ်ဖော်ပြောဆိုခွင့်၊ ရေးသားဖြန့်ဝေခွင့်ကိုပိတ်ပင်သည်ဟု မှတ်ယူခြင်းမရှိစေရလို့ဖြစ်ပါတယ်။ ဒီအဆိုပြုချက်ကို ကျွန်တော်တင်သွင်းခဲ့ရတဲ့ အကြောင်းလည်း အနည်းငယ်ရှင်းပြခွင့်ပြုပါ။ မူလဥပဒေကြမ်းကော်မတီက ဒီသဘောတရားနဲ့ တူတဲ့ ဥပဒေကြမ်းကော်မတီအစီရင်ခံစာမှာပါပါတယ်။ ကျွန်တော်တို့ ၁ ရက်နေ့ကပေးတဲ့ ကန့်လန့်ဖြတ်ဇယားမှာပါပါတယ်။ ဥပဒေကြမ်းကော်မတီနှင့် ကျွန်တော်ရဲ့ ပြင်ဆင်ချက်နဲ့ဆင်တဲ့ အဓိပ္ပာယ် ဥပဒေကြမ်းကော်မတီရဲ့ မူလအဆိုပြုချက်ကို ကျွန်တော် ပြန်လည်ဖတ်ကြားပါ့မယ်။ ဒီအဆိုပြုချက်က ဘာနဲ့သွားဆင်လဲဆိုရင် လက်ရှိကန့်လန့်ဖြတ်ဇယားရဲ့ စာမျက်နှာ ၅ ရဲ့ အောက်ဆုံးမှာ ဦးဉာဏ်ဝင်း၊ လှိုင်သာယာရဲ့ ပြင်ဆင်ချက်နဲ့ခပ်ဆင်ဆင်ဖြစ်ပါတယ်။ စာမျက်နှာ ၅ ရဲ့အောက်ဆုံး လှိုင်သာယာမဲဆန္ဒနယ်က ဦးဉာဏ်ဝင်းရဲ့ ပြင်ဆင်ချက်နဲ့ဆင်ဆင်ဖြစ်ပါတယ်။ အဲ့ဒီမှာ လှိုင်သာယာ၊ ဦးဉာဏ်ဝင်းက ဤဥပဒေအရ အရေးယူ ဆောင်ရွက်မှုများသည် နိုင်ငံသား တိုင်း၏ဥပဒေနဲ့အညီ လွတ်လပ်စွာထုတ်ဖော်ပြောဆိုခွင့်နှင့် ရေးသားဖြန့်ဝေခွင့်ကို မထိခိုက်စေရလို့ ပြင်ဆင်ချက်အဆိုတင်ပါတယ်။ ဥပဒေကြမ်းကော်မတီက ဤဥပဒေအရ အရေးယူဆောင်ရွက်မှုများ သည်ဆိုတဲ့နေရာမှာ ဤဥပဒေအရ မည်သည့်အရေးယူဆောင်ရွက်မှုများကိုမဆိုလို့ ဥပဒေကြမ်းကော်မတီက မူလအစီရင်ခံစာ သွင်းခဲ့ပါတယ်။ ဒါကြောင့် ကျွန်တော်က စကားလုံးအသုံး အနှုန်းအရ အဓိပ္ပာယ်အတူတူပါပဲ။ ကျွန်တော့်အနေနဲ့အဆိုပြု တင်ရခြင်းလို့ဆိုပြီးတော့ ဆွေးနွေးပါ တယ်။ ဒီနေရာမှာ အဲ့ဒီနေ့က အစည်းအဝေးမှာ ၂ ရက်နေ့မှာ ကျွန်တော်တို့ဆွေးနွေးပါတယ်။ ဒီအပိုက်ကိုကြတော့။ တိုက်ဆိုင်စွာပဲ ဥပဒေကြမ်းကော်မတီဥက္ကဋ္ဌလည်းအစည်းအဝေကို တက်ရောက်နိုင်ခြင်းမရှိ ပါဘူး။ ဒီလိုပဲ ဥပဒေရေးရာကော်မရှင်က ပညာရှိလူကြီးများလည်း တစ်ဦး တစ်လေမှ အဲ့ဒီနေ့မှာတော့မရောက်နိုင်တော့ပါဘူး။ ဒီအခါမှာ အခက်အခဲတစ်ခု ကျွန်တော်တို့ ဘာတွေ့ရလဲဆိုတော့ မြန်စေချင်တဲ့အတွက် ဆွေးနွေးညှိနှိုင်းကြတဲ့အခါမှာ ကျွန်တော် ကတင်သွင်းတဲ့ အခု ကျွန်တော်တို့အဆိုမှာပါတဲ့ တည်ဆဲဖွဲ့စည်းပုံအခြေခံဥပဒေဆီ ကနေစပါတယ်။ ဖွဲ့စည်းပုံအခြေခံ ဥပဒေက တည်ဆဲလို့ထည့်စရာမလိုဘူးဆိုပြီးတော့ ဆွေးနွေးငြင်းခုံကြပါတယ်။ ပျော်ရွှင်စွာချစ်ခင်စွာ ငြင်းခုံတာဖြစ်ပါတယ်။ အဲ့ဒီမှာ မဟုတ်ဘူးရှိပါတယ်။ ဒီလိုနဲ့ ပြောရင်းနဲ့ ဒီလိုပဲတစ်ခါ စာသားက ပိတ်ပင်သည် ဟုမှတ်ယူခြင်းမရှိစေရ ဒါကြီးကလည်းပဲ စကားကတစ်မျိုးဖြစ်နေပါတယ်။ ပိတ်ပင် သည်ဟုမှတ်ယူခြင်းမရှိစေရဆိုတဲ့အခါမှာ ကျွန်တော်လည်းမဟုတ်ပါဘူး။ ဒါဟာ ဥပဒေစကားများ ဖြစ်တယ်လို့ ကျွန်တော်ကပြန်ဆွေးနွေးပါတယ်။ အထောက်အထားများတော့ လောလောဆယ် ကျွန်တော့်မှာပါမလာဘူးဖြစ်ပါတယ်။ အဲ့တော့ ဘယ်လိုပဲဆိုဆို အဲ့ဒီအခါမှာ နောက်ဆုံး ကျွန်တော်တို့ အဆုံးအဖြတ်ပေးလိုက်ပါတယ်။ ဥပဒေကြမ်းကော်မတီ အတွင်းရေးမှူးက လွှတ်တော်မှာပဲ အဆုံးအဖြတ်ခံလိုက်ပါ။ ကျွန်တော်လည်း သဘောတူပါတယ်။ ဘာဖြစ်လို့လဲဆိုတော့ ကျွန်တော်တို့ ကိုယ်စားလှယ်များဟာ ဥပဒေတစ်ခုပေါ်ထွက်လာဖို့ရာမှာ ပေါ့ပေါ့တန်တန် သာမန်ခေါင်းညိမ့်လိုက် တာမဟုတ်ပါဘူး။ အကျေအလည်ညှိနှိုင်းဆွေးနွေးတိုင်ပင် ဒီလိုအဖြေရှာပြီးမှာ ဥပဒေတစ်ခုအတည်ပြု တာဖြစ်တာကိုပိုပြီးပေါ်လွင်စေမှာဖြစ်တဲ့အတွက် လွှတ်တော်ထဲမှာပြောရမယ်ဆိုတာကျေးဇူးတင်ပါ တယ်။ လိုက်နာပါမယ်။ လွှတ်တော်ရဲ့ အဆုံးအဖြတ်ကိုယူမယ်ဆိုပြီးတော့ ဒီနေ့ ကျွန်တော်ဆွေးနွေးတာ ဖြစ်ပါတယ်။ ဒါကြောင့် စကားနည်းနည်းရှည်သွားရင် ဒုတိယဥက္ကဋ္ဌကြီး နည်းနည်းလေး ခွင့်လွတ်ပေးပါခင်ဗျား။ ဒီတော့ ပထမဦးဆုံးတည်ဆဲဆိုတဲ့စကားကို ပထမဦးစွာကျွန်တော်ရှင်းပြပါ့မယ်။ ပြည်ထောင်စုသမ္မတမြန်မာနိုင်ငံတော်ရဲ့ ဖွဲ့စည်းပုံအခြေခံ ဥပဒေစာအုပ်ရဲ့ စာမျက်နှာ ၁၇၉ မှာဖြစ်ပါတယ်။ ပုဒ်မအားဖြင့်တော့ ၄၅၃ ဖြစ်ပါတယ်။ ဤ ဖွဲ့စည်းပုံအခြေခံဥပဒေပါစကားရပ်များကို အနက် အဓိပ္ပာယ်ဖွင့်ဆိုရာတွင် တည်ဆဲစကားရပ် များ အနက်အဓိပ္ပာယ်ဖွင့်ဆိုရေးဥပဒေကို ကိုးကားရမည်။ တည်ဆဲစကားရပ်များ အနက်အဓိပ္ပာယ်ဖွင့်ဆိုရေးဥပဒေကိုပြောပါမယ်။ တကယ်တော့ ဒီဥပဒေရဲ့ နာမည်အစစ်အမှန် က ၁၉၇၃ ခုနှစ် စကားရပ်များအနက်အဓိပ္ပာယ်ဖွင့်ဆိုရေးဥပဒေဖြစ်ပါတယ်။ တည်ဆဲစကားရပ် များ အနက်အဓိပ္ပာယ်ဖွင့်ဆိုရေးဥပဒေကို ဖွဲ့စည်းပုံအခြေခံဥပဒေမှာလည်းသုံးနှုန်းပါ တယ်။ ဒါပေမယ့်လည်း အဲ့ဒီတုန်းကဆွေးနွေးတုန်းက ကျွန်တော်က တည်ဆဲ ဟုတ်ကဲ့ဖြုတ်မယ်ဆို လည်းရတယ်။ ကျွန်တော်ပြောခဲ့ပါသေးတယ်။ တည်ဆဲကို ကျွန်တော့်ဘက်ကတင်ပြပြီး တဲ့အခါမှာ မှတ်ယူခြင်းမရှိစေရဆိုတဲ့ကိစ္စနှင့်ပတ်သက်ပြီးတော့ အနည်းငယ်ဆွေးနွေးပါ့မယ်။ မှတ်ယူခြင်း မရှိစေရဆိုတဲ့စကားဟာ နည်းနည်းတစ်မျိုးဖြစ်နေတဲ့အတွက် ဒါလည်းပဲ ပြည်ထောင်စုသမ္မတ မြန်မာနိုင်ငံတော်ရဲ့ ဖွဲ့စည်းပုံအခြေခံဥပဒေ စာမျက်နှာအားဖြင့် ၁၇၈ ပုဒ်မအားဖြင့် ၄၄၅ မှာ အတိုချုပ် ကျွန်တော်တင်ပြပါ့မယ်။ ယခင် နိုင်ငံတော်ငြိမ်ဝပ်ပိ ပြားမှုတည်ဆောက်ရေးအဖွဲ့၊ အေးချမ်းသာယာရေးနှင့် ဖွံ့ဖြိုးရေးကောင်စီတို့ရဲ့ လုပ်ဆောင်ချက်များ တစ်ဦးဦး ဒါမှမဟုတ် အစိုးရအဖွဲ့ဝင်တစ်ဦးဦးရဲ့ တာဝန်အရဆောင်ရွက်မှု များကို အကြောင်းပြုပြီး ယင်းတို့ကို တရားစွဲဆိုခြင်း၊ အရေးယူခြင်းမရှိစေရ ရရယ်လို့ပြဋ္ဌာန်းပါ ရှိပါတယ်။ ထို့အတူပဲ ရာဇသတ်ကြီး ပုဒ်မ ၂၉၂ မှာ သက်ဆိုင်ခြင်းမရှိစေရဆိုတဲ့ ဥပဒေအသုံးအနှုန်းပါပါတယ်။ မရှိစေရ။ မရှိစေရဖြစ်ပါတယ်။ ကျွန်တော် ကိုးကားတင်ပြတဲ့ ရာဇသတ်ကြီးဟာ နိုင်ငံတော်ကတရားဝင်အသိအမှတ်ပြု လက်ခံထားတဲ့ ဥပဒေဖြစ်ပါတယ်။ ဒီဥပဒေ စာအုပ်ဖြစ်ပေါ်လာရတဲ့အကြောင်းကတော့ မြန်မာနိုင်ငံမှာအများစုက အင်္ဂလိပ် ဘာသာနဲ့ပြဋ္ဌာန်း ခဲ့တဲ့ဥပဒေတွေ ဒီနေ့ကျင့်သုံးနေရတာဖြစ်ပါတယ်။ သက်သေခံဥပဒေ၊ တရားမကျင့်ထုံးဥပဒေ၊ ပြစ်မှုဆိုင်ရာဥပဒေအစရှိသည်ဖြင့် ဒီနေ့အထိ အင်္ဂလိပ်လိုပဲရှိဆဲဖြစ်ပါတယ်။ ဒီနေရာမှာ ၁၉၄၈ ခုနှစ်မှာ အင်္ဂလိပ်လိုဥပဒေတွေဖြစ်နေတဲ့အခါမှာ ဥပဒေတွေကို ဘာသာပြန်ဖို့ရာအတွက် ၁၉၄၈ ခုနှစ် မြန်မာ ဘာသာပြန်တရားဥပဒေနှင့် ဝေါဟာရများ အက်ဥပဒေဆိုပြီး ၁၉၄၈ ခုနှစ်မှာ အက်ဥပဒေအမှတ် ၂ရ ကိုပြဋ္ဌာန်းပါတယ်။ အဲ့ဒီ ဥပဒေအရ နိုင်ငံတော်အစိုးရ အဲ့ဒီကာလက တရားလွှတ်တော်ချုပ်၊ တရားဝန်ကြီး သတိုးသီရိသုဓမ္မ ဦးအေးမောင်က သဘာပတိအဖြစ်ဆောင်ရွက်တဲ့ မြန်မာဘာသာ ပြန် ဥပဒေကော်မတီတစ်ရပ် ဖွဲ့စည်းပြီးတော့ ပြန်ဆိုခဲ့တဲ့စာအုပ်ထဲမှာသုံးနှုန်းခြင်းကို ကျွန်တော်တင်ပြ ရခြင်းဖြစ်ပါတယ်။ ဒီစာအုပ်ရဲ့ ပုဒ်မ ၂ မှာလည်းပဲ ပြစ်ဒဏ်ထိုက်သင့်ခြင်းမရှိစေရဆိုပြီးသုံးပါတယ်။ ကျွန်တော် တင်ပြချင်တာကတော့ ဒီ မရှိစေရဆိုတဲ့စကားလုံးအသုံးအနှုန်းဟာ ဥပဒေမှာသုံးတဲ့စကား အသုံးအနှုန်း၊ ဥပဒေရေးထုံးဖြစ်ကြောင်းတင်ပြလိုခြင်းဖြစ်ပါတယ်။ ထို့ထက်မက အနည်းငယ်ထပ်မံ ထင်ရှားစေဖို့ပြလိုတာကတော့ The Code of Crimind Procedure မြန်မာဘာသာပြန်ဆိုထားတာ တရားရုံးချုပ်ကနေပြန်ဆိုထားခြင်းဖြစ်ပါတယ်။ ပုဒ်မအားဖြင့် ၁၆၃(၁)မှာဖြစ်ပါတယ်။ ပြုလုပ်ခြင်းမရှိ စေရအစရှိသဖြင့် ခြင်းမရှိစေရ။ ခြင်းမရှိစေရ။ ပြီးရင် မှတ်ယူဆိုတဲ့စကားကို ကျွန်တော် အနည်းငယ် ရှင်းပြလိုပါတယ်။ မှတ်ယူဆိုတဲ့စကားကကော ဥပဒေစကားအသုံးအနှုန်းဟုတ်ပါသလားဆိုတာ နည်းနည်းတင်ပြပါရပါစေ။ တစ်ခါ ကျွန်တော်တို့ ဒီလို ဖြည့်စွက်ချက်ကို လုပ်ရတဲ့အကြောင်းကလည်း ဥပဒေသဘောတရား ဖြစ်ပါတယ်။ ဒီဖြည့်စွက်ချက်က ဘာလို့လုပ်ရလဲဆိုတာ နည်းနည်းလေးရှင်းပြပါရမယ်ဆိုရင် ကျွန်တော့်ထက် တတ်ကျွမ်းသူများလည်း ရှိပါတယ်ခင်ဗျား။ ကျွန်တော် နွားရှေ့ထွန်ကျူး မဟုတ်ပါဘူး။ ကျွန်တော့် ဘက်က အကိုးအကားများကို ခိုင်မာစေချင်တဲ့အတွက် ကျွန်တော် တင်ပြရခြင်းဖြစ်ပါတယ်။ ကျွန်တော် တို့ လက်ရှိမြန်မာနိုင်ငံမှာ ကျင့်သုံးနေဆဲ ၁၈၇၂ က ပြဋ္ဌာန်းခဲ့တဲ့ The Evidence Act ပုဒ်မ ၁၂၃ မှာ နိုင်ငံတော်ရေးရာနဲ့ပတ်သက်ပြီး သက်သေတင်ပြခွင့်မရှိဘူးလို့ ကန့်သတ်ထားပါတယ်။ ပုဒ်မ ၁၂၄ မှာ တော့ ရာထူး တာဝန်ဝတ္တရား အလျောက်အသိပေးခံထားရတဲ့ မိမိသိတဲ့ အချက်များကို ထုတ်ဖော် ခွင့်မရှိဘူးလို့ ပြဋ္ဌာန်းထားပါတယ်။ ဒါက ၁၈၇၂ မှာ ပြဋ္ဌာန်းခဲ့တာ ဖြစ်ပါတယ်။ ထိုမှတစ်ခါ ၁၈၉၈ ကို ရောက်တဲ့အခါမှာ ကျွန်တော်တို့ Criminal Procedure ကို ပြဋ္ဌာန်းတဲ့အခါ ပုဒ်မ ၉၄ မှာတော့ဖြင့် ရာဇဝတ်တရားသူကြီးတစ်ယောက်၊ ရဲစခန်းမှူးတစ်ဦးဟာ စာရွက်စာတမ်း အမှတ်အသားများကို တင်ပြ ဖို့ ဆင့်ခေါ်နိုင်တယ်လို့ ပြဋ္ဌာန်းလိုက်ပါတယ်။ သက်သေခံ ဥပဒေမှာ သက်သေခံစရာမလိုဘူး။ ပုဒ်မ ၁၂၃၊ ၁၂၄ ဒီပြစ်မှုဆိုင်ရာ ကျင့်ထုံးဥပဒေမှာကျတော့ပုဒ်မ ၉၄ (၃)မှာကျတော့ ၉၄ မှာကျတော့ ဒါကို ဆင့်ဆိုနိုင်တယ်ဆိုတဲ့အခါမှာ အဓိပ္ပာယ်ချင်း အနည်းငယ်ကွဲလွဲနေတယ်လို့ ထင်ရတယ်။ ဒါကြောင့် ပုဒ်မ ၉၄ ရဲ့ ၃ မှာ ပြဋ္ဌာန်းချက်ရှိပါတယ်။ 498:652:003:ajosm Nothing in this section shall be deemed sofocom ဘယ်အချက်ကမှ shall be deemed မှတ်ယူခြင်းမရှိစေရဟု ပါရှိပါ တယ်။ ဒါဟာလည်း ဒီနေ့အထိ အတည်ဖြစ်ဆဲတရားဥပဒေစကားဖြစ်ပါတယ်။ အဲဒီတော့ တစ်ခါဒီ ကျွန်တော် မှတ်ယူခြင်းမရှိစေရ စကားကို ရှင်းပြပြီးရင် ပိတ်ပင်ဆိုတဲ့စကားကို အနည်းငယ်ရှင်းပြပါ ရစေ။ ပိတ်ပင်တယ်။ ဘာကို ပိတ်ပင်လဲဆိုတော့ ကျွန်တော်တို့က ဒီမှာ အခွင့်အရေး၊ နိုင်ငံသားတိုင်း အလွတ်လပ်ဆုံး ထုတ်ဖော်ပြောဆိုခွင့်၊ ရေးသားဖြန့်ဝေမှုကို ပိတ်ပင်သည်ဟု မှတ်ယူခြင်းမရှိစေရ။ အခွင့်အရေးတွေကို ပိတ်သလား။ အခွင့်အရေးများဟာ ကျွန်တော်တို့ အင်္ဂလိပ်ဘာသာအားဖြင့် အသုံးအနှုန်းအားဖြင့် Right တွေဖြစ်ပါတယ်။ ဒီအခွင့်အရေးတွေကို ပိတ်ပင်တာကတော့ အင်္ဂလိပ်ဘာသာ ဥပဒေစကားများမှာ ကျွန်တော် လက်လှမ်းမီသမျှမှာ Bor ဖြစ်ပါတယ်။ ဒါနဲ့ ပတ်သက်ပြီး ကျွန်တော်အကိုးအကားပြောပြနိုင်ဖို့ ကျွန်တော် စာအုပ် တစ်အုပ်ကို ရှာခဲ့ပါတယ်။ ၁၈၃၁ ခုနှစ်က London မြို့မှာ ထုတ်ဝေခဲ့တဲ့ The Legd Observer salon Journal of Jurisprudence Volume 2 93 s:e:lolosufu အဲဒီမှာ အတိုချုပ်တင်ပြရရင်တော့ The Right shall not be bar အခွင့်အရေးကို ပိတ်ပင်ခြင်းမရှိစေရ shall not be deemed bar ပိတ်ပင်သည်ဟု မမှတ်ယူရင် အစရှိသည်ဖြင့် ဥပဒေစကားရပ်များ ပါရှိဆဲဖြစ်ပါတယ်။ ဒါကြောင့် ကျွန်တော်တင် ပြလိုရင်းကတော့ မှတ်ယူခြင်းမရှိစေရ ဥပဒေစကားဖြစ်ပါတယ်။ ပိတ်ပင်တယ်ဆိုတာ လည်းပဲ ရေးသားဖြန့်ချိခွင့်အခွင့်အရေးများကို ပိတ်ပင်တာကို သုံးတာဖြစ်ပါတယ်။ ဒါကြောင့် မိမိရဲ့ အဆိုပြု တင်ပြချက်များဟာ ဥပဒေစကားလုံးများသာ ဖြစ်ပါကြောင်းနဲ့ မိမိအနေနဲ့ အကြံပြု တင်ပြရခြင်းဟာ ကောင်းသထက်ကောင်းသော၊ ခန့်သထက်ခန့်သော ဥပဒေဖြစ်ဖို့ ရာအတွက်ကို အကြံပြုခြင်း ဖြစ်ကြောင်းနဲ့ မိမိရဲ့ အဆိုကို တင်သွင်းရခြင်းဖြစ်ပါတယ်ခင်ဗျား။ (ဩဘာသံများ)</speech>
<speech type="vicespeaker">ဒီအခန်း(၈)ရဲ့ အောက်မှာပဲ အပိုဒ်အသစ် ထပ်မံဖြည့်စွက်ချက် ဆင်တူကတော့ ရှိပါတယ်။ ဒါကြောင့်မို့လို့ ဒီအပိုဒ်သစ်ထပ်မံဖြည့်စွက်ချက်နဲ့ စပ်လျဉ်းပြီး ပြင်ဆင်ချက်အဆိုတင်သွင်းဖို့အတွက် လှိုင်သာယာမဲဆန္ဒနယ်မှ ဦးဉာဏ်ဝင်းကို ဖိတ်ခေါ် ပါတယ်။</speech>
<speech><mp id="380">ဦးဉာဏ်ဝင်း(လှိုင်သာယာမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယ ဥက္ကဋ္ဌကြီးနဲ့ ပြည်သူ့လွှတ်တော်ကိုယ်စားလှယ်တော်များခင်ဗျား။ ကျွန်တော့်ရဲ့ ဒုတိယပြင်ဆင် ချက်ဖြစ်တဲ့ စာမျက်နှာ ၅ အမှတ်စဉ် ၂၁ အခန်း(၈) ပုဒ်မ ၂၄ အသစ်ဖြည့်စွက်ခြင်းတွင် ဤဥပဒေအရ အရေးယူဆောင်ရွက်မှုများသည် နိုင်ငံသားတိုင်း၏ ဥပဒေနှင့်အညီ လွတ်လပ်စွာ ပြောဆိုထုတ်ဖော် ပြောဆိုခွင့်နှင့် ရေးသားဖြန့်ဝေခွင့်ကို မထိခိုက်စေရဟု ဖြည့်စွက်ပြင်ဆင်ပါတယ်။ အသစ်ဖြည့်စွက် ပြင်ဆင်ရတဲ့ကျိုးကြောင်း ဖော်ပြချက်ကတော့ ဤဥပဒေအရ အရေးယူဆောင်ရွက်မှုများဟာ နိုင်ငံသားတိုင်းရဲ့ လွတ်လပ်စွာ ထုတ်ဖော်ပြောဆိုခြင်း၊ ရေးသားဖြန့်ဝေခြင်းတို့ကို မထိခိုက်စေလိုတဲ့ အတွက် အသစ်ဖြည့်စွက်ရခြင်းဖြစ်ပါတယ်။ ဒီနေရာမှာ လွတ်လပ်စွာဆိုတဲ့ စကားအသုံးအနှုန်း ကို စည်းကမ်းမဲ့ အကန့်အသတ်မဲ့ အခြားသူတစ်ဦးဦးကို ထိခိုက်နစ်နာစေမယ့် လွတ်လပ်ခြင်းမျိုး မဖြစ်ရ လေအောင် ဖွဲ့စည်းပုံခြေခံဥပဒေပုဒ်မ ၃၇၀ နဲ့ ၁၉၉၃ ခုနှစ် ကလေးသူငယ်ဥပဒေပုဒ်မ ၁၅ ပုဒ်မခွဲ(က) တို့တွင် ဥပဒေနှင့်အညီ လွတ်လပ်စွာ ဟုပြဋ္ဌာန်းထားရှိသည့် ရေးထုံးများအရ လွတ်လပ်စွာဟူသော စာသား၏ ရှေ့တွင် ဥပဒေနှင့်အညီဟူသော စာသားကို ထည့်သွင်းပြီး ဥပဒေနှင့်အညီ လွတ်လပ်စွာ ဟု သုံးနှုန်းရခြင်းဖြစ်ပါတယ်။ ကျွန်တော်၏ အသစ် ဖြည့်စွက်ပြင်ဆင်သည့်စာပိုဒ်အား ဖတ်ကြားတင်ပြရလျှင် ဥပဒေအရ အရေးယူ ဆောင်ရွက်မှု များသည် နိုင်ငံသားတိုင်း၏ ဥပဒေနှင့်အညီ လွတ်လပ်စွာ ထုတ်ဖော်ပြောဆိုခွင့်နှင့် ရေးသားခွင့်ဖြန့်ဝေခွင့်ကို မထိခိုက်စေရဟု ဖြစ်ပါတယ်။ ဒါကြောင့်မို့ ကျွန်တော်၏ အသစ်ဖြည့်စွက်ပြင်ဆင်ချက်အား အတည်ပြုပေးနိုင်ပါရန် ဒုတိယဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာဖြင့် တင်ပြအပ်ပါတယ်ခင်ဗျား။ (ဩဘာသံများ)</speech>
<speech type="vicespeaker">ဥပဒေကြမ်းကော်မတီရဲ့ သဘောထားကို ပြောပါခင်ဗျား</speech>
<speech><mp id="305">ဦးခင်မောင်ညို (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး မင့်လာပါလို့ နှုတ်ခွန်းဆက်ဂါရဝပြု အပ်ပါတယ်။ ကျွန်တော်ကတော့ ဥပဒေကြမ်းကော်မတီဝင်ဦးခင်မောင်ညို ဖြစ်ပါတယ်။ ကျွန်တော့်အနေနဲ့ ဥပဒေကြမ်းကော်မတီရဲ့ ကိုယ်စား ကော်မတီရဲ့ သဘောထားအမြင်ကို လွှတ်တော်ကို တင်ပြသွားမှာ ဖြစ်ပါတယ်။ ဥပဒေများကို ရေးဆွဲရာတွင် သတိထား လိုက်နာသင့်သည့် အချက်များထဲမှ အချို့ကို ဖော်ပြရလျှင် ပြဋ္ဌာန်းလိုသော ဥပဒေ၏ ရည်ရွယ်ချက်နှင့် အနှစ်သာရများကို အများပြည်သူလွယ်လင့်တကူဖတ်ရှု နားလည်စေ ရေးအတွက် တိကျပြတ်သားရှင်းလင်းစွာ ရေးသားရန်လိုကြောင်း ရေးသားသော စကားလုံးများ ဖောင်းပွမှုမရှိစေရန် လိုအပ်သကဲ့သို့ ၁၉၇၃ ခုနှစ် စကားရပ်များ အနက်အဓိပ္ပာယ်ဖွင့် ဆိုရေးဥပဒေနှင့်လည်း ကိုက်ညီရန် လိုအပ်ကြောင်း ဥပဒေတွင် ယေဘုယျအားဖြင့် ချွင်းချက် ၁၀ မျိုးရှိသော စကားဆန်သော စာသားများ ပါဝင်ရေးသားမည်ဆိုပါက အထူးသဖြင့် သဘာဝကျကျ နေ့စဉ်သုံး အဓိပ္ပာယ် များကို ခြုံငုံမိအောင် ရေးသားရန် လိုအပ်ကြောင်းနှင့် ရေးဆွဲသည့် ဥပဒေသည် အများနားလည်နိုင်သော ဥပဒေဖြစ်မှသာ လျှင် ထက်မြက်၍ အာနိသင်ရှိသည့် အသက်ဝင်မည်။ Low is a living thing ဟုလည်းကောင်း စသဖြင့် ဖော်ပြထားသည်များကို လေ့လာတွေ့ရှိရပါတယ်။ သို့ပါ၍ ယခု လွှတ်တော်ကိုယ်စားလှယ် တော်ကြီးနှစ်ဦး၏ အသစ်ဖြည့်စွက်အဆိုပြုချက်စာပိုဒ်များမှာ ချွင်းချက်ဆန်သည့် စာသားစကားရပ် များပါဝင် နေကြောင်း တွေ့ရှိရသလို အဆိုပြုချက်ကို ရည်ရွယ်ချက်နှင့် အနှစ်သာရများမှာလည်း တူညီ နေတာကိုလည်း တွေ့ရပါတယ်။ သို့သော်လည်း လွှတ်တော်ကိုယ်စားလှယ်ကြီး ဦးဉာဏ်ဝင်း၏ အဆိုပြု တင်ပြချက်မှာ အထက်တွင် ကျွန်တော်တင်ပြပြီးဖြစ်သည့် ဥပဒေရေးဆွဲရာတွင် သတိထား လိုက်နာသင့်သောဖော်ပြ ချက်များနဲ့ ပိုမိုညီညွှတ်သည့်အပြင် လွှတ်တော်ကိုယ်စားလှယ်တော်ကြီး ဦးကျော်နိုင်ဌေး အဆိုပြု ပါဝင် စေသောအချက်များလည်း ဦးဉာဏ်ဝင်း၏အဆိုပြုချက်ထဲတွင် ခြုံငုံ ပါဝင်နေပြီဖြစ်ပါတယ်။ ဒါ့ကြောင့် ဦးဉာဏ်ဝင်း၏ အဆိုပြုချက်ကိုသာ လွှတ်တော်မှ အတည်ပြု ပေးသင့်ပါကြောင်း ဥပဒေကြမ်း ကော်မတီ၏သဘောထားအမြင်အား လွှတ်တော်ကို လေးစားစွာတင်ပြအပ်ပါတယ်။ (ဩဘာသံများ)</speech>
<speech type="vicespeaker">ပြည်ထောင်စုအဆင့်အဖွဲ့အစည်းဝင်ရဲ့ သဘောထားကိုပြောပါ</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>မူကြမ်းကော်မတီရဲ့ ပြင်ဆင်ချက်ကို လက်ခံနိုင်ပါကြောင်းတင်ပြအပ်ပါတယ်။</speech>
<speech type="vicespeaker">အခန်း (၈) ရဲ့အောက်မှာ အပိုဒ်သစ်ထပ်မံ ဖြည့်စွက်ခြင်းနှင့် စပ်လျဉ်းပြီး မူလပြဋ္ဌာန်းချက်မပါအသစ်ဖြစ်တဲ့အတွက် အသစ်ဖြည့်စွက်တဲ့နေရာမှာလည်း အင်းတော် မဲဆန္ဒနယ်က ဦးကျော်နိုင်ဌေးနှင့် လှိုင်သာယာမဲဆန္ဒနယ်က ဦးဉာဏ်ဝင်း တို့ဖြစ်ပါတယ်။ ဒီနေရာမှာ ဦးကျော်နိုင်ဌေးရဲ့ ဆိုလိုချက်တွေလည်း ဦးဉာဏ်ဝင်းရဲ့ ပြင်ဆင်ချက်ထဲမှာပါတယ်လို့လည်း ဥပဒေကြမ်းကော်မတီက ထောက်ခံသွားပါတယ်။ ဦးကျော်နိုင်ဌေးအနေနဲ့များ ဘာများထပ်ပြောလိုပါ သလဲခင်ဗျား</speech>
<speech><mp id="230">ဦးကျော်နိုင်ဌေး(အင်းတော်မဲဆန္ဒနယ်)</mp>ဒုတိယဥက္ကဋ္ဌကြီးနှင့် ကိုယ်စားလှယ်များ ခင်ဗျား။ ကျွန်တော်က တင်ပြချင်တဲ့ဆန္ဒနဲ့ တင်ပြတာဖြစ်ပါတယ်။ ကျွန်တော့် တင်ပြချက် များကလည်းပဲ ငါတင်ပြတာအမှန်၊ ငါ့ဟာအမှန်လို့လည်း ဒီနေ့ကျွန်တော်တို့ဆွေးနွေးလိုက်တဲ့ အခါကျ တော့ကျွန်တော်တို့ ဝန်ကြီးကုလည်း ကျွန်တော်လေးစားပါတယ်။ လေးစားတဲ့ အကြောင်းက ဒီနေ့ဒီဥပဒေထဲမှာ တရားမဝင်ထုတ်ဝေစာလို့သတ်မှတ်မယ့် Invdlid Publication ဆိုတာပါပါတယ်။ ဒါအမျှော်အမြင်ကြီးမားတဲ့ ပြဋ္ဌာန်းဖို့ရာလိုအပ်တဲ့ဥပဒေကို ဝန်ကြီးဌာနကတင်ပြခဲ့ တာဖြစ်ပါတယ်။ ဒါကြောင့် အဲ့လိုတင်ပြခဲ့တဲ့ ဒီနေ့အချိန်အခါနဲ့လည်း အလွန်ကိုဆီလျော်နေတဲ့ဥပဒေ မြန်ဆုံးကို ဒီဥပဒေအတည်ဖြစ်ဖို့လိုတဲ့အချိန်ကာလဖြစ်ပါတယ်။ ဒါကြောင့် ဝန်ကြီးကို ကျွန်တော့်ရဲ့ လေးစားသမှု၊ ကြည်ညိုမှုနှင့် တစ်ခါဥပဒေကြမ်းကော်မတီကလည်းပဲ ကြိုးစားပမ်းစားနဲ့ ဆောင်ရွက် ရတာဖြစ်ပါတယ်။ ဒါကြောင့် လေးစားကြည်ညိုသောအားဖြင့် ဝမ်းမြောက်ဝမ်းသာ ကျွန်တော်တင်ပြတဲ့ အဆိုကို ကျွန်တော်ပြန်ရုပ်လိုက်ပါတယ်ခင်ဗျား။ (ဩဘာသံများ)</speech>
<speech type="vicespeaker">ဦးကျော်နိုင်ဌေးကို ကျေးဇူးတင်ပါတယ်။ ဒါကြောင့်အားဖြင့် ဝမ်းမြောက်ဝမ်းသာအ န်တော်ပြန်ရုပ်လိုက်ပါတယ်။</speech>
<speech><mp id="230">ဦးကျော်နိုင်ဌေး(အင်းတော်မဲဆန္ဒနယ်)</mp>ဆောင်ရွက်ရတာဖြစ်ပါတယ်။ ဒါကြောင့် ကျွန်တော်အနေနဲ့ စကားလည်းနည်းနည်းရှည်သွားပါတယ်။ ကျွန်တော်လေးစား ကြည်ညို သောအားဖြင့် ဝမ်းမြောက်ဝမ်းသာ ကျွန်တော် တင်ပြတဲ့အဆိုကို ပြန်ရုပ်လိုက်ပါ တယ်ခင်ဗျား။ (ဩဘာသံများ)</speech>
<speech type="vicespeaker">ဦးကျော်နိုင်ဌေးကို ကျေးဇူးတင်ပါတယ်။ ဒါကြောင့် ဘာမှ တွေးတောစဉ်းစားမဲခွဲနေစရာမလိုဘဲနဲ့ ကျွန်တော်တို့ ဦးဉာဏ်ဝင်း၊ လှိုင်သာယာမဲဆန္ဒနယ်က တင်သွင်းတဲ့ အသစ်ဖြည့်စွက်ချက်အဆိုကို လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူရှိပါသလားခင်ဗျား။ သဘောမတူတဲ့သူ မရှိတဲ့အတွက် လှိုင်သာယာမဲဆန္ဒနယ်မှ ဦးဉာဏ်ဝင်းတင်သွင်းတဲ့ အသစ်ဖြည့်စွက်ချက်ကို ဤဥပဒေကြမ်း၏ အစိတ်အပိုင်းဖြစ်ကြောင်းကြေညာပါတယ်။ (ဩဘာသံများ)</speech>
<speech type="vicespeaker">အခုအခန်း ၈ ရဲ့အောက်မှာပဲ အပိုဒ် ၁ ထပ်မံဖြည့်စ���က်ခြင်းနှင့် စပ်လျဉ်းပြီး ပြင်ဆင်ချက်အဆိုတင်သွင်းဖို့အတွက် သင်္ဃန်းကျွန်းမဲဆန္ဒနယ်မှ ဦးသိန်းညွန့်အား ဖိတ်ခေါ်ပါတယ်</speech>
<speech><mp id="381">ဦးသိန်းညွန့်(သင်္ဃန်းကျွန်းမဲဆန္ဒနယ်)</mp>လေးစားရပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော် ဒီပြင်ဆင်ချက်ကို တင်သွင်းရတဲ့ အချက်ကတော့ နံပါတ် (၁) ကတော့ ယနေ့နိုင်ငံတော်သမ္မတ၊ လွှတ်တော် ဥက္ကဋ္ဌများက သတင်းမီဒီယာများကို စတုတ္ထမဏ္ဍိုင်သို့ မူဝါဒထဲမှာထည့် သွင်းပြောပါတယ်။ သို့သော် ဖွဲ့စည်းပုံအခြေခံဥပဒေရော ဘယ်ဥပဒေမှာမှ သတင်းမီဒီယာများ သည် စတုတ္ထမဏ္ဍိုင် ဖြစ်တယ်ဆိုတဲ့ ဥပဒေပြဋ္ဌာန်းချက်မရှိဘူး။ ဒါကြောင့်သတင်းမီဒီယာတွေ ကို ဥပဒေပြဋ္ဌာန်းချက် စတုတ္ထမဏ္ဍိုင်အဖြစ် အသိအမှတ်ပြုဖို့ ဒီအပိုဒ်ကို ထည့်သွင်းခြင်း ဖြစ်ပါတယ်။ နောက် ဒုတိယ တစ်ကြောင်းကတော့ ကျွန်တော်တို့ ပြည်ထောင်စုဝန်ကြီးနှင့် ကျွန်တော်တို့အားလုံးပေါ့ မီဒီယာသမား တွေပြောကြတဲ့အခါမှာ ကျွန်တော်ဒီဥပဒေကို နိုင်ငံတကာစံနှုန်း၊ ပြည်တွင်းစံနှုန်းတွေ နှစ်ခုပေါင်းစပ် ပြီးတော့ သတင်းလွတ်လပ်ခွင့်စံနှုန်း ကိုလည်း ကျွန်တော်တို့အကာအကွယ်ပေးစေချင်ပါတယ်။ အဲ့ဒီအချက်များကြောင့် ဒီပြင်ဆင်ချက်ကို ကျွန်တော်တင်သွင်းရခြင်းဖြစ်တဲ့အတွက် ဒီပြင်ဆင်ချက်ကို လွှတ်တော်က လက်ခံပေးဖို့ တင်ပြပါတယ်။</speech>
<speech type="vicespeaker">ဥပဒေကြမ်းကော်မတီရဲ့ သဘောထားကိုပြောပါ</speech>
<speech>ပဒေကြမ်းကော်မတီ။ ။လေးစားအပ်ပါသော ပြည်သူ့လွှတ်တော်ဒုတိယ ဥက္ကဋ္ဌ ကြီးနှင့် ပြည်သူ့လွှတ်တော်ကိုယ်စားလှယ်များ၊ ပည်ထောင်စုဝန်ကြီး၊ ဖိတ်ကြားထားသော ဧည့်သည် များအားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်သူ့လွှတ်တော် ဥပဒေကြမ်းကော်မတီ အဖွဲ့ဝင် ဦးစတီဖန်ဖြစ်ပါတယ်။ ကျွန်တော့်အနေနဲ့ ပြည်သူ့လွှတ်တော် ဥပဒေကြမ်းကော်မတီရဲ့ ကိုယ်စား ပုံနှိပ်ခြင်းနှင့်ထုတ်ဝေခြင်းလုပ်ငန်း ဥပဒေကြမ်းနှင့်စပ်လျဉ်းပြီး အစဉ် ၂၃ အခန်း (၈) အောက်မှာ အသစ်ဖြည့်စွက်ခြင်းနှင့် ပတ်သက်ပြီးတော့ ဥပဒေကြမ်းကော်မတီရဲ့ ကိုယ်စား ရှင်းလင်းတင်ပြမှာဖြစ်ပါတယ်။ စတုတ္ထမဏ္ဍိုင်ဖြစ်တဲ့ သတင်းမီဒီယာများ၏ ဥပဒေနှင့် အညီ လွတ်လပ်စွာထင်မြင်ယူဆပိုင်ခွင့်၊ ထုတ်ဖော်ပိုင်ခွင့် အခွင့်အရေးကို မထိခိုက်စေရဆိုတဲ့ ပြင်ဆင်ချက်၊ ဖြည့်စွက်ချက်နှင့် ပတ်သက်ပြီး ကျွန်တော် ၂ ပိုင်းခွဲပြီးတင်ပြလိုပါတယ်ခင်ဗျား။ ပထမပိုင်းကတော့ စတုတ္ထမဏ္ဍိုင် ဖြစ်တဲ့ သတင်းမီဒီယာဆိုတဲ့အပိုင်းဖြစ်ပါတယ်။ စတုတ္ထမဏ္ဍိုင်ဖြစ်သော သတင်း မီဒီယာဆိုတဲ့ စကားရပ်ကို ဥပဒေအဖြစ်ရေးသားထည့်သွင်းမယ့်အချက်ကို စဉ်းစားရမှာဖြစ်ပါတယ်။ ကျွန်တော်တို့ ကြည့်မယ်ဆိုလို့ရှိရင် ပထမမဏ္ဍိုင်၊ ဒုတိယမဏ္ဍိုင်၊ တတိယမဏ္ဍိုင်ဆိုပြီးတော့ ကျွန်တော့် တို့အနေနဲ့ လေ့လာကြည့်တဲ့အခါမှာ မည်သည့်ဖွဲ့စည်းပုံအခြေခံဥပဒေမှာပဲဖြစ်ဖြစ် တည်ဆဲဥပဒေ တစ်ခုခုမှာပဲဖြစ်ဖြစ် ဖော်ပြထားတာမရှိတာကို ကျွန်တော်တို့တွေ့ရပါတယ်။ ဒါကြောင့် စတုတ္ထ မဏ္ဍိုင်လို့ ဒီဥပဒေမှာဖော်ပြမယ်ဆိုလို့ရှိရင် သီးခြားကြီးထွက်ပေါ်လာ သလိုဖြစ်ပေါ် နိုင်ပါတယ် ခင်ဗျား။ ဖွဲ့စည်းပုံအခြေခံဥပဒေပုဒ်မ ၁၁ (က)မှာကြည့်မယ် ဆိုလို့ရှိရင် နိုင်ငံတော်ရဲ့ အချုပ်အခြာ အာဏာ ခက်မသုံးဖြာဖြစ်တဲ့ ဥပဒေပြုရေးအာဏာ၊ အုပ်ချုပ်ရေးအာဏာ၊ တရားစီရင်ရေးအာဏာ ဆိုပြီးတော့ ဖော်ပြထားတာရှိပြီးတော့ တတ်နိုင်သမျှ ပိုင်းခြားသုံးစွဲတယ်။ အချင်းချင်းအပြန်အလှန် ထိန်းကျောင်းတယ်ဆိုပြီးတော့ဖော်ပြရေးသားထားတာတွေ့ရပါတယ်။ ဥပဒေပြုရေးမှာ ပထမမဏ္ဍိုင် ဖြစ်သော ဥပဒေပြုရေးတို့၊ ဒုတိယမဏ္ဍိုင်ဖြစ်သော အုပ်ချုပ်ရေး၊ တတိယမဏ္ဍိုင်ဖြစ်သော တရားစီရင် ရေးစသည်ဖြင့် ရေးသားထားခြင်းမရှိကြောင်းကိုတွေ့ရပါတယ်။ ဥပဒေမှာထည့်သွင်းရေးသား မယ့် စကားရပ်ဟာ ပြဋ္ဌာန်းအတည်ပြုပြီးတဲ့ဥပဒေမှာပါရတဲ့ စကားလုံးဖြစ်ရပါမယ်။ ဒီအပြင် ဥပဒေအရ အသိအမှတ်ပြုတဲ့ စကားရပ်၊ စကားလုံးတွေဖြစ်ရပါမယ်။ ဒါကြောင့်မို့လို့ စတုတ္ထမဏ္ဍိုင်ဖြစ်သော သတင်းမီဒီယာဆိုတာကို ပြင်ပမှာပြောဆိုနေကြပေမယ့် ဖွဲ့စည်းပုံအခြေခံဥပဒေနဲ့ တည်ဆဲအခြား ဥပဒေများမှာ ရေးသားထားခြင်းမရှိသလို ဥပဒေအရ သတ်မှတ်ထားခြင်းလည်းမရှိပါဘူး။ ဆိုလိုတာကတော့ ရှင်းလိုတာကတော့ ပုံနှိပ်ခြင်းနှင့် ထုတ်ဝေခြင်းဥပဒေကြမ်းမှာ သတင်းမီဒီယာသည် စတုတ္ထ မဏ္ဍိုင်ဖြစ်နေလား။ သို့မဟုတ် စတုတ္ထမဏ္ဍိုင်သည် ဥပဒေမှာထည့်ရေးဖို့လားဆိုတာကို ကွဲကွဲပြားပြားသိစေချင်လို့ ရှင်းလင်း တင်ပြရခြင်းဖြစ်ပါတယ်။ ကြည့်မယ်ဆိုလို့ရှိရင် စတုတ္ထမဏ္ဍိုင်ဖြစ် သောဆိုတဲ့စကားရပ်ဟာ ဖွဲ့စည်းပုံအခြေခံဥပဒေမှာရော အခြားတည်ဆဲဥပဒေတစ်ခုခုမှာရောမပါတဲ့ အတွက် ထည့်ရန်မလိုအပ်ဘဲ သတင်းမီဒီယာဆိုရင် ပြည့်စုံလုံလောက်တယ်ဆိုတာကို ကျွန်တော်တင်ပြ ရှင်းလင်းလိုပါတယ်။ ဒုတိယအပိုဒ်ဖြစ်တဲ့ သတင်းမီဒီယာများရဲ့ ဥပဒေနှင့်အညီလွတ်လပ်စွာ ထင်မြင် ယူဆပိုင်ခွင့်၊ ထုတ်ဖော်ပိုင်ခွင့် အခွင့်အရေးကိုမထိခိုက်စေရေးဆိုတဲ့အပိုဒ်နှင့် ပတ်သက်ရင် စောစော ကပဲအတည်ပြုပြီးဖြစ်တဲ့ အမှတ်စဉ် ၂၁ အခန်း(၈) အသစ်ဖြည့်စွက် ခြင်းမှာ ဦးဉာဏ်ဝင်းရဲ့ ကျွန်တော်တို့အားလုံး ထောက်ခံပြီးဖြစ်တဲ့ ဤဥပဒေအရ အရေးယူဆောင်ရွက်မှုများသည် နိုင်ငံသား တိုင်း၏ ဥပဒေနှင့်အညီလွတ်လပ်စွာ ထုတ်ဖော်ပြောဆိုခွင့်နှင့်ရေးသားဖြန့်ဝေခွင့်ကို မထိခိုက်စေရဆိုတဲ့ စကားလုံးထဲမှာ ပြည့်စုံစွာပါဝင်ပြီး ဖြစ်ပါတယ်။ ဒါကြောင့်မို့လို့ သတင်းမီဒီယာများရဲ့ ဥပဒေနှင့် အညီ လွတ်လပ်စွာ ထင်မြင်ယူဆပိုင်ခွင့်၊ ထုတ်ဖော်ခွင့် အခွင့်အရေးကို မထိခိုက်စေရဆိုတဲ့ စကားဟာ စောစောက အတည်ပြုပြီးဖြစ်တဲ့ စာမျက်နှာ ၅ အမှတ်စဉ် ၂၁ မှာပါတဲ့ ဤဥပဒေအရ အရေးယူ ဆောင်ရွက်မှုများသည် နိုင်ငံသားတိုင်း၏ ဥပဒေနှင့်အညီ လွတ်လပ်စွာ ထုတ်ဖော် ပြောဆိုခွင့်နှင့် ရေးသားဖြန့်ဝေခွင့်ကို မထိခိုက်စေရဆိုတဲ့ ဦးဉာဏ်ဝင်း၊ လှိုင်သာယာမဲဆန္ဒနယ် ရဲ့ အတည်ပြုချက် ဟာပိုမိုကျယ်ပြန့်ပြီး နိုင်ငံသားအားလုံးနဲ့လည်း သက်ဆိုင်ပြီးဖြစ်ပါတယ်။ ဒါကြောင့်မို့လို့ သတင်း မီဒီယာများလည်း အဲဒီအချက်ထဲမှာ အားလုံးပါဝင်ပြီးဖြစ်ပါတယ်။ ဒါကြောင့်မို့လို့ သင်္ဃန်းကျွန်း မဲဆန္ဒနယ်မှ ဦးသိန်းညွန့်ရဲ့ ပြင်ဆင်အဆိုပြုချက်ကို ဥပဒေကြမ်းကော်မတီအနေနဲ့ လက်မခံနိုင်ပါ ကြောင်း ပြည်သူ့လွှတ်တော်ဥပဒေကြမ်း ကော်မတီရဲ့ ကိုယ်စား လေးစားစွာရှင်းလင်းတင်ပြအပ်ပါတယ် ခင်ဗျား။ (ဩဘာသံများ)</speech>
<speech type="vicespeaker">ပြည်ထောင်စုအဖွဲ့အစည်းဝင်ရဲ့ သဘောထားကိုပြောပါ</speech>
<speech><agency id="88">ဦးအောင်ကြည်(ပြည်ထောင်စုဝန်ကြီး၊ ပြန်ကြားရေးဝန်ကြီးဌာန)</agency>ဥပဒေကြမ်းကော်မတီရဲ့ သဘောထားကိုလက်ခံနိုင်ပါကြောင်း တင်ပြအပ်ပါတယ်။</speech>
<speech type="vicespeaker">အဆိုရှင် ဦးသိန်းညွန့်ရဲ့ သဘောထားကို ပြန်လည်သိလိုပါ တယ်</speech>
<speech><mp id="381">ဦးသိန်းညွန့်(သင်္ဃန်းကျွန်းမဲဆန္ဒနယ်)</mp>အခုလွှတ်တော်ရဲ့ အချိန်ကို ထည့်တွက် ပြီးတော့ နောင်လည်း စာနယ်ဇင်းဥပဒေတွေလာပါဦးမယ်။ အဲဒါကြောင့် အခု ကျွန်တော့်ပြင်ဆင်ချက်ကို နောင်လာမယ့် ဥပဒေတွေအတွက် ကြို တင်လမ်းခင်းပေးတဲ့ သဘောပဲ မှတ်ယူပြီးတော့ ဒါကျွန်တော်ရဲ့ ပြင်ဆင်ချက်ကို လောလောဆယ် ကျွန်တော်ပြန်ရုပ်သိမ်းပေးပါမယ်။ (ဩဘာသံများ)</speech>
<speech type="vicespeaker">အဆိုရှင်က တင်သွင်းထားတဲ့အဆိုကို ပြန်လည်ရုပ်သိမ်းသွားပြီဖြစ်တဲ့ အတွက် အခုတင်သွင်းထားတဲ့ အခန်း(၈)ရဲ့ အောက်မှာ အပိုဒ်(၁) ထပ်မံဖြည့်စွက်ခြင်းကို ဤဥပဒေကြမ်း၏ အစိတ်အပိုင်းအဖြစ် အတည်မပြုတော့ကြောင်း ကြေညာပါတယ်။ (ဩဘာသံများ)</speech>
<speech type="vicespeaker">ပြန်ကြားရေးဝန်ကြီးဌာနက တင်သွင်းတဲ့ ပုံနှိပ်ခြင်းနှင့် ထုတ်ဝေခြင်း လုပ်ငန်းဥပဒေကြမ်းကို ဥပဒေကြမ်းကော်မတီ၊ အားကစား၊ ယဉ်ကျေးမှုနှင့် ပြည်သူ့ဆက်ဆံရေး ဖွံ့ဖြိုး တိုးတက်မှုကော်မတီနှင့် လွှတ်တော်ကိုယ်စားလှယ်များက ပြင်ဆင်ချက်အဆိုတင်သွင်းခြင်း၊ ဆွေးနွေး ဆုံးဖြတ်ခြင်းများ ပြုလုပ်ခဲ့ကြပြီးဖြစ်ပါတယ်။ ဒီလိုဆောင်ရွက်တဲ့နေရာမှာ လွှတ်တော်ရဲ့ ပြင်ဆင် အတည်ပြုချက်များကြောင့် ပြောင်းလဲ သွားတဲ့ အပိုဒ်၊ အပိုဒ်ခွဲ၊ အမှတ်စဉ်များကိုလည်း တစ်ပါတည်း အတည်ပြုချက်ရယူမှာ ဖြစ်ပါတယ်။ ဒါကြောင့် ပုံနှိပ်ခြင်းနှင့်ထုတ်ဝေခြင်းလုပ်ငန်းဥပဒေကြမ်း တစ်ရပ်လုံးကို ပြင်ဆင်ထားတဲ့ အပိုဒ်၊ အပိုဒ်ခွဲအတိုင်း အတည်ပြုရန် လွှတ်တော်က သဘောတူပါ သလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိ တဲ့အတွက် ပြန်ကြားရေးဝန်ကြီးဌာနက တင်သွင်းတဲ့ ပုံနှိပ်ခြင်းနှင့်ထုတ်ဝေခြင်း လုပ်ငန်းဥပဒေကြမ်း တစ်ရပ်လုံးကို ပြင်ဆင်ထားတဲ့အပိုဒ်၊ အပိုဒ်ခွဲအတိုင်း အတည်ပြုကြောင်း ကြေညာပါတယ်။ (ဩဘာသံများ)</speech>
<speech type="vicespeaker">လွှတ်တော်ကိုယ်စားလှယ်ကြီးများခင်ဗျား။ ကျွန်တော်တို့ ကော်မတီ အသီးသီး နေ့လယ်ပိုင်းမှာ အစည်းအဝေးများ ဆောင်ရွက်စရာကိစ္စရပ်များကို ဆောင်ရွက်နိုင်ရန် အတွက် တတ်နိုင်သမျှ နံနက်ပိုင်းမှာပဲ ဒီလွှတ်တော်အစည်းအဝေးကြီးကို ကျင်းပလျက်ရှိပါတယ်။ အခု ဒီနေ့လည်းပဲ လွှတ်တော်အစည်းအဝေးကြီးပြီးသွားတဲ့အခါမှာ မိမိတို့ရဲ့ သက်ဆိုင်ရာကော်မတီ ဥက္ကဋ္ဌများ မိမိတို့ရဲ့ တာဝန်အသီးသီး အခြားလုပ်ငန်းရပ်များဆောင်ရွက်နေတဲ့အချိန်အခါမှာ ကျန်ရှိတဲ့ ကော်မတီဝင်များနှင့် ကော်မတီအသီးသီးက အတွင်းရေးမှူးများက မိမိတို့ရဲ့ လုပ်ဆောင် စရာရှိတဲ့ သက်ဆိုင်ရာကော်မတီအစည်းအဝေး တွေ့ဆုံစရာကိစ္စအရပ်ရပ်အဝဝကို မိမိတို့အစီ အစဉ်ဖြင့် ဆက်လက်ဆောင်ရွက် သွားကြ စေလိုပါတယ်။ ဒါလေးကို အသိပေးပြောကြားပါတယ်</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး သတ္တမနေ့ ရပ်နားကြောင်းနှင့် အစည်းအဝေး အဋ္ဌမနေ့ ကျင်းပမည့်နေ့ရက်နှင့် အချိန်ကို ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်တော်ကြီးများခင်ဗျား။ ပထမအကြိမ် ပြည်သူ့ လွှတ်တော် သတ္တမပုံမှန်အစည်းအဝေးရဲ့ သတ္တမနေ့ကိုရပ်နားပါမယ်။ ပထမအကြိမ် ပြည်သူ့ လွှတ်တော် သတ္တမပုံမှန်အစည်းအဝေးရဲ့ အဋ္ဌမနေ့ကို ၂၀၁၃ ခုနှစ်၊ ဇူလိုင်လ ၅ ရက် (သောကြာနေ့) နံနက် ၁၀းဝဝ နာရီအချိန်မှာဆက်လက်ကျင်းပမှာဖြစ်ကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>ပထမအကြိမ် ပြည်သူ့လွှတ်တော် သတ္တမပုံမှန်အစည်းအဝေး သတ္တမနေ့ကို အချိန်နာရီတွင် ရပ်နားပါသည်။</p>
</postface>
</transcript>
</doc>
