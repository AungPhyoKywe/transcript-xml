<doc>
<docinfo>
<docno>01-03-16.xml</docno>
<pdf>01-03-16.pdf</pdf>

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၆) ရက်မြောက်နေ့မှတ်တမ်း</title>
<date value='19-03-2012'>၁၃၇၃ ခုနှစ်၊ တပေါင်းလပြည့်ကျော် ၁၂ ရက် (၂၀၁၂ ခုနှစ်၊ မတ်လ ၁၉ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး(၁၆)ရက်မြောက်နေ့ကို မွန်းလွဲ ၁၄၃၀ နာရီအချိန်၌စတင်ကျင်းပပါသည်။ ပြည်သူ့လွှတ်တော်ဥက္ကဋ္ဌအဖြစ် သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ်ဦးခင်မောင်ဦး၊ ညွှန်ကြားရေးမှူး၊ လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဖိတ်ကြားထားသော ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာ နိုင်ငံတော် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေးရဲ့ (၁၆) ရက်မြောက်နေ့ အစီ အစဉ်စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့်စတင်ကျင်းပကြောင်း ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၆) ရက်မြောက်နေ့မှာ ပြည်သူ့လွှတ်တော် ကိုယ်စားလှယ်များ စိစစ်ရေးကော်မတီရုံတင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော်ကိုယ်စားလှယ် ၃၉၄ ဦးရှိတဲ့အနက် ၃၃၁ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရုံ ၈၄.၀၁ ရာခိုင်နှုန်းရှိတဲ့အတွက် အစည်းအဝေးအထမြောက်ကြောင်းနှင့် စတင်ကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစည်းအဝေးအစီအစဉ်များကို ကြို တင်ဖြန့်ဝေထားတဲ့အတိုင်း ဆောင်ရွက် သွားပါမယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခုအစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များ အတွက် ခွင့်ပန်ကြားရန် ဖြစ်ပါတယ်</speech>
<speech><mp id="uam">ဦးအေးမြင့်(အတွင်းရေးမှူး၊ ပြည်သူ့လွှတ်တော်ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၆) ရက်မြောက်နေ့ ၁၉-၃-၂၀၁၂ ရက်နေ့တွင် အစည်းအဝေး မတက်ရောက်နိုင်သဖြင့် ခွင့်တိုင်ကြားသော လွှတ်တော်ကိုယ်စားလှယ်များရဲ့စာရင်းကို လွှတ်တော် ကိုယ်စားလှယ်များစိစစ်ရေးကော်မတီဥက္ကဋ ဌကိုယ်စား ကျွန်တော် ဦးအေးမြင့်က စုစည်းတင်ပြသွားမှာ ဖြစ်ပါတယ်။ ယနေ့ခွင့်တိုင်ကြားသူ ၄၃ ဦး ရှိပြီး အောက်ပါအတိုင်းဖြစ်ပါတယ်။ (၁) ခန္တီးမဲဆန္ဒနယ်မှ ဦးလှထွန်း (၂) မတ္တရာမဲဆန္ဒနယ်မှ ဦးပြည့်မောင် (၃) ကျောင်းကုန်းမဲဆန္ဒနယ်မှ ဦးသိန်းထွန်း (၄) ငပုတောမဲဆန္ဒနယ်မှ ဒေါ်ခင်သန်းမြင့် (၅) မိုင်းဖြတ်မဲဆန္ဒနယ်မှ ဦးစိုင်းကျောက်(၆) လမ်းမတော်မဲဆန္ဒနယ်မှ ဦးခင်မောင်ဝင်း တို့ သည် ယနေ့ ကျင်းပပြုလုပ်သော ပြည်သူ့လွှတ်တော် အစည်းအဝေး အား ခွင့် ၁ ရက်အဖြစ်လည်းကောင်း၊ (၇) မင်းလှမဲဆန္ဒနယ်မှ ဦးဝင်းတင် (၈) တောင်သာမဲဆန္ဒနယ်မှ ဦးအောင်သောင်း (၉) ဂွမဲဆန္ဒနယ်မှ ဦးကြည်သာ (၁၀) သာပေါင်းမဲဆန္ဒနယ်မှ ဦးဝင်းသန်း (၁၁) မလှိုင်မဲဆန္ဒနယ်မှ ဦးအေးမောက် (၁၂) ညောင်တုန်းမဲဆန္ဒနယ်မှ ဦးအောင်မြသန်း (၁၃) မူဆယ်မဲဆန္ဒနယ်မှ ဦးစိုင်းဘိုးအောင်တို့သည် ၁၉-၃-၂၀၁၂ ရက်နေ့မှ ၂၀-၃-၂၀၁၂ ရက်နေ့ထိ ခွင့် ၂ ရက် အဖြစ်လည်းကောင်း၊ (၁၄) မင်္ဂလာဒုံမဲဆန္ဒနယ်မှ ဦးတင်မောင်ဝင်း (၁၅) ခရမ်းမဲဆန္ဒနယ်မှ ဦးမောင်မောင်သိမ်းတို့ သည် ၁၉-၃-၂၀၁၂ ရက်နေ့မှ ၂၁-၃-၂၀၁၂ ရက်နေ့ထိ ခွင့် ၃ ရက် အဖြစ်လည်းကောင်း၊ (၁၆) ကျိုက်လတ်မဲဆန္ဒနယ်မှ ဦးသန်းဝင်း (၁၇) မိုးညှင်းမဲဆန္ဒနယ်မှ ဦးကျော်စိုးလေး (၁၈) မိုင်းရယ်မဲဆန္ဒနယ်မှ ဦးစိုင်းသီဟကျော် (၁၉) တောင်ဥက္ကလာပမဲဆန္ဒနယ်မှ ဦးအောင်သိန်းလင်း (၂၀) သန်လျင်မဲဆန္ဒနယ်မှ ဦးလွင်ဦး (၂၁) တန့်ယန်းမဲဆန္ဒနယ်မှ ဦးစိုင်းထွန်းဝင်း (၂၂) ရေကြည်မဲဆန္ဒနယ်မှ ဦးမောင်မောင်တင် (၂၃) ဆီဆိုင်မဲဆန္ဒနယ်မှ ဦးဝင်းကို (၂၄) ပင်လောင်းမဲဆန္ဒနယ်မှ ဦးခွန်မောင်သောင်း (၂၅) တပ်မတော်သားကိုယ်စားလှယ် ဗိုလ်မှူးဝင်းမိုးခိုင် (၂၆) တပ်မတော်သားကိုယ်စားလှယ် ဗိုလ်မှူးခင်ဇော်မိုး (၂၇) တပ်မတော်သားကိုယ်စားလှယ် ဗိုလ်မှူးကျော်လင်း (၂၈) ဖျာပုံမဲဆန္ဒနယ်မှ ဦးစိုးနိုင်(၂၉) ချမ်းအေးသာစံမဲဆန္ဒနယ်မှ ဒေါက်တာကျော်မြင့် (၃၀) ပင်လည်ဘူးမဲဆန္ဒနယ်မှ ဦးဝင်းသိန်း (၃၁) ဗဟန်းမဲဆန္ဒနယ်မှ ဒေါက်တာမောင်မောင်ဝင့် (၃၂) ဖယ်ခုံမဲဆန္ဒနယ်မှ ဦးဖရန်စစ္စကို (၃၃) တောင်ကြီးမဲဆန္ဒနယ်မှ ဦးစံလင်း (၃၄) ဇလွန်မဲဆန္ဒနယ်မှ ဦးတင်ထွတ် (၃၅) ကျွန်းလှမဲဆန္ဒနယ်မှ ဦးကျော်ညွန့် (၃၆) တန့်ဆည်မဲဆန္ဒနယ်မှ ဦးတင်မြင့် (၃၇) ဗန်းမောက်မဲဆန္ဒနယ်မှ ဦးကျော်သန်း (၃၈) ရေဦးမဲဆန္ဒနယ်မှ ဦးအောင်ကျော်ဦး (၃၉) ဝက်လက်မဲဆန္ဒနယ်မှ သူရဦးအေးမြင့် (၄၀) ဝန်းသိုမဲဆန္ဒနယ်မှ ဦးစိုးပိုင် (၄၁) နန်းယွန်းမဲဆန္ဒနယ်မှ ဦးဇင်းဝမ် (၄၂) ထားဝယ်မဲဆန္ဒနယ်မှ ဦးကြည်မင်း (၄၃) တောင်တွင်းကြီးမဲဆန္ဒနယ်မှ ဦးသန်းဝင်းတို့ သည် ၁၉-၃-၂၀၁၂ ရက်နေ့မှ အစည်းအဝေးပြီးဆုံးသည်အထိလည်းကောင်း တင်ပြလာပါတယ်။ အထက်ပါတင်ပြခဲ့သော ကိုယ်စားလှယ်များရဲ့ ခွင့်တင်ပြချက်များအား ခွင့်ပြု ပေးပါရန် လေးစားစွာတင်ပြအပ်ပါတယ်။</speech>
<speech type="speaker">ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကိုမှတ်တမ်းတင်ခြင်း</title>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၃၉၄ ဦး၊ ယခင်က ခွင့်ပန်ကြား၍ ခွင့်ပြု ထားသူ ၂၀ ဦး၊ ယနေ့ခွင့်ပြု ထားသူ ၄၃ ဦးဖြစ်၍ လွှတ်တော်ကခွင့်ပြု ထားသူစုစုပေါင်း ၆၃ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို လွှတ်တော်ရုံအတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေတင်ပြချက်ကို လွှတ်တော်က အတည်ပြု ပါသလားခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်ကအတည်ပြုတဲ့အတွက် လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို လွှတ်တော်ကအတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<section value="bill"><bill>
<title>အမျိုးသားလွှတ်တော်မှ အတည်ပြုချက်ဖြင့်ပေးပို့သော အမျိုးသားလွှတ်တော်ဆိုင်ရာ ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီဥက္ကဋ္ဌက ဥပဒေကြမ်းကော်မတီ၏ အစီရင်ခံစာတင်သွင်းခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်မှာ စတင် တင်သွင်းပြီး အတည်ပြုချက်ဖြင့်ပေးပို့ခဲ့တဲ့ အမျိုးသားလွှတ်တော်ဆိုင်ရာဥပဒေကြမ်းကို လက်ခံ ရရှိကြောင်း ၁၆-၃-၂၀၁၂ ရက်နေ့မှာ လွှတ်တော်သို့ တင်ပြခဲ့ပြီး ကိုယ်စားလှယ်များထံသို့ ဥပဒေကြမ်း မိတ္တူများကိုလည်း တစ်ပါတည်းဖြန့်ဝေထားပြီးဖြစ်ပါတယ်။ ဒီဥပဒေကြမ်းနှင့်စပ်လျဉ်းပြီး အစီရင်ခံစာ တင်သွင်းရန် ဥပဒေကြမ်းကော်မတီဥက္ကဋ္ဌအား ဖတ်ခေါ်ပါတယ်</speech>
<speech><mp id="445">ဦးတီခွန်မြတ်(ဥက္ကဋ္ဌ၊ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားတဲ့ ဧည့်သည်တော်ကြီးများ မင်္ဂလာ အပေါင်းနှင့် ပြည့်စုံကြပါစေလို့ ဂါရဝပြုနှုတ်ခွန်းဆက်သအပ်ပါတယ်ခင်ဗျား။ ၂၀၁၂ ခုနှစ် အမျိုးသားလွှတ်တော်ဆိုင်ရာဥပဒေကြမ်းနှင့် စပ်လျဉ်းပြီး ပြည်သူ့လွှတ်တော်ဥပဒေကြမ်းကော်မတီ၏ စိစစ်တွေ့ရှိချက်များကို ဥပဒေကြမ်းကော်မတီကိုယ်စား ဖတ်ကြားတင်သွင်းသွားမှာဖြစ်ပါတယ်၁။ အမျိုးသားလွှတ်တော်ကိုယ်စားလှယ် ဦးတင်ယု၊ ရန်ကုန်တိုင်းဒေသကြီး မဲဆန္ဒနယ် အမှတ်(၁၁) ကပေးပို့သည့် ၂၀၁၂ ခုနှစ် အမျိုးသားလွှတ်တော်ဆိုင်ရာဥပဒေကြမ်းကို အမျိုးသားလွှတ်တော်၌ စတင်ဆွေးနွေးခဲ့ပြီး ပြင်ဆင်ချက်များဖြင့် အတည်ပြု၍ ပြည်သူ့လွှတ်တော်၌ ဆွေးနွေးရန် ရည်ညွှန်း ပါစာဖြင့် ပေးပို့ခဲ့ပါသည်။ ။၂။ ၂၀၁၂ ခုနှစ် အမျိုးသားလွှတ်တော်ဆိုင်ရာဥပဒေကြမ်းတွင် အခန်းပေါင်း ၁၃ ခန်း၊ ပုဒ်မပေါင်း ၇၂ ခုပါဝင်ပါသည်။ ပြည်ထောင်စုလွှတ်တော်တွင် အတည်ပြု ပေးပို့ခဲ့ပြီးဖြစ်သည့် ပြည်သူ့လွှတ်တော် ဆိုင်ရာဥပဒေကြမ်း၏ ဥပဒေအမည်ကိုသာ ပြောင်းလဲပြင်ဆင်၍ အမျိုးသားလွှတ်တော်ဆိုင်ရာ ဥပဒေကြမ်းအဖြစ် အမျိုးသားလွှတ်တော်က အတည်ပြု ပေးခဲ့ခြင်းဖြစ်ကြောင်း စိစစ်တွေ့ရှိရပါသည်။ ၃။ ပြည်သူ့လွှတ်တော်ဆိုင်ရာဥပဒေကြမ်းနှင့် အမျိုးသားလွှတ်တော်ဆိုင်ရာဥပဒေကြမ်းနှစ်ခု၏ အမည်နာမများကွဲပြားသော်လည်း လုပ်ငန်းအခြေခံများမှာတူညီပါသည်။ အမျိုးသားလွှတ်တော် ဆိုင်ရာဥပဒေကြမ်းတွင် အောက်ဖော်ပြပါပုဒ်မများကိုဖြည့်စွက်ထားကြောင်း စိစစ်တွေ့ရှိရပါသည်(က) ပုဒ်မ ၁၃ အဖြစ် လွှတ်တော်ကိုယ်စားလှယ်များ၏ အထူးခံစားခွင့်ကိစ္စရပ်များကို ဖြည့်စွက်ထားခြင်း၊ (ခ) ပုဒ်မ ၁၄ အဖြစ် သက်ဆိုင်ရာလွှတ်တော်ကိုယ်စားလှယ်က ဖွံ့ဖြိုးရေးရန်ပုံငွေကို သုံးစွဲခွင့် ရှိသည့်ကိစ္စရပ်ကို ဖြည့်စွက်ထားခြင်း၊ (ဂ) ပုဒ်မ ၆၃ အဖြစ် သက်ဆိုင်ရာမဲဆန္ဒနယ်မြေဒေသ ဖွံ့ဖြိုးရေးစီမံကိန်းများရေးဆွဲရာတွင်လွှတ်တော်ကိုယ်စားလှယ်များအား အလေးထားတိုင်ပင်ရန်ကိစ္စရပ်များကို ဖြည့်စွက်ထား ခြင်း၊ (ဃ) ပုဒ်မ ၆၉ အဖြစ် လွှတ်တော်၏ ဆောင်ရွက်ချက်များနှင့် မှတ်တမ်းများကို အများပြည်သူသိရှိရန် ထုတ်ပြန်ခြင်းကိစ္စအား ဖြည့်စွက်ထားခြင်း၊ (င) ပုဒ်မအချို့တွင် စကားရပ်အချို့ ပြင်ဆင်ဖြည့်စွက်သုံးစွဲထားခြင်း၊ ၄။ အမျိုးသားလွှတ်တော်က အထက်ဖော်ပြပါ ပုဒ်မ ၄ ခု ဖြည့်စွက်ခြင်းနှင့် ပုဒ်မအချို့ပါ စကားရပ် အချို့ကို ပြင်ဆင်ခြင်းအား ကန့်ကွက်ရန်မရှိကြောင်းတင်ပြအပ်ပါသည်။ ၅။ ပြည်သူ့လွှတ်တော်ဥပဒေကြမ်းကော်မတီသည် အမျိုးသားလွှတ်တော်ဆိုင်ရာဥပဒေကြမ်း စိစစ် ခြင်းနှင့်စပ်လျဉ်း၍ ဥပဒေကြမ်းကော်မတီက ဥပဒေကြမ်းများစိစစ်ရာတွင် အခြေခံရမည့်မူ ၁၂ ချက် ကိုအခြေခံ၍ ပြည်သူ့လွှတ်တော်ဆိုင်ရာနည်းဥပဒေ ၄၄ နှင့်အညီ စိစစ်ခဲ့ပြီး နည်းဥပဒေ ၄၅ နှင့်အညီ အတည်ပြုဆုံးဖြတ်နိုင်ရေးအတွက် ပြည်သူ့လွှတ်တော်သို့ အစီရင်ခံတင်ပြအပ်ပါသည်။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်နှင့် အမျိုးသား လွှတ်တော်တို့သည် နိုင်ငံတော်အေးချမ်းသာယာရေးနှင့်ဖွံ့ဖြိုးရေးကောင်စီလက်ထက်က ပြဋ္ဌာန်း ပေးလိုက်သော ပြည်သူ့လွှတ်တော်ဆိုင်ရာဥပဒေ၊ အမျိုးသားလွှတ်တော်ဆိုင်ရာဥပဒေနဲ့ နည်းဥပဒေ များကို အသုံးပြုပြီး ယနေ့ယခုအချိန်အထိ ထိုဥပဒေများအတိုင်းဆောင်ရွက်လျက်ရှိပါတယ်။ ထိုသို့ ဆောင်ရွက်တဲ့နေရာမှာ ခေတ်ကာလ၊ ပြောင်းလဲလာတဲ့အခြေအနေ၊ လုပ်ငန်းဆောင်တာများ ဆောင်ရွက်တဲ့အခြေအနေပေါ်မူတည်ပြီးတော့ ပြဋ္ဌာန်းထားသောဥပဒေများမှ တချို့ကိုပြင်ဆင်ဖို့၊ ဥပဒေမှာက်ဆုံးအတည် လက်တွေ့မှာ တချို့ကိုပယ်ဖျက်ဖို့၊ တချို့ကိုအသစ်ပြဋ္ဌာန်းဖို့ အခြေအနေပေါ်ပေါက်လာပါတယ်။ ဒါ့ကြောင့် ပြည်သူ့ လွှတ်တော်အနေနဲ့ ပြည်သူ့လွှတ်တော်ဆိုင်ရာဥပဒေကို စတင်ပြီးတော့ ရေးဆွဲခဲ့ပါတယ်။ တာဝန်ခံ၊ အမည်ခံရေးဆွဲတာကတော့ လွှတ်တော်အခွင့်အရေးကော်မတီ၊ ပြည်သူ့လွှတ်တော်က တာဝန်ခံ၊ အမည်ခံရေးဆွဲပါတယ်။ တကယ့်လက်တွေ့မှာတော့ ဥပဒေကြမ်းကော်မတီနဲ့ စိတ်ဝင်စားသူများရေးဆွဲ ပြီးတော့ နောက်ဆုံးအတည်ပြု ဆောင်ရွက်မှုကတော့ ခုနက ကျွန်တော်တင်ပြတဲ့ ဖွဲ့စည်းပုံအခြေခံ ဥပဒေမှာ မူလပြဋ္ဌာန်းပေးထားတဲ့အတိုင်းပဲ လွှတ်တော်အခွင့်အရေးကော်မတီက စပြီးတော့ ရေးသား တင်သွင်းခဲ့ပါတယ်။ အဲ့လိုတင်သွင်းတဲ့အခါမှာ လွှတ်တော်ကိုယ်စားလှယ်များသိတဲ့အတိုင်းပဲ စဆွေးနွေးတဲ့အချိန်မှာ မိမိတို့ ပြည်သူ့လွှတ်တော်က စတင်ပြဋ္ဌာန်းရေးဆွဲခဲ့တဲ့ ဥပဒေကိုပင် ဒီလွှတ်တော်ထဲမှာ အကြိတ်အနယ်အခြေအတင် ဆွေးနွေးရတဲ့သဘောတွေရှိပါတယ်။ မှတ်မိ သလောက် ပြန်ပြောရမယ်ဆိုရင် လွှတ်တော်ကိုယ်စားလှယ်ရုံးများကိစ္စ၊ လွှတ်တော်နှင့် သက်ဆိုင်ရာ အစိုးရ ဆက်သွယ်ဆက်ဆံမှုကိစ္စများအပါအဝင် တော်တော်များများ ဟောဒီပြည်သူ့လွှတ်တော်ထဲမှာ တော်တော်လေးအခြေအတင် ဆွေးနွေးခဲ့ရပါတယ်။ အဲ့ဒီကမှ မိမိတို့ ကြုံကြိုက်လို့ အိန္ဒိယနိုင်ငံ၊ အိန္ဒိယ လွှတ်တော်ကို လေ့လာခွင့်ရတဲ့အခါမှာ အိန္ဒိယနိုင်ငံ၊ အိန္ဒိယလွှတ်တော်မှာကျင့်သုံးဆောင်ရွက်နေတဲ့ ဥပဒေ၊ နည်းဥပဒေများသည် လက်တွေ့မိမိတို့နိုင်ငံမှာ ကျင့်သုံးဆောင်ရွက်ဖို့ လိုကြောင်း ထပ်မံတွေ့ရှိ တဲ့အတွက် ဆွေးနွေးတဲ့ဥပဒေထဲမှာ ပြန်လည်ရေးဆွဲဖြည့်သွင်းခဲ့ရတာရှိပါတယ်။ အဲ့ဒီလို ပြီးတဲ့ နောက်ပိုင်းမှာ မိမိတို့ ပြည်သူ့လွှတ်တော်ဥပဒေကို အမျိုးသားလွှတ်တော်ဘက်ကို ပို့ပြီးတော့ ဆွေးနွေး အတည်ပြု စေပါတယ်။ အမျိုးသားလွှတ်တော်ဘက်က ဆွေးနွေးအတည်ပြု တာကိုလည်း မိမိတို့ ပြည်သူ့လွှတ်တော်ဘက်ကို ပြန်လည်ရောက်ရှိလာပါတယ်။ ပြန်လည်ရောက်ရှိတဲ့အခါမှာ မိမိတို့ လွှတ်တော်အနေနဲ့လည်း အားလုံးပြည့်စုံလောက်ပြီဆိုပြီးတော့ ပြည်ထောင်စုလွှတ်တော်ကိုတင်ပြ ထားပါတယ်။ အဲ့ဒီအချိန်မှာ အမျိုးသားလွှတ်တော်ကလည်း အမျိုးသားလွှတ်တော်ဆိုင်ရာဥပဒေကို ပြဋ္ဌာန်းပါတယ်။ ပြင်ဆင်ပြဋ္ဌာန်းပါတယ်။ ပြဋ္ဌာန်းတာကတော့ မိမိတို့ ပြည်သူ့လွှတ်တော်က ပြဋ္ဌာန်း လိုက်တဲ့ဥပဒေအတိုင်းပဲ ပြဋ္ဌာန်းပါတယ်။ အဲ့ဒီလိုပြဋ္ဌာန်းတာကို အမျိုးသားလွှတ်တော်က ဒီဥပဒေကို ပြန်လည်သုံးသပ်ပြီးတဲ့အခါမှာ ခုနက ဥပဒေကြမ်းကော်မတီဥက္ကဋ္ဌ ဆွေးနွေးတင်ပြသွားသလို ပို၍ကောင်းအောင် လိုတဲ့အချက်တွေ ဖြည့်ဆည်းပါတယ်။ အကြံတူနောက်လူသာစမြဲဆိုတဲ့ အတိုင်းပဲ ပို၍ ပြည့်စုံသွားပါတယ်။ အဲ့ဒီ ပို၍ပြည့်စုံတဲ့ဥပဒေကြမ်းကို မိမိတို့ လွှတ်တော်ကို ရောက်လာတဲ့အခါမှာ မိမိတို့လွှတ်တော်ကို ခုနက ဥပဒေကြမ်းကော်မတီဥက္ကဋ္ဌတင်ပြသွားသလို ပြီးခဲ့တဲ့ (၁၆) ရက်နေ့က ဖြန့်ဝေ၊ လွှတ်တော်ကိုယ်စား လှယ်များလက်ထဲရောက်၊ ဖတ်ကြားပြီးတဲ့အခါမှာ ဒီပေါ်မူတည်ပြီးတော့ဟုမ္မလင်းမဲဆန္ဒနယ်က ဦးအေးက အဆိုပြုချက်တစ်ခုတင်ပြပါတယ်။ ကောင်းမွန်တဲ့ အဆိုပြုချက်ပါပဲ။ ဒီပေါ်မူတည်ပြီးတော့ မိမိတို့ ပြန်လည်ဆွေးနွေးတဲ့အခါမှာ ဒီအဆိုပြုချက်က လူကြီးတွေလည်း အတည်ဖြစ်ပြီးပြီ။ ဒါကြောင့်မို့လို့ ဒီအဆိုပြုချက်မတင်သွင်းတော့ပါဘူးလို့ ရုပ်သိမ်းလိုက်တဲ့အတွက် အခု အမျိုးသား လွှတ်တော်ကတင်ပြတဲ့ ဥပဒေကြမ်းကို ကျွန်တော်တို့ ပြည်သူ့လွှတ်တော်က အတည်ပြု မယ့်သဘောဖြစ်ပါတယ်။ ဒါကြောင့်မို့ အဲ့ဒီလို အတည်ပြု လိုက်ပြီဆိုလို့ရှိရင် အမျိုးသားလွှတ်တော်ဆိုင်ရာ ဥပဒေကြမ်းသည် ပြည်ထောင်စုလွှတ်တော်ကို တင်စရာမလိုတော့ဘဲနှင့် ပြည်ထောင်စုလွှတ်တော်က အတည်ပြု သည်ဟုမှတ် ယူသော ဥပဒေတစ်ခုဖြစ်တဲ့အတွက် သမ္မတထံပေးပို့ရုံပဲရှိပါတယ်။ သို့ရာတွင် မိမိတို့စတင်ပြီး ဆောင်ရွက် ခဲ့တဲ့ ပြည်သူ့လွှတ်တော်ရဲ့ဥပဒေကြမ်းကတော့ ပြည်ထောင်စုလွှတ်တော်ကို တင်ပြထားဆဲပဲဖြစ်ပါတယ်။ ပြည်ထောင်စုလွှတ်တော်မှာ ဆွေးနွေးရတော့မယ်။ ဆွေးနွေးတဲ့အခါမှာ ခုနဖတ်ကြားတင်သွင်းတဲ့ ထပ်မံဖြည့်စွက်တဲ့ဥပဒေကို အပိုဒ်၊ အပိုဒ်ခွဲတွေကိုထည့်သွင်း၊ ဖြည့်သွင်းမှသာ အမျိုးသားလွှတ်တော်နှင့် ပြည်သူ့လွှတ်တော်က တစ်ထပ်တည်းဖြစ်မှာဖြစ်ပါတယ်။ တကယ်တမ်းကျတော့ အားလုံးသိတဲ့အတိုင်းပဲ အမျိုးသားလွှတ်တော်နှင့် ပြည်သူ့လွှတ်တော်ကတန်းတူရည်တူအခွင့်အရေးရှိပြီးတော့ လုပ်ပိုင်ခွင့်ကလည်း အတူပဲဖြစ်တဲ့အတွက် ဥပဒေရော၊ နည်းဥပဒေရော အားလုံးတစ်ထပ်တည်းဖြစ်ရမယ့်ကိစ္စဖြစ်ပါတယ်။ ဒီလိုဆောင်ရွက်တဲ့နေရာမှာ နောက်တစ်ပတ် လွှတ်တော်များမကျင်းပမီ မိမိတို့ပြဋ္ဌာန်းလိုက်တဲ့ဥပဒေဟာ အတ���်ဖြစ်ပြီးတော့ နောက်တစ်ပတ်လွှတ်တော်ထဲမှာ ဆွေးနွေးဆောင်ရွက်ချက်များဟာ အခုအတည်ပြု ပြဋ္ဌာန်းလိုက်တဲ့ နည်းဥပဒေများအတိုင်းပဲဖြစ်ရပါမယ်။ ထိုနည်းတူစွာပဲ ပြည်ထောင်စုလွှတ်တော်နည်းဥပဒေ များဟာလည်း ဒီလိုပဲပြဋ္ဌာန်းဆောင်ရွက်မှာဖြစ်ပါတယ်။ ဒါကြောင့်မို့လို့ ဒီပြဋ္ဌာန်းလိုက်တဲ့ဥပဒေများဟာ မိမိတို့ကျင့်သုံးရမယ့်ဥပဒေဖြစ်သလို ဆက်လက်ပြီးတော့ ပြဋ္ဌာန်းရမယ့်နည်းဥပဒေများဟာလည်း မိမိတို့ လက်တွေ့ဆောင်ရွက်ရမယ့်ကိစ္စများဖြစ်တဲ့အတွက် မိမိတို့လွှတ်တော်များအတွက် အင်မတန်မှအရေးကြီး အသုံးဝင်တဲ့ဥပဒေများဖြစ်ပါတယ်။ ဒါ့ကြောင့် ဒီတစ်ပတ် ပြည်ထောင်စုလွှတ်တော် မပိတ်သေးခင်မှာ ဒီဥပဒေတွေ အတည်ဖြစ်သွားဖို့လိုတဲ့အတွက် သက်ဆိုင်ရာတာဝန်ရှိတဲ့လူတွေ အားကြိုးမာန်တက်၊ ခွန်စိုက် အားစိုက်ဆောင်ရွက်ခဲ့တာ ဒီနေ့တော့ အကောင်အထည်ပေါ်ပါပြီ</speech>
<title>အမျိုးသားလွှတ်တော်မှအတည်ပြုချက်ဖြင့်ပေးပို့သော အမျိုးသားလွှတ်တော်ဆိုင်ရာဥပဒေကြမ်းနှင့်စပ်လျဉ်း၍အတည်ပြုရန် လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် ၆ အနေနဲ့ ဆက်လက်ဆောင်ရွက်ပါမယ်။ လွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော်မှာ စတင်တင်သွင်းဆွေးနွေးပြီး အတည်ပြုချက်နှင့်ပေးပို့လာတဲ့ အမျိုးသား လွှတ်တော်ဆိုင်ရာဥပဒေကြမ်းကို ၁၅-၃-၂၀၁၂ ရက်နေ့မှာ လက်ခံရရှိခဲ့ပါတယ်။ ယင်းသို့ လက်ခံရရှိကြောင်းကို ၁၆-၃-၂၀၁၂ ရက်နေ့မှာ လွှတ်တော်သို့ အသိပေးတင်ပြခဲ့ပြီး ဥပဒေကြမ်း မိတ္တူများကိုလည်း ဥပဒေကြမ်းကော်မတီထံစိစစ်ရန်နှင့် ကိုယ်စားလှယ်များထံလေ့လာရန် ဖြန့်ဝေခဲ့ပြီး ဖြစ်ပါတယ်။ အမျိုးသား လွှတ်တော်ဆိုင်ရာဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းရန် သတ်မှတ်ထားတဲ့ ၁၇၃-၂၀၁၂ ရက်နေ့ (စနေနေ့) ၁၂၀၀နာရီအချိန်အထိ ဥပဒေကြမ်းကော်မတီအပါအဝင် ပြည်သူ့ လွှတ်တော်ကိုယ်စားလှယ်များအနေနဲ့ ပြင်ဆင်ချက်အဆိုကို တင်သွင်းခြင်းမပြုတဲ့အတွက် အမျိုးသား လွှတ်တော်ဆိုင်ရာဥပဒေကြမ်းတစ်ရပ်လုံးကို အမျိုးသားလွှတ်တော်၏ ပြင်ဆင်ချက်များအတိုင်း အတည်ပြု ရန် လွှတ်တော်ရဲ့အဆုံးအဖြတ်ကိုရယူမှာဖြစ်ပါတယ်။ ဒါ့ကြောင့် အမျိုးသားလွှတ်တော်မှ အတည်ပြုချက်ဖြင့် ပေးပို့သော အမျိုးသားလွှတ်တော်ဆိုင်ရာဥပဒေကြမ်းတစ်ရပ်လုံးကို အမျိုးသားလွှတ်တော်၏ ပြင်ဆင်ချက် များအတိုင်း အတည်ပြု ရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် အမျိုးသား လွှတ်တော်မှ အတည်ပြုချက်ဖြင့်ပေးပို့သော အမျိုးသားလွှတ်တော်ဆိုင်ရာဥပဒေကြမ်းတစ်ရပ်လုံးကို အမျိုးသားလွှတ်တော်၏ ပြင်ဆင်ချက်များအတိုင်း အတည်ပြုကြောင်း ကြေညာပါတယ်။ (ဩဘာသံများ)</speech>
</bill></section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ်ပြည်သူ့လွှတ်တော် တတိယပုံမှန်အစည်းအဝေး (၁၆) ရက်မြောက်နေ့ရပ်နားကြောင်းနှင့် အစည်းအဝေး (၁၇) ရက်မြောက်နေ့ကျင်းပမည့်နေ့ရက်နှင့် အချိန်ကိုကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့ လွှတ်တော် တတိယပုံမှန်အစည်းအဝေး (၁၆) ရက်မြောက်နေ့ ရပ်နားပါ့မယ်။ ပထမအကြိမ်ပြည်သူ့လွှတ်တော် တတိယပုံမှန်အစည်းအဝေး (၁၇) ရက်မြောက်နေ့ကို ထပ်မံအကြောင်းကြားပြီး ဆက်လက်ကျင်းပမည် ဖြစ်ကြောင်းကြေညာပါတယ်။(ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌကြီး ပြန်လည်ထွက်ခွာပါပြီခင်ဗျား။</speech>
<speech type="mc">လွှတ်တော်ကိုယ်စားလှယ်ကြီးများခင်ဗျာ။ အစည်းအဝေးပြီးဆုံးတဲ့ အချိန်မှာ ဥပဒေကြမ်းကော်မတီ၊ ပြည်သူ့ငွေစာရင်းကော်မတီနှင့် ပြည်သူ့လွှတ်တော်ကိုယ်စားလှယ် ဦးစိုးသာတို့ ဥက္ကဋ္ဌရုံးခန်းမှာ စုစည်းကြဖို့ ဖြစ်ကြောင်း တင်ပြအပ်ပါတယ်ခင်ဗျား။ ကိုယ်စားလှယ်များ အားလုံး ထွက်ခွာနိုင်ကြပါပြီခင်ဗျား</speech>
<p>ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၆) ရက်မြောက်နေ့ကို ၁၄၅၅ နာရီတွင် ရပ်နားပါသည်။</p>
</postface>
</transcript>
</doc>
