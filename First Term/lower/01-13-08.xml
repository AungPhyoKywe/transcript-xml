<doc>
<docinfo>
<docno>01-13-08.xml</docno>
<pdf>01-13-08.pdf</pdf>
<term value="01">ပထမအကြိမ်</term>
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး အဌမနေ့မှတ်တမ်း</title>
<date>၁၃၇ရ ခုနှစ်၊ တန်ဆောင်မုန်းလပြည့်ကျော် ၄ ရက် (၂၀၁၅ ခုနှစ်၊ နိုဝင်ဘာလ ၃၀ ရက်) (တနင်္လာနေ့) ။
</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် (၁၃) ကြိမ်မြောက်ပုံမှန်အစည်းအဝေး အဋ္ဌမနေ့ကို နံနက် ၁၀းဝဝ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဒုတိယ ဥက္ကဋ္ဌ ဦးနန္ဒကျော်စွာက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တ ွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">ပြည်သူ့လွှတ်တော်ကိုယ်စားလှယ်များခင်ဗျား။ ယနေ့အစည်းအဝေးသို့ Myanmar Egress အဖွဲ့မှ သင်တန်းကြီးကြပ်သူများနှင့် သင်တန်းသား ၃၆ ဦး၊ ပြည်သူ့လွှတ်တော် ကိုယ်စားလှယ�� ဦးမင်းသူ(ဥတ္တရသီရိမဲဆန္ဒနယ်)ရဲ့ မိတ်ဆွေ ၁၀ ဦး စုစုပေါင်း ၄၆ ဦး တက်ရောက် လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၃) ကြိမ်မြောက်ပုံမှန်အစည်းအဝေး အဋ္ဌမနေ့ အစီအစဉ်စတင်ပါတော့မယ်။</speech>
<title>ပြည်သူ့လွှတ်တော်ဒုတိယဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ကြွရောက်လာပါပြီခင်ဗျား။။</speech>
<p>ပြည်သူ့လွှတ်တော် ဒုတိယဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="vicespeaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ပါပြီခင်ဗျား။။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များနှင့် ဧည့်သည်တော်များ သုမင်္ဂလာ အပေါင်းနှင့် ပြည့်စုံတော်မူကြပါစေခင်ဗျား။ ဒီကနေ့ ကျင်းပတဲ့ ပထမအကြိမ် ပြည်သူ့လွှတ်တော် (၁၃) ကြိမ်မြောက်ပုံမှန်အစည်းအဝေး အဋ္ဌမနေ့မှာ ပြည်သူ့လွှတ်တော် လွှတ်တော်အခွင့်အရေး ကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၁ရ ဦးရှိတဲ့အနက် ၃၄၉ ဦး တက်ရောက်ပါတယ်။ အစည်းအဝေးသို့ တက်ရောက် ခွင့်ရှိသူဦးရေ စုစုပေါင်းရဲ့ ၈၃.၆၉ ရာခိုင်နှုန်းရှိတဲ့အတွက် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)။</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ အစီအစဉ်များကို ကြို တင်ဖြန့်ဝေ ထားတဲ့အတိုင်း ဆက်လက်ဆောင်ရွက်သွားမှာဖြစ်ပါတယ်။</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="vicespeaker">ယခု အစည်းအဝေး မတက်ရောက်နိုင်တဲ့ လွှတ်တော်ကိုယ်စားလှယ် များအတွက် ခွင့်ပန်ကြားရန် ဖြစ်ပါတယ်။။</speech>
<speech><mp id="412">ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးခင်ဗျား။ ယနေ့ကျင်းပတဲ့ ပထမအကြိမ် ပြည်သူ့လွှတ်တော် (၁၃) ကြိမ်မြောက်ပုံမှန်အစည်းအဝေး အဋ္ဌမနေ့မှာ ခွင့်ပန်ကြားတဲ့ ပြည်သူ့လွှတ်တော်ကိုယ်စားလှယ် များအမည်စာရင်းကို ကျွန်တော် ပြည်သူ့လွှတ်တော် လွှတ်တော်အခွင့်အရေးကော်မတီ အတွင်းရေးမှူး က တင်ပြပါ့မယ်။ ယနေ့ ခွင့်ပန်ကြားသူများမှာ (၁) ကျောက်ဖြူမဲဆန္ဒနယ်မှ ဦးဘရှိန် ခွင့် ၉ ရက်၊ (၂) တန့်ယန်းမဲဆန္ဒနယ်မှ ဦးထွန်း(ခ)ဦးစိုင်းထွန်းဝင်း ခွင့် ၄ ရက်၊ (၃) မင်းတပ်မဲဆန္ဒနယ်မှ ဦးထန်းလိန်း ခွင့် ၂ ရက်၊ (၄) ပြည်ကြီးတံခွန်မဲဆန္ဒနယ်မှ ဦးမောင်ကို ခွင့် ၅ ရက်၊ (၅) ချမ်းမြသာစည်မဲဆန္ဒနယ်မှ ဦးတင်မောင် ခွင့် ၅ ရက်၊ (၆) အောင်မြေသာစံမဲဆန္ဒနယ်မှ ဦးကိုကြီး ခွင့် ၅ ရက်၊ (၇) တန့်ဆည်မဲဆန္ဒနယ်မှ ဦးတင်မြင့် ခွင့် ၂ ရက်၊ (၈) မြောက်ဥက္ကလာပမဲဆန္ဒနယ်မှ ဒေါက်တာသန်းဝင်း ခွင့် ၅ ရက်၊ (၉) ဒေါပုံမဲဆန္ဒနယ်မှ ဦးလှမြင့် ခွင့် ၂ ရက်၊ (၁၀) ကျောင်းကုန်းမဲဆန္ဒနယ်မှ ဦးသိန်းထွန်း ခွင့် ၂ ရက်၊ (၁၁) မှော်ဘီမဲဆန္ဒနယ်မှ ဦးကြည်မြင့် ခွင့် ၂ ရက်၊ (၁၂) သာယာဝတီမဲဆန္ဒနယ်မှ ဦးမောင်မောင်(ခ)ဦးခင်မောင်ဝင်း ခွင့် ၁ ရက်၊ (၁၃) ဗိုလ်တထောင်မဲဆန္ဒနယ်မှ ဦးစိန်မြင့် ခွင့် ၅ ရက်၊ (၁၄) မိုးညှင်းမဲဆန္ဒနယ်မှ ဦးကျော်စိုးလေး ခွင့် ၅ ရက်၊ (၁၅) မြဝတီမဲဆန္ဒနယ်မှ ဦးသန်းဦး ခွင့် ၁ ရက်၊ (၁၆) မိုးကုတ်မဲဆန္ဒနယ်မှ ဦးဘဌေး ခွင့် ၅ ရက်၊ (၁၇) မင်းလှမဲဆန္ဒနယ်မှ ဦးဝင်းတင် ခွင့် ၄ ရက်၊ (၁၈) ဘုတ်ပြင်းမဲဆန္ဒနယ်မှ ဦးအောင်လင်းလှိုင် ခွင့် ၅ ရက်၊ (၁၉) ဒေးဒရဲမဲဆန္ဒနယ်မှ ဦးတင်ဝင်း ခွင့် ၅ ရက်၊ (၂၀) မောင်တောမဲဆန္ဒနယ်မှ ဦးအောင်ဇော်ဝင်း ခွင့် ၅ ရက်၊ (၂၁) ပင်လည်ဘူးမဲဆန္ဒနယ်မှ ဦးဝင်းသိန်း ခွင့် ၂ ရက်၊ (၂၂) ရေတာရှည်မဲဆန္ဒနယ်မှ ဦးမျိုးသန့် ခွင့် ၁ ရက်၊ (၂၃) ဆောမဲဆန္ဒနယ်မှ ဦးဌေးမောင် ခွင့် ၅ ရက်၊ (၂၄) အောင်လံမဲဆန္ဒနယ်မှ ဦးကိုကိုထွန်း ခွင့် ၅ ရက်၊ (၂၅) လှိုင်သာယာမဲဆန္ဒနယ်မှ ဦးဉာဏ်ဝင်း ခွင့် ၅ ရက်၊ (၂၆) ကျိုက်ထိုမဲဆန္ဒနယ်မှ ဦးမြင့်လွင် ခွင့် ၁၂ ရက်၊ (၂၇) တပ်မတော်သားကိုယ်စားလှယ် ဗိုလ်ချုပ်တောက်ထွန်း ခွင့် ၁ ရက်၊ (၂၈) တပ်မတော်သားကိုယ်စားလှယ် ဒုတိယဗိုလ်မှူးကြီးမြတ်ကို ခွင့် ၅ ရက်၊ (၂၉) တပ်မတော်သားကိုယ်စားလှယ် ဒုတိယဗိုလ်မှူးကြီးသိန်းထွဋ်တင် ခွင့် ၅ ရက်၊ (၃၀) တပ်မတော်သားကိုယ်စားလှယ် ဗိုလ်မှူးထွန်းတောက် ခွင့် ၃ ရက်၊ (၃၁) တပ်မတော်သားကိုယ်စားလှယ် ဗိုလ်မှူးအောင်ကျော်လွင် ခွင့် ၅ ရက်၊ (၃၂) မတူပီမဲဆန္ဒနယ်မှ ဒေါက်တာရိုအုတ် ခွင့် ၅ ရက်၊ (၃၃) ကွမ်းလုံမဲဆန္ဒနယ်မှ ဦးဟောရှောက်ချမ်း ခွင့် ၁၉ ရက်၊ (၃၄) ဆော့လော်မဲဆန္ဒနယ်မှ ဦးဇောင်းခေါင် ခွင့် ၅ ရက်၊ (၃၅) တောင်ကြီးမဲဆန္ဒနယ်မှ ဦးစံလင်း ခွင့် ၁၂ ရက်၊ (၃၆) လောက်ကိုင်မဲဆန္ဒနယ်မှ ဦးကျော်နီနိုင် ခွင့် ၄ ရက်၊ (၃၇) ကွန်ဟိန်းမဲဆန္ဒနယ်မှ ဒေါ်နန်းဝါနု ခွင့် ၅ ရက်၊ (၃၈) ကျောက်မဲမဲဆန္ဒနယ်မှ ဦးနယ်လ်ဆင်(ခ)ဦးဆောင်ဆီ ခွင့် ၅ ရက်၊ (၃၉) စေတုတ္တရာမဲဆန္ဒနယ်မှ ဦးသန်းထွန်း ခွင့် ၂ ရက်၊ (၄၀) ရှားတောမဲဆန္ဒနယ်မှ ဒေါ်နန်းနွံ ခွင့် ၂ ရက်၊ (၄၁) ဘောလခဲမဲဆန္ဒနယ်မှ ဦးအေးမောင် ခွင့် ၅ ရက်၊ (၄၂) ကလောမဲဆန္ဒနယ်မှ ဒေါက်တာဒေါ်သန်းငွေ ခွင့် ၂ ရက်၊ (၄၃) ထန်တလန်မဲဆန္ဒနယ်မှ ဒေါ်ဇာတလဲမ်း ခွင့် ၁ ရက်၊ (၄၄) လှိုင်းဘွဲမဲဆန္ဒနယ်မှ ဦးစောသိန်းအောင် ခွင့် ၁ ရက်၊ (၄၅) ဒက္ခိဏသီရိမဲဆန္ဒနယ်မှ ဦးနိုင်ငံလင်း ခွင့် ၅ ရက်၊ (၄၆) သုံးခွမဲဆန္ဒနယ်မှ ဒေါ်စုစုလွင် ခွင့် ၃ ရက်၊ (၄၇) မန်တုံမဲဆန္ဒနယ်မှ ဦးအိုက်မုန်း ခွင့် ၅ ရက်၊ (၄၈) သိန္နီမဲဆန္ဒနယ်မှ ဦးစိုင်းဝင်းခိုင် ခွင့် ၄ ရက်၊ (၄၉) နမ္မတူမဲဆန္ဒနယ်မှ ဦးစိုင်းအောင်လှ ခွင့် ၄ ရက်၊ (၅၀) ရသေ့တောင်မဲဆန္ဒနယ်မှ ဒေါ်ခင်စောဝေ ခွင့် ၉ ရက်၊ (၅၁) ပုဏ္ဏားကျွန်းမဲဆန္ဒနယ်မှ ဦးထွန်းအောင်ကျော် ခွင့် ၉ ရက်၊ (မူကြမ်း(၅၂) ကျေးသီးမဲဆန္ဒနယ်မှ ဦးစိုင်းအွမ်ဆိုင်မိုင်း ခွင့် ၁ ရက်၊ (၅၃) မိုးမောက်မဲဆန္ဒနယ်မှ ဦးဇော်ထွန်း ခွင့် ၅ ရက်၊ (၅၄) ဆီဆိုင်မဲဆန္ဒနယ်မှ ဦးဝင်းကို ခွင့် ၅ ရက်၊ (၅၅) လဲချားမဲဆန္ဒနယ်မှ ဦးစိုင်းမောင်တင် ခွင့် ၅ ရက်နှင့် (၅၆) မိုင်းရယ်မဲဆန္ဒနယ်မှ ဦးစိုင်းသီဟကျော် ခွင့် ၂ ရက်တို့ဖြစ်ကြပါတယ်။ ယနေ့ ခွင့်ပန်ကြားသူများအား ခွင့်ပြု ပေးပါရန် လေးစားစွာ ပန်ကြားအပ်ပါတယ်ခင်ဗျား။</speech>
<speech type="vicespeaker">ခွင့်ပန်ကြားသူအားလုံးကို ခွင့်ပြုပါတယ်။။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၁ရ ဦး၊ ယခင်က ခွင့်ပန်ကြား၍ ခွင့်ပြု ထားသူ ၁၂ ဦး၊ ယနေ့ခွင့်ပြုထားသူ ၅၆ ဦးဖြစ်၍ လွှတ်တော်ကခွင့်ပြု ထားသူစုစုပေါင်း ၆၈ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေ တင်ပြချက်ကို အတည်ပြု ရန် လွှတ်တော်က သဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)။</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="vicespeaker">အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြားခြင်း အစီအစဉ်ကို စတင်ဆောင်ရွက်မှာ ဖြစ်ပါတယ်။</speech>
<Q-A>
<title>အတည်ပြုပြဋ္ဌာန်းနိုင်ခြင်းမရှိသေးသည့် မြန်မာပင်လယ်ငါးဖမ်းလုပ်ငန်းဥပဒေ(မူကြမ်း)ပေါ်တွင် မည်သည့်ဥပဒေ၊ နည်းဥပဒေများကို အခြေခံ၍ ပြည်ထောင်စုဝန်ကြီးဌာနနှင့် ညွှန်ကြားရေးမှူးချုပ်တို့မှ လုပ်ကိုင်ခွင့်ပြုနေသည်ကို သိလိုခြင်းနှင့်စပ်လျဉ်းသည့်မေးခွန်း</title>
<speech type="vicespeaker">ပထမဦးစွာ ကျွန်းစုမဲဆန္ဒနယ်မှ ဒေါ်တင်တင်ရီ မေးမြန်းဖို့ဖြစ်ပါတယ်။</speech>
<speech><mp id="1164">ဒေါ်တင်တင်ရီ(ကျွန်းစုမဲဆန္ဒနယ်)</mp>အားလုံးမင်္ဂလာပါရှင်။ လေးစားအပ်ပါသော ဒုတိယ ဥက္ကဋ္ဌကြီးရှင်။ ကျွန်မအနေဖြင့် တနင်္သာရီတိုင်းဒေသကြီးအတွင်း ကမ်းဝေးငါးဖမ်းစက်လှေများပေါ် တွင် ထိုင်းနိုင်ငံသား ငါးဖမ်းကျွမ်းကျင်သူများကို ခန့်ထားအသုံးပြုခြင်းကိစ္စကို တားမြစ်ပေးပါရန် ထားဝယ်ခရိုင်၊ ငါးလုပ်ငန်းအဖွဲ့ချုပ်မှ တင်ပြလာခဲ့သည်ကို အခြေခံပြု၍ မေးမြန်းသွားမှာ ဖြစ်ပါ တယ်ရှင်။ ထိုင်းနိုင်ငံသား ကျွမ်းကျင်သူများကို ကမ်းဝေးငါးဖမ်းစက်လှေပေါ်တွင် လိုက်ပါဆောင်ရွက် ခွင့်ပြုခြင်းနဲ့ ပတ်သက်၍ မွေးမြူရေး၊ ရေလုပ်ငန်းနှင့်ကျေးလက်ဒေသဖွံ့ဖြိုးရေးဝန်ကြီးဌာနမှ နဝမအကြိမ် ပြည်သူ့လွှတ်တော်သို့ တင်သွင်းသည့် ပင်လယ်ငါးဖမ်းလုပ်ငန်း ဥပဒေမူကြမ်း အခန်း(၉)တွင် နိုင်ငံခြားသား ပင်လယ်ငါးလုပ်ငန်းဥပဒေပုဒ်မ ၂၂ ပုဒ်မခွဲ(က)အရ ဝန်ကြီးဌာနသည် မြန်မာနိုင်ငံပိုင်ပင်လယ်ပြင် ဆက်စပ်ဇုန်၌ ကမ်းလွန်ရေတိမ်ကမ်းအပိုင်းအပါအဝင် စီးပွားရေးဇုန် တည်ရှိသည့် ငါးဖမ်းကွက်များပေါ်တွင် နိုင်ငံခြားသားများကိုဖြစ်စေ၊ နိုင်ငံခြားငါးဖမ်းရေယာဉ်များကို ဖြစ်စေ ငါးဖမ်းခြင်းလုပ်ငန်းကို လုပ်ကိုင်ခွင့်ပြု ရေးနှင့်စပ်လျဉ်း၍ ပြည်ထောင်စုအစိုးရအဖွဲ့၏ သဘောတူချက်ဖြင့် သက်ဆိုင်ရာ ပြည်ပနိုင်ငံသားများ၏အစိုးရနှင့် နှစ်နိုင်ငံစာချုပ်ချုပ်ဆိုနိုင်သည်။ ပုဒ်မခွဲ(ခ) တွင် ဦးစီးဌာနသည် ပုဒ်မခွဲ(က)အရ နှစ်နိုင်ငံသဘောတူစာချုပ်ချုပ်ဆိုထားသည့် ပြည်ပ နိုင်ငံ၏ ငါးလုပ်ငန်းလုပ်ကိုင်သည့်ကုမ္ပဏီသို့မဟုတ် ပုဂ္ဂိုလ်နဲ့သဘောတူစာချုပ်ချုပ်ဆိုပြီး ဝန်ကြီးဌာန ၏သဘောတူညီချက်များနှင့်အညီ ငါးလုပ်ငန်းလုပ်ကိုင်ခွင့်ပြုနိုင်သည် သို့မဟုတ် ဝန်ကြီးဌာန၏ ခွင့်ပြုချက်ဖြင့် ငါးလုပ်ငန်းလုပ်ကိုင်ခွင့်ပြုနိုင်သည်။ ထို့အပြင် အခန်း(၉) ပုဒ်မ ၂၃ ပုဒ်မခွဲ ၂၀ တွင် မည်သည့်နိုင်ငံခြားသားမျှ ငါးဖမ်းလုပ်ငန်းနှင့်ဆက်စပ်သည့်လုပ်ငန်းတွင် လိုင်စင်ရယူရန်သတ်မှတ် ထားသော ငါးလုပ်ငန်းအရပ်ရပ်ကို လိုင်စင်မရှိဘဲ လုပ်ကိုင်ခွင့်မပြုရဟုပါရှိကြောင်း သိရှိရပါသည်။ အခုအခါ ကမ်းဝေးငါးဖမ်းစက်လှေများပေါ်တွင် ထိုင်းငါးဖမ်းကျွမ်းကျင်သူများကို တရားမဝင် ခန့်ထား ခြင်းဖြင့် ထိုင်းငါးခိုးစက်လှေများအနေဖြင့် တပ်မတော်(ရေ)၏ ပင်လယ်ပြင် စိုးမိုးရေးသတင်းအချက် အလက်များကို တစ်ဖက်သို့ပေးပို့ခြင်းဖြင့် အကာအကွယ်ပေးနိုင်ခြင်း၊ ပင်လယ်ပြင်ဖြတ်ကျော်မှု ရာဇဝတ်မှု မူးယစ်ဆေးဝါးများ တိုးပွားလာခြင်း၊ တရားမဝင်ငါးဖမ်းနည်းစနစ်ကြောင့် ရေသယံ ဇာတများအချိန်တိုအတွင်း ဆုံးရှုံးမှုများလာနိုင်ခြင်း၊ မြန်မာငါးဖမ်းကျွမ်းကျင်သူ ငါးဆရာများနှင့် ဆက်စပ်မှီခိုလုပ်ကိုင်နေကြရသည့် ပြည်တွင်းဒေသခံ ရေလုပ်သားများ၊ အလုပ်လက်မဲ့များ ဖြစ်လာနိုင် ခြင်းစသည့် မလိုလားအပ်သော ဆိုးကျိုးများဖြစ်လာနိုင်ပါသည်။သို့ပါ၍ ယနေ့တိုင် အတည်ပြုပြဌာန်း နိုင်ခြင်းမရှိသေးသည့် မြန်မာပင်လယ်ငါးလုပ်ငန်းဥပဒေမူကြမ်းပေါ်တွင် မည်သည့်ဥပဒေ၊ နည်းဥပဒေ များကိုအခြေခံ၍ ပြည်ထောင်စုဝန်ကြီးဌာနနှင့် ညွှန်ကြားရေးမှူးချုပ်တို့မှ လုပ်ကိုင်ခွင့်ပြု နေခြင်း ဖြစ်သည်ကို သိရှိလိုပါကြောင်း ထားဝယ်ဒေသခံ ငါးလုပ်ငန်းအဖွဲ့ကိုယ်စား မေးမြန်းပေးရခြင်း ဖြစ်ပါ သည်။ ကျေးဇူးတင်ပါသည်ရှင့်။</speech>
<speech type="vicespeaker">။သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။။</speech>
<speech>ဦးခင်မောင်အေး(ဒုတိယဝန်ကြီး၊ မွေးမြူရေး၊ ရေလုပ်ငန်းနှင့်ကျေးလက်ဒေသဖွံ့ဖြိုးရေးဝန်ကြီး ဌာန)။ ။ရိုသေလေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် လွှတ်တော် ကိုယ်စားလှယ်ကြီးများအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေကြောင်း ဦးစွာပထမ နှုတ်ခွန်းဆက်သရင်း ဂါရဝပြု အပ်ပါတယ်။ ကျွန်တော်တို့ တနင်္သာရီတိုင်းဒေသကြီး၊ ကျွန်းစုမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်တင်တင်ရီ၏ မေးမြန်းချက်နဲ့ပတ်သက်ပြီး ကျွန်တော့်ကို မွေးမြူရေး၊ ရေလုပ်ငန်းနှင့်ကျေးလက်ဒေသဖွံ့ဖြိုးရေးဝန်ကြီးဌာန၊ ဒုတိယဝန်ကြီး ဦးခင်မောင်အေးကနေ ပြန်လည်ဖြေကြားသွားမှာ ဖြစ်ပါတယ်။ ဒုတိယဥက္ကဋ္ဌကြီးခင်ဗျား။ လွှတ်တော် ကိုယ်စားလှယ်တော်ကြီးမေးမြန်းတဲ့ ထိုင်းနိုင်ငံသားကျွမ်းကျင်သူများကို ကမ်းဝေးငါးဖမ်းစက်လှေ ပေါ်မှာ လိုက်ပါခွင့်ပြုခြင်းနှင့် ပတ်သက်ပြီးတော့မှ ပင်လယ်ငါးလုပ်ငန်း ဥပဒေမူကြမ်းအခန်(၉) နိုင်ငံခြားသား ပင်လယ်ငါးဖမ်းလုပ်ငန်းဥပဒေ ပုဒ်မ ၂၂ ပုဒ်မခွဲ(က)အရ ဝန်ကြီးဌာနသည် မြန်မာနိုင်ငံ ပိုင်နက်ပင်လယ်ပြင်ပမှာရှိတဲ့ ဆက်စပ်ဇုန်နှင့် ကမ်းလွန်ရေလယ်ပိုင်းအပါအဝင် သီးသန့်စီးပွားရေးဇုန် အထိ ရှိတဲ့ငါးဖမ်းကွက်များမှာ နိုင်ငံခြားသားကိုဖြစ်စေ၊ နိုင်ငံခြားငါးဖမ်းရေယာဉ်များကိုဖြစ်စေ၊ ငါးဖမ်းခြင်း လုပ်ငန်းကို လုပ်ကိုင်ခွင့်ပြုခြင်းနှင့်စပ်လျဉ်းပြီးတော့မှ ပြည်ထောင်စုအစိုးရအဖွဲ့ရဲ့ သဘောတူညီချက်နဲ့သက်ဆိုင်ရာ ပြည်ပနိုင်ငံအစိုးရနှင့်နှစ်နိုင်ငံသဘောတူစာချုပ်ချုပ်ဆိုနိုင်သည့် အခန်း(၉) ပုဒ်မ ၂၃ တွင် မည်သည့်နိုင်ငံသားမျှ ငါးဖမ်းခြင်းနှင့်ဆက်စပ်သည့်လုပ်ငန်းတွင် လိုင်စင်ရယူရန်သတ်မှတ်ထားသော ငါးလုပ်ငန်းအရပ်ရပ်ကို လိုင်စင်မရှိဘဲ လုပ်ကိုင်ခြင်းမပြုရဆိုတဲ့ ဖော်ပြချက်ကတော့ ကျွန်တော်တို့ ၁၉၈၉ ခုနှစ်က ပြဋ္ဌာန်းခဲ့တဲ့ နိုင်ငံခြားငါးဖမ်းရေယာဉ်များ ငါးလုပ် ငန်းလုပ်ကိုင်ခွင့်ဥပဒေအရ ယခင်မြန်မာ့ရေပိုင်နက်မျဉ်းရဲ့ အပြင်ဘက် သီးသန့်စီးပွားရေးဇုန်အတွင်း ခွင့်ပြုခဲ့ဖူးတဲ့ Fishing Rights အစီအစဉ်ဖြင့် နိုင်ငံခြားငါးဖမ်းရေယာဉ်များကို ငါးဖမ်းလုပ်ငန်း လုပ်ကိုင်ခွင့်ပြုတဲ့ ဥပဒေမှာ ဖော်ပြထားချက် ဖြစ်ပါတယ်။ ဘယ်လိုပဲဖြစ်ဖြစ် အခု ကျွန်တော်တို့ ဒီမြန်မာ့ပင်လယ်ပြင် ငါးဖမ်လုပ်ငန်းနှင့် ပတ်သက် ပြီးတော့မှ စိတ်ဝင်တစားနဲ့ မေးမြန်းပေးတဲ့ လွှတ်တော်ကိုယ်စားလှယ်ကြီးကိုလည်း အများကြီးကျေးဇူး တင်ရှိပါတယ်။ ဒီကိစ္စမှာ နိုင်ငံခြားသားကျွမ်းကျင်သူ ရေလုပ်သားတင်ဆောင်ခြင်းသာဖြစ်တဲ့အတွက်ကြောင့်မို့ ၁၉၉၀ ပြည့်နှစ်ပြဋ္ဌာန်းခဲ့တဲ့ တည်ဆဲမြန်မာ့ပင်လယ်ငါးလုပ်ငန်းဥပဒေအရ ဒါအခု ကျွန်တော် Slide မှာတင်ပြထားတဲ့ပုံဆိုရင် ကျွန်တော်တို့မြန်မာ့ပင်လယ်ကမ်းရိုးတန်းနှင့် ငါးဖမ်းကွက်တွေ ကမ်းနီး၊ ကမ်းဝေး ဒီဘက်တော့ ကျွန်တော်တို့ တစ်ကယ့် EEZ ပိုင်နက်ဇုန်အပြင်ဘက်က စီးပွားရေးဇုန်ကို ကျွန်တော်တို့ ပြထားတဲ့ပုံ ဖြစ်ပါတယ်။ ပင်လယ်ငါးလုပ်ငန်းဥပဒေ အခန်း(၄) မှတ်ပုံတင်ခြင်းမှာ ပုဒ်မ ၁၁ နဲ့ ငါးဖမ်းရေယာဉ်များမှာ ရေလုပ်သားအဖြစ် လုပ်ကိုင်လိုသူဟာ ဦးစီးဌာနက သတ်မှတ်တဲ့ နည်းလမ်းအတိုင်း မှတ်ပုံတင်ရမှာ ဖြစ်ပါတယ်။ အခန်း(၆) လိုင်စင်ရရှိသူရဲ့ တာဝန်နှင့် ဆောင်ရွက် နိုင်ခွင့်များမှာ ပုဒ်မ ၁ရ မှာ လိုင်စင်ရရှိသူဟာ ပုဒ်မခွဲ(င)မိမိရေယာဉ်တွင် ဦးစီးဌာန၌ မှတ်ပုံတင် ထားသည့် ရေလုပ်သားကိုသာ ခန့်ထားရမည်ဟူ၍လည်းကောင်း၊ အခန်း(၁၁) တားမြစ်ချက်မှာ ပုဒ်မ ၄၃ နဲ့ မည်သူမျှ ဦးစီးဌာနတွင် မှတ်ပုံမတင်ဘဲ ဤဥပဒေအရ လိုင်စင်ရရှိသော ငါးဖမ်းရေယာဉ်တွင် ရေလုပ်သားအဖြစ် လုပ်ကိုင်ခြင်းမပြုရဟူ၍လည်းကောင်း ဖော်ပြထားပြီးတော့မှ မြန်မာ့ပင်လယ် ငါးလုပ်ငန်းဥပဒေအခန်း(၁၃) အထွေထွေမှာ ပုဒ်မ ၅၁ ပုဒ်မခွဲ(က) ဝန်ကြီးသည် မြန်မာ့ပင်လယ် ငါးလုပ်ငန်းရေပြင်တွင် ငါးလုပ်ငန်းလုပ်ကိုင်ရန်ခွင့်ပြု မိန့်များကို ချမှတ်နိုင်ကြောင်း ဖော်ပြထားတာ ဖြစ်တဲ့အတွက် မြန်မာ့ငါးလုပ်ငန်းဥပဒေ ပုဒ်မ ၁၁၊ ၁ရ ပုဒ်မခွဲ(င) ၄၃နှင့် ၅၁ ပုဒ်မခွဲ(က)တို့နှင့်အညီ ပြည်တွင်းငါးဖမ်းရေယာဉ်မှာ ရေလုပ်သားတွေကို တည်ဆဲဥပဒေနှင့်အညီ ခန့်ထားခြင်းဖြစ်ပါကြောင်း တင်ပြအပ်ပါတယ်။ ဒီ slide မှာ ကျွန်တော်တို့ ပြထားတာကတော့ ကျွန်တော်တို့ ပြည်တွင်း/ပြည်ပ ငါးဖမ်းရေယာဉ်တွေရဲ့ ဝင်ရောက်ရမည့်ဆိပ်ကမ်းတွေကို သတ်မှတ်ပြီးဖြစ်ပါတယ်။ ပြည်ပငါးဖမ်း သင်္ဘောဆိုရင် ဆိပ်ကမ်းခုနစ်ခုကို သတ်မှတ်ထားပါတယ်။ ပြည်တွင်းငါးဖမ်း သင်္ဘောဆိုရင် ၁၄ ခု စစ်ဆေးရေးစခန်းတွေမှာ ဝင်ရောက်ဖို့သတ်မှတ်ထားပြီး ဖြစ်ပါတယ်။ ဒါ့အပြင် လက်ရှိရေးဆွဲလျက်ရှိတဲ့ မြန်မာနိုင်ငံပင်လယ်ငါးလုပ်ငန်းဥပဒေ(မူကြမ်း)မှာ အခန်း (၆) သယံဇာတ ထိန်းသိမ်းကာကွယ်စောင့်ရှောက်ရေး၊ ငါးလုပ်ငန်းဖွံ့ဖြိုးတိုးတက်ရေးနှင့် စီမံခန့်ခွဲရေး မှာ ပုဒ်မ ၁၂ မှာ ဦးစီးဌာနသည် ငါးလုပ်ငန်းစီမံခန့်ခွဲခြင်းနှင့် စပ်လျဉ်း၍ အောက်ပါလုပ်ငန်းတာဝန် များကို ဆောင်ရွက်ရမည်ဟူ၍လည်းကောင်း၊ ပုဒ်မခွဲ(ဌ)တွင် ပြည်တွင်းရေလုပ်သားများကို လည်းကောင်း၊ ပြည်ပငါးဖမ်းရေယာဉ်များတွင်သွားရောက်လုပ်ကိုင်မည့်အမှုထမ်းများနှင့် ရေလုပ်သား များကိုလည်းကောင်း သက်ဆိုင်ရာ ကျွမ်းကျင်မှုသင်တန်းများ ဖွင့်လှစ်ပို့ချခြင်း၊ ကျွမ်းကျင်မှုလက်မှတ် ထုတ်ပေးခြင်းနှင့် ပုဂ္ဂလိကဆိုပါက ကျွမ်းကျင်မှုသင်တန်းများဖွင့်လှစ်လိုသူများအား စည်းကမ်းချက်နှင့် အညီ သက်တမ်းသတ်မှတ်ပြီး လိုင်စင်ထုတ်ပေးခြင်းနှင့် ကြီးကြပ်ခြင်းဟူ၍လည်းကောင်း၊ ပုဒ်မခွဲ(ပ) တွင် ပြည်တွင်းငါးဖမ်းရေယာဉ်နှင့် ပြည်ပငါးဖမ်းရေယာဉ်များတွင် လုပ်ကိုင်မည့်အမှုထမ်းများနှင့် ရေလုပ်သားများအား သတ်မှတ်ချက်များနှင့်အညီ မှတ်ပုံတင်ခြင်းဟူ၍လည်းကောင်း၊ အခန်း(၁၂)မှာ ငါးလုပ်ငန်းရှင်၏တာဝန်နှင့်အခွင့်အရေးများမှာ ပုဒ်မ ၃ရ ငါးဖမ်းခြင်း လုပ်ငန်းလိုင်စင်ရရှိသော ငါးလုပ်ငန်းရှင်သည် ပုဒ်မခွဲ(က) ပြည်တွင်းငါးဖမ်းရေယာဉ်ဖြင့် ငါးဖမ်းခြင်းလုပ်ငန်းမှာ ဦးစီးဌာနနှင့် မှတ်ပုံတင်ထားသည့် ရေလုပ်သားကိုသာခန့်ထားရမည်ဟူ၍ လည်းကောင်း၊ ပုဒ်မခွဲ(ဂ)တွင် ပင်လယ် ပြင်ငါးဖမ်းခြင်းလုပ်ငန်းတွင် သက်ဆိုင်ရာဌာနမှအသိအမှတ်ပြု လက်မှတ်ထုတ်ပေးထားသော ငါးဖမ်း ရေယာဉ်၊ ရေလုပ်သားနှင့် ရေယာဉ်အမှုထမ်းများကိုသာ အသုံးပြု ခန့်ထားရမည်ဆိုပြီးတော့မှ ထည့်သွင်းရေးဆွဲထားပြီးဖြစ်ပါတယ်။ ဒီပုဒ်မနှင့်ဒီဥပဒေအရလည်း လက်ရှိကျွန်တော်တို့ နိုင်ငံမှာ ကိုးရီးယားနိုင်ငံကနေပြီးတော့မှ သူတို့ငါးဖမ်းရေယာဉ်တွေမှာ သင်္ဘောသားအဖြစ်လိုက်ပါဖို့ အဆိုပြု ပြီး ကျွန်တော်တို့နိုင်ငံကို ကမ်းလှမ်းထားတာရှိပါတယ်။ အလားတူ ထိုင်ဝမ်ကလည်း ကမ်းလှမ်းထား တာ ရှိပါတယ်။ အဲဒီအတွက်လည်း ကျွန်တော်တို့ ဒီဥပဒေ ဒီပုဒ်မအရ ငါးလုပ်ငန်းဦးစီးဌာနကနေပြီးတော့မှ ပြည်ပနိုင်ငံခြားငါးဖမ်းရေယာဉ်တွေမှာ ငါးဖမ်းသင်္ဘောသားအဖြစ် လုပ်ကိုင်ဆောင်ရွက်ဖို့ သင်တန်းတွေပေးလျက်ရှိပါတယ်။ ဒါလည်း ကျွန်တော်တို့ရဲ့ International Marine time Organizational di sospošajos išsape alecossos GƏoy@gmE:cops:Solosušil နောက် နိုင်ငံသားရေလုပ်ငန်းရှင်များအနေနဲ့လည်း လုပ်ငန်းလိုအပ်ချက်အရ ကျွမ်းကျင် ပညာရှင်ရေလုပ်သားများငှားရမ်းလုပ်ကိုင်ခွင့်ပြုပါရန် တင်ပြလာပါက သက်ဆိုင်ရာ ဝန်ကြီးဌာနများ နှင့် တိုင်းဒေသကြီးအစိုးရအဖွဲ့တို့၏ သဘောထားတောင်းခံခြင်း၊ တနင်္သာရီတိုင်းဒေသကြီး ငါးလုပ် ငန်းအဖွဲ့ချုပ်မှလည်း ဒီကိစ္စနှင့်ပတ်သက်ပြီးတော့မှ ၂၀၁၅-၂၀၁၆ ငါးဖမ်းရာသီတစ်နှစ် အတွက်ခွင့်ပြုပေးနိုင်ရန် ထောက်ခံတင်ပြထားခြင်း၊ မွေးမြူရေး၊ ရေလုပ်ငန်းနှင့်ကျေးလက်ဒေသဖွံ့ဖြိုးရေး ဝန်ကြီးဌာန၊ အလုပ်အမှုဆောင်ကော်မတီအစည်းအဝေးဆုံးဖြတ်ချက်ဖြင့် ပြည်ထောင်စုအစိုးရအဖွဲ့ရုံး သို့ တင်ပြခွင့်ပြုချက်ရယူခြင်း၊ တင်ဆောင်လိုသည့် ရေလုပ်သားအတွက် လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနရဲ့ အမည်မဲစာရင်း (Black List) ကင်းရှင်းကြောင်း ထောက်ခံချက်၊ မြန်မာ နိုင်ငံမှာရှိတဲ့ ထိုင်းနိုင်ငံသံရုံးရဲ့ ထောက်ခံချက်များရယူပြီးတော့မှ ၂၀၁၅-၂၀၁၆ ငါးဖမ်းရာသီတစ်ရာ သီသာ စမ်းသပ်ခန့်ထားခွင့်ပြုထားခြင်း ဖြစ်ပါတယ်။ ယခင်နှစ် ၂၀၁၄-၂၀၁၅ ခုနှစ်တွင် ဝိုင်းချုပ် ပိုက်ငါးဖမ်းရေယာဉ်လေးစီးမှာ ထိုင်းနိုင်ငံသားကျွမ်းကျင်သူရေလုပ်သား လေးဦးခွင့်ပြုခဲ့ပါတယ်။ လက်ရှိမှာ ဝိုင်းချုပ်ပိုက်ငါးဖမ်းရေယာဉ်တစ်စီးမှာသာ နိုင်ငံခြားသားကျွမ်းကျင်ရေး လုပ်သားတစ်ဦး ခွင့်ပြုထားခြင်းဖြစ်ပါတယ်။ ကျွန်တော်တို့ဝန်ကြီးဌာနအား ရေလုပ်ငန်းကဏ္ဍ ဘက်စုံဖွံ့ဖြိုးတိုးတက် စေရေးအတွက် ၂၀၁၁-၂၀၁၂ ခုနှစ်ကစပြီး ဖြေလျှော့မှုတွေပြုလုပ်ခဲ့တဲ့နေရာမှာ နည်းပညာနှင့်အတွေ့ အကြုံ တိုးပွားလာဖို့ နည်းပညာ၊ အရင်းအနှီးနှင့်ဈေးကွက်ရရှိစေရန် ရည်ရွယ်ပြီးတော့မှ ရေလုပ်ငန်း ကဏ္ဍဖွံ့ဖြိုးရေးမိတ်ဖက်အဖွဲ့များ ရှာဖွေပူးပေါင်းဆောင်ရွက်တဲ့ Joint Venture နှင့် ကဏ္ဍအသီးသီး မှ ပညာရှင်များ ငှားရမ်းဆောင်ရွက်ခြင်း၊ အကြံပေးများခေါ်ယူခန့်ထားခြင်း၊ Workshop Seminar နှင့် Forum များပြုလုပ်ခြင်းတို့ကို မိမိကဏ္ဍအလိုက် ဆောင်ရွက်ခဲ့ပါတယ်။ ပင်လယ်ပြင်သယံဇာတ ထိန်းသိမ်းရေးမှာ စဉ်ဆက်မပြတ်ထုတ်ယူသုံးစွဲနိုင်ရေးအတွက် (Sustainability)နှင့် အမြင့်ဆုံး ထုတ်လုပ်နိုင်မှုပမာဏ Maximum Sustainable Yield (MSY) ထက်မကျော်လွန်စေရေးတို့ကို မူဝါဒအနေနဲ့ အစဉ်တစိုက် ကျွန်တော်တို့ အလေးထားထိန်းသိမ်းကြပ်မတ်ခဲ့တာ ဖြစ်ပါတယ်။ မြန်မာ့ပင်လယ်ပြင်ငါးလုပ်ငန်းရေပြင်အတွင်းမှာ ငါးဖမ်းလုပ်ငန်းလုပ်ကိုင် ဆောင်ရွက်နေတဲ့ ကမ်းနီး/ကမ်းဝေး ငါးဖမ်းရေယာဉ်များ သတ်မှတ်ပြဋ္ဌာန်းထားတဲ့ ဥပဒေစည်းကမ်းချက်များနှင့်အညီ လုပ်ကိုင်ဆောင်ရွက်ဖို့ရန်အတွက် စစ်ဆေးရေးမှူးတာဝန်ကို ကျွန်တော်တို့ တပ်မတော်(ကြည်း)နှင့် တပ်မတော်(ရေ)၊ ကာကွယ်ရေးဝန်ကြီးဌာနကို တာဝန်ပေးအပ်ထားပြီး ဖြစ်ပါတယ်။ ဒါ့အပြင် ပင်လယ် ပြင်မှာ တရားမဝင်ငါးဖမ်းဆီးမှုများနှင့် ပင်လယ်ဖြတ်ကျော် ရာဇဝတ်မှုကို စစ်ဆေးဖို့လည်းပဲ မြန်မာ နိုင်ငံရဲတပ်ဖွဲ့အနေနဲ့ ရေကြောင်းရဲတပ်ဖွဲ့ခွဲ သုံးခွဲကို ဖွဲ့စည်းဆောင်ရွက်လျက်ရှိပါတယ်။ ငါးလုပ်ငန်း အနေနဲ့ ငါးဖမ်းရေယာဉ်စစ်ဆေးရေးစခန်းတွင်သာ တရားဝင်မှတ်ပုံတင်ထားသော ကမ်းနီး/ကမ်းဝေး ငါးဖမ်းရေယာဉ်များ ဝင်ရောက်/ထွက်ခွာခြင်းနှင့် မထွက်ခွာမီ ငါးဖမ်းကိရိယာများစစ်ဆေးခြင်း၊ cl:08:Bwosamoops:op:986vo Radar, Echo sounder, Sonar, Fish finder, S.S.Bတွေကို ဆက်သွယ်ရေးမူဝါဒဆိုင်ရာကြီးကြပ်မှုကော်မတီရဲ့ ခွင့်ပြုချက်အရ ဆက်သွယ်ရေးညွှန်ကြားမှု ဦးစီးဌာနကနေ ပင်လယ်ပြင်မှာရှိတဲ့ ကမ်းဝေးရေယာဉ်ကို စစ်ဆေး ကြပ်မတ်ခြင်းဖြင့် ဆောင်ရွက်လျက် ရှိပါတယ်။ ဒါတင်ပြထားတဲ့ Slide ကတော့ ကျွန်တော်တို့ သတ်မှတ်ထားတဲ့ Code of Conduct of the responsible Fishery -2001 ကိုတင်ပြထားခြင်းပဲ ဖြစ်ပါတယ်။ ဒါကတော့ ကျွန်တော် Renewable but not and inexorable in this regard fishery stakeholder shall be practice with responsible manner in fishery management and resources conservation on thdt ဆိုပြီးတော့ ရေးထားတာဖြစ်ပါတယ်။ ဒီသဘောကတော့ ကျွန်တော်တို့ ဒီငါးဟာ ရေပြင်မှာကျွန်တော်တို့ သဘာဝကပေးထားသော်လည်းပဲ မကုန်ခမ်းနိုင်တဲ့ ပစ္စည်းတော့ မဟုတ်ပါဘူး။ ဒီအတွက်ကြောင့်မို့လို့ ကျွန်တော်တို့တစ်တွေက ဒီသယံဇာတထိန်းသိမ်းရေးနဲ့ ကျွန်တော်တို့ရဲ့ စဉ်ဆက် မပြတ်စားသုံးဖို့ ဒါကို ဆက်လက်ပြီးတော့မှ တာဝန်ဝတ္တရားတစ်ခုအနေနဲ့၊ ကျင့်ဝတ်တစ်ခုအနေနဲ့ လိုက်နာရမယ်ဆိုတာလေးကို သတ်မှတ်ထားခြင်း ဖြစ်ပါတယ်။ ဒီကိစ္စ ကတော့ 31 Stakeholder sə:00:vosbondoso goodsaozos :00:600 ml cossosValue chdin တစ်ခုလုံးမှာ ပါဝင်နေတဲ့လူပုဂ္ဂိုလ်အားလုံးဟာ ကုမ္ပဏီပိုင်ရှင်ရော၊ မာလိန်မှူးတွေရော၊ သင်္ဘောသား တွေရောအားလုံး လိုက်နာကြရမယ့်အချက်တွေဖြစ်ပါတယ်။ ဒါကြောင့်မို့လို့ ဒီဟာတွေကို စစ်ဆေးထိန်းသိမ်းတဲ့အခါမှာ ၂၀၁၃-၂၀၁၄ ခုနှစ်မှာ ကမ်းနီးဒေသသို့ ဝင်ရောက်ငါးဖမ်းဆီးတဲ့ ငါးဖမ်း ရေယာဉ် ၁၄ စီး၊ ၂၀၁၄-၂၀၁၅ ခုနှစ်မှာ ကမ်းနီးဝင်ရောက်ငါးဖမ်းဆီးတဲ့ ကမ်းဝေးငါးဖမ်းရေယာဉ် ၂၆ စီးကို အရေးယူဆောင်ရွက်နိုင်ခဲ့ပြီး တရားမဝင်လိုင်စင်မဲ့ ဖမ်းဆီးတဲ့ ငါးဖမ်းရေယာဉ်တွေနဲ့ ၂၀၁၄၂၀၁၅ ခုနှစ်မှာ ၂၆ စီးအရေးယူဆောင်ရွက်ခဲ့ပါတယ်။ ၂၀၁၃-၂၀၁၄ ခုနှစ်မှာ ပြည်တွင်းပြည်တွင်း ငါးဖမ်းရေယာဉ် ၅ စီးနဲ့ ယိုးဒယား ငါးဖမ်းရေယာဉ်တစ်စီး၊ ၂၀၁၄-၂၀၁၅ ခုနှစ်မှာ ပြည်တွင်းငါးဖမ်း ရေယာဉ် ၁ရ စီးနှင့် ယိုးဒယားငါးဖမ်းရေယာဉ် ငါးစီး၊ ၂၀၁၅-၂၀၁၆ ခုနှစ်မှာ ပြည်တွင်းငါးဖမ်း ရေယာဉ် ၁၉ စီးနှင့် ယိုးဒယားငါးဖမ်းရေယာဉ် နှစ်စီးတို့ကို အရေးယူဆောင်ရွက်နိုင်ခဲ့တာ ဖြစ်ပါတယ်။ ငါးလုပ်ငန်းဦးစီးဌာနအနေနဲ့ မြန်မာနိုင်ငံပင်လယ်ငါးလုပ်ငန်းဥပဒေကို အသစ်ရေးဆွဲပြဋ္ဌာန်း နိုင်ဖို့ ဆောင်ရွက်လျက်ရှိပါတယ်။ ဥပဒေမူကြမ်းကိုလည်းပဲ ကျွန်တော်တို့ ငါးလုပ်ငန်းဦးစီးဌာနကနေ တင်ပြတဲ့ အကြံပြုချက်(မူကြမ်း)ကို ဝန်ကြီးဌာနကနေတစ်ဆင့် သက်ဆိုင်ရာ လုံခြုံရေး၊ တည်ငြိမ် အေးချမ်းရေးနှင့် တရားဥပဒေစိုးမိုးရေးကော်မတီနဲ့ ပြည်သူ့လွှတ်တော်ကိုဆက်ပြီး တင်ပြသွားမှာ ဖြစ်ပါတယ်။ ဒီမူကြမ်းကလည်း အခုဆိုရင် ဧကဒသမ မူကြမ်းအထိရောက်ရှိပြီး ဖြစ်ပါတယ်။ ဒီလို အခြေတွေကကြာခဲ့ရတာလည်းပဲ မြန်မာပင်လယ်ငါးလုပ်ငန်းနှင့်ပတ်သက်ပြီး ဆောင်ရွက်တဲ့နေရာမှာ တစ်နိုင်ငံတည်း ဆောင်ရွက်လို့မရပါဘူး။ တကယ့်ကို နိုင်ငံတကာမှာရှိတဲ့ အဖွဲ့အစည်းတွေနဲ့ ပေါင်းစပ် ညှိနှိုင်းပြီးတော့မှ သူတို့ရဲ့ Regulation နဲ့ ဒါကို ကျွန်တော်တို့က ညှိနှိုင်းပြီး ဆောင်ရွက်ရတာ ဖြစ်ပါတယ်။ လက်ရှိမြန်မာ့ပင်လယ်ငါးဖမ်းလုပ်ငန်းရေပြင်မှာ ငါးဖမ်းလုပ်ငန်း လုပ်ကိုင်ဆောင်ရွက်တဲ့ နိုင်ငံသားပိုင်ငါးဖမ်းရေယာဉ်များမှာ သတ်မှတ်စည်းကမ်းဖောက်ဖျက်ခြင်းနှင့် တရားမဝင်ငါးဖမ်းဆီး မှုတွေအပေါ်မှာလည်းပဲ တည်ဆဲမြန်မာ့ပင်လယ်ငါးလုပ်ငန်းဥပဒေနဲ့ အရေးယူဆောင်ရွက်လျက် ရှိပါတယ်။ ကျွန်တော်တို့ ဒီဥပဒေရေးဆွဲတဲ့အခါမှာ ထည့်သွင်းစဉ်းစားရတဲ့ အချက်ကတော့ United Nation Convention Law of the sea, United Nation Complaints Agreement United Nation Fish Stocks Agreementi Ecosmcl:qc$:ozjęoe (Internal Plan of Action - IPOA)၊ FAO ရဲ့ ငါးလုပ်ငန်းဆိုင်ရာကော်မတီ (၂၄) ကြိမ်မြောက် အစည်းအဝေးရဲ့ အတည်ပြုချက် Committee on fisheriesi FAOI EU Regulationı MCS calon Monitoring Control and Surveillance Paşcao@gmopsssajos cozquf WTOI IMOi malecosso, 6300072:9 ဖြစ်တဲ့၊ အရှေ့တောင်အာရှက ငါးအဖွဲ့ချုပ်ဖြစ်တဲ့ SEAFDEC လိုအပ်ချက်တွေနဲ့အညီ Inline ဖြစ်အောင် ရေးဆွဲဆောင်ရွက်ရခြင်းဖြစ်တဲ့အတွက် ကိုယ်စားလှယ်တော်ကြီးမေးတဲ့ ဒီနေ့အချိန်ထိ ကျွန်တော်တို့ ဧကဒသမအခြေအနေအထိရောက်သွားခဲ့ရခြင်းဖြစ်ပါတယ်။ ဒါကလည်းပဲ ရှေ့နေချုပ်နဲ့ အပြန်အလှန် အသေးစိတ်ညှိနှိုင်းပြီးတော့မှ ဆောင်ရွက်နေရတာဖြစ်တဲ့အတွက်ကြောင့်မို့လို့ အခု တည်ဆဲဥပဒေအရပဲ ကျွန်တော် တို့က ခွင့်ပြုခဲ့တယ်ဆိုတာလေး တင်ပြလိုပါတယ်။ ကမ်းဝေးဝိုင်းချုပ်ပိုက်ငါးဖမ်းရေယာဉ်တွေမှာ နိုင်ငံခြားသားကျွမ်းကျင်ပညာရှင် ရေလုပ်သား ငှားရမ်းတင်ဆောင်ခွင့်ပြုထားတာကတော့ ခေတ်မီငါးရှာကိရိယာများကို ကိုင်တွယ်ကြည့်ရှု အသုံးပြုပုံ၊ ပြုပြင်ပုံနည်းစနစ်များကို နိုင်ငံသားရေလုပ်သားများ နည်းပညာရရှိစေရေးအတွက် လည်းကောင်း၊ ငါးကုန်တက်ပိုမိုတိုးတက် ဖမ်းဆီးရမိစေရေးအတွက်လည်းကောင်း၊ ပင်လယ်ရေစီးကြောင်းအား လေ့လာပြီးတော့မှ ငါးဖမ်းဆီးခြင်း နည်းပညာရရှိစေရေးအတွက်လည်းကောင်း၊ ယာယီစမ်းသပ်အနေ ဖြင့် ငှားရမ်းတင်ဆောင် လုပ်ကိုင်ခွင့်ပြု ထားပါကြောင်း၊ ဒါကြောင့်မို့လို့ သယံဇာတထိခိုက်မှုရှုထောင့်၊ သဘာဝ ပတ်ဝန်းကျင်ဆိုင်ရာရှုထောင့်၊ စီးပွားရေးဖွံ့ဖြိုးမှုဆိုင်ရာရှုထောင့်၊ အလုပ်အကိုင်အခွင့် အလမ်းဆိုင်ရာ ရှုထောင့်တို့မှ အလွှာစုံပါဝင်ပြီး ပြန်လည်သုံးသပ်သွားမှာဖြစ်ပါကြောင်းနှင့် ဒီငါးဖမ်း ရာသီကုန်ဆုံးပါက ခုနက ကိုယ်စားလှယ်တော်ကြီးတင်ပြတဲ့ တစ်ဦးချင်းတင်ထားတဲ့ ထိုင်းကငါးဖမ်းသင်္ဘောမာလိန်မှူးကိုလည်း ကျွန်တော်တို့ ရပ်ဆိုင်းသွားမည်ဖြစ်ပါကြောင်း ဒုတိယဥက္ကဋ္ဌကြီးမှ တစ်ဆင့် လေးစားစွာ ပြန်လည်ဖြေကြားအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>ပေါက်မြို့နယ်အတွင်းရှိ ပြုပြင်မွမ်းမံ၊ အပြီးသတ်ဆောက်လုပ်ပေးရန် လိုအပ်နေသော စာသင်ကျောင်း ၁၅ ကျောင်းအား ၂၀၁၅-၂၀၁၆ ဘဏ္ဍာရေးနှစ် ရန်ပုံငွေတွင် ထည့်သွင်းချထားပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ပေါက်မဲဆန္ဒနယ်မှ ဦးခင်မောင်ညို မေးမြန်းဖို့ဖြစ်ပါတယ်။</speech>
<speech><mp id="305">ဦးခင်မောင်ညို (ပေါက်မဲဆန္ဒနယ်)</mp>ရိုသေလေးစားရပါသော ပြည်သူ့လွှတ်တော် ဒုတိယ ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများအားလုံး မင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ။ ကျွန်တော်ကတော့ မကွေးတိုင်းဒေသကြီး၊ ပေါက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်မောင်ညို ဖြစ်ပါတယ်။ ကျွန်တော့်အနေနဲ့ ပညာရေးကဏ္ဍ ပညာရေးဝန်ကြီးဌာနနှင့်ပတ်သက်သည့်မေးခွန်းအား မေးမြန်းသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ နိုင်ငံတော်ကြီးကို ခေတ်မီဖွံ့ဖြိုးတိုးတက်သော နိုင်ငံတော်ကြီးဖြစ်အောင် နိုင်ငံတော်၏ ပညာရေးကဏ္ဍအမြန်ဖွံ့ဖြိုးတိုးတက်ရေးတို့အတွက် ပြည်ထောင်စုအစိုးရအဖွဲ့နှင့် ပညာရေးဝန်ကြီးဌာနတို့မှ ကြိုးပမ်းဆောင်ရွက်ပေးလျက်ရှိသည်ကို တွေ့ရပါတယ်။ ထိုကဲ့သို့ ဆောင်ရွက်ပေးနေမှုများရှိသော်လည်း မကွေးတိုင်းဒေသကြီး၊ ပေါက်မြို့နယ် အတွင်းရှိ အခြေခံပညာကျောင်းအချို့တို့မှာ အခင်းအကာနှင့် မျက်နှာကျက်များအပါအဝင် အပြီးသတ် ဆောက်လုပ်ဆောင်ရွက်ပေးရန် လိုအပ်နေသောကျောင်းများစွာရှိနေသည်ကို တွေ့ရပါတယ်။ ထိုကဲ့သို့ လိုအပ်မှုများကြောင့် ကလေးများ၏ ပညာသင်ကြားရေး၊ သင်ယူရေးတို့တွင် အနှောင့်အယှက်အဟန့် အတားသဖွယ် ဖြစ်နေရပါတယ်။ ထိုကဲ့သို့မဖြစ်အောင် ဆောင်ရွက်ပေးရန်လည်း လိုအပ်မည်ဖြစ်ပါတယ်။ ဒီလိုဆောင်ရွက်ပေးရန်လိုအပ်နေသည့် ပေါက်မြို့နယ်အတွင်းရှိ ကျောင်းများမှာ မူလတန်းကျောင်းများဖြစ်သည့် ဘဲပင်အင်းကျေးရွာရှိ ၆၀ x ၃၀ ပေကျောင်း၊ ဝက်မြီးကျေးရွာရှိ ၆၀ x ၃၀ ပေကျောင်း၊ မူလတန်းကျောင်းများဖြစ်သည့် ညောင်ရင်းကျေးရွာရှိ ၁၂၀ x ၃၀ ပေကျောင်း၊ တယ်ပင်ကန်ကျေးရွာရှိ ၉၀ x ၃၀ ပေကျောင်း၊ သပွတ်စုကျေးရွာရှိ ၁၂၀ x ၃၀ ပေကျောင်း၊ စဖဲ မူလွန်ကျေးရွာရှိ ၉၀ x ၃၀ ပေကျောင်း၊ မုန်ကုန်းကျေးရွာရှိ ၆၀ x ၃၀ ပေကျောင်း၊ ညောင်းတန်းပေါက် ကျေးရွာရှိ ၉၀ x ၃၀ ပေ စာသင်ကျောင်း၊ လယ်ယာကျေးရွာရ��ိ ၆၀ x ၃၀ ပေကျောင်း၊ အ.လ.က(ခွဲ) ကျောင်းများဖြစ်သည့် တပ်ကုန်းကျေးရွာရှိ ၇၀ x ၃၀ ပေ စာသင်ကျောင်း၊ ခင်ရှည်ကျေးရွာရှိ ၉၀ x ၃၀ ပေကျောင်း၊ ဓာတ်တော်ကျေးရွာရှိ ၁၈၀ x ၃၀ ပေ စာသင်ကျောင်းနှင့် ပင်တောင်ကျေးရွာရှိ ၉၀ x ၃၀ ပေကျောင်း၊ နတ်စဉ်ကုန်းကျေးရွာရှိ ၉၀ x ၃၀ ပေကျောင်းနှင့် အ.ထ.က စသိန်းကျောင်း ၁၂၀ x ၃၀ ပေ စာသင်ကျောင်းတို့ဖြစ်ပါတယ်။ အဆိုပါကျောင်းများအတွက် ပြုပြင်ထိန်းသိမ်းစရိတ်ရန်ပုံငွေများ ရရှိရေးအတွက် လိုအပ်သည့်လုပ်ထုံးလုပ်နည်းများနှင့်အညီ ဝန်ကြီးဌာနသို့ တင်ပြတောင်းခံထားပြီး လည်းဖြစ်ပါတယ်။ သို့ဖြစ်ပါ၍ အထက်တွင် တင်ပြခဲ့သည့် ပေါက်မြို့နယ်အတွင်းရှိ အမှန်တကယ် ပြုပြင်မွမ်းမံအပြီးသတ်တည်ဆောက်ရန် လိုအပ်နေသည့် စာသင်ကျောင်း ၁၅ ကျောင်းတို့အား ၂၀၁၅၂၀၁၆ ဘဏ္ဍာရေးနှစ် ကျောင်းများ၏ ပြင်ဆင်ထိန်းသိမ်းစရိတ် ရန်ပုံငွေတွင် ထည့်သွင်းချထားပေးရန် အစီအစဉ်ရှိ/မရှိနှင့် မရှိပါက အဘယ်ကြောင့်ဖြစ်ပြီး မည်သည့်နှစ်တွင်ဆောင်ရွက်ပေးမည်ကို သိလို၍ ဖြေကြားပေးနိုင်ပါရန် ပြည်သူ့လွှတ်တော် ဒုတိယဥက္ကဋ္ဌကြီးမှတစ်ဆင့် လေးစားစွာမေးမြန်းအပ် ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားရန် ဖြစ်ပါတယ်။</speech>
<speech><agency id="91">ဒေါက်တာဇော်မင်းအောင်(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများအားလုံး ကာယသုခ၊ စိတ္တသုခ နှစ်ဖြာနှင့် ပြည့်စုံပါစေလို့ ဦးစွာပဏာမ ဂါရဝပြုနှုတ်ခွန်းဆက်သအပ်ပါတယ်။ ပညာရေး ဝန်ကြီးဌာနရဲ့ ကိုယ်စား ဒုတိယဝန်ကြီး ကျွန်တော် ဒေါက်တာဇော်မင်းအောင်က မကွေးတိုင်းဒေသကြီး၊ ပေါက်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခင်မောင်ညို ရဲ့ ပေါက်မြို့နယ်အတွင်းရှိ ပြုပြင် မွမ်းမံ၊ အပြီးသတ်ဆောက်လုပ် ဆောင်ရွက်ပေးရန် လိုအပ်နေသော စာသင်ကျောင်း ၁၅ ကျောင်းအား ၂၀၁၅-၂၀၁၆ ဘဏ္ဍာရေးနှစ် ကျောင်းများရဲ့ ပြင်ဆင်ထိန်းသိမ်းစရိတ်ရန်ပုံငွေတွင် ထည့်သွင်းချထား ပေးရန်အစီအစဉ် ရှိ/မရှိနှင့် မရှိပါက အဘယ်ကြောင့်ဖြစ်သည်ကို သိရှိလိုခြင်းနှင့် စပ်လျဉ်းတဲ့ မေးခွန်းအား ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ၂၀၁၅-၂၀၁၆ ဘဏ္ဍာရေးနှစ် ပြင်ဆင်ထိန်းသိမ်းစရိတ် ခေါင်းစဉ်နဲ့ မကွေးတိုင်းဒေသကြီးအတွင်းရှိ အခြေခံပညာကျောင်းများအား တိုင်းဒေသကြီးအစိုးရအဖွဲ့ရဲ့ ကြီးကြပ်မှုနဲ့ တိုင်းဒေသကြီးပညာရေးမှူး ရုံး အစီအစဉ်နဲ့ ဆောင်ရွက်ပြင်ဆင်ရန်အတွက် လိုအပ်တဲ့ အခြေခံပညာကျောင်းများပြုပြင်ရန် ရန်ပုံငွေကျပ် ၁၇၁၈.၄ရ သန်းအား ခွဲဝေပေးထားခဲ့ပြီးဖြစ်ပါတယ်။ အဆိုပါ ခွဲဝေပေးထားသောငွေများ ထဲမှ မြို့နယ်ဦးစားပေးအစီအစဉ်အရ ပေါက်မြို့နယ်အတွင်းရှိ အခြေခံပညာကျောင်းများအတွက် ငွေကျပ်သိန်း ၈၇၀ ကို ထပ်မံခွဲဝေပြီး ဖြစ်ပါတယ်။ မြို့နယ်အတွက် ခွဲဝေရရှိသည့် ရန်ပုံငွေအပေါ်မှာ မူတည်ပြီးတော့ မြို့နယ်အတွင်းမှာရှိတဲ့ ကျောင်းဦးစားပေးအစီအစဉ်အရ အခြေခံပညာကျောင်း ၅ ကျောင်းအား ရန်ပုံငွေခွဲဝေခဲ့ရာမှာ ကိုယ်စားလှယ်ကြီးမေးမြန်းထားတဲ့ ကျောင်းထဲမှ သပွတ်စု အခြေခံ ပညာမူလတန်းလွန်)ကျောင်းအတွက် ငွေကျပ်သိန်း ၁၆၀၊ `ပင်အင်းအခြေခံပညာမူလတန်းကျောင်း အတွက် ငွေကျပ်သိန်း ၇၀ တို့ ပါဝင်ပြီးဖြစ်ပါကြောင်း ဒုတိယဥက္ကဋ္ဌကြီးမှတစ်ဆင့် ရှင်းလင်းဖြေကြား အပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech><mp id="305">ဦးခင်မောင်ညို (ပေါက်မဲဆန္ဒနယ်)</mp>ဒုတိယဥက္ကဋ္ဌကြီးခင်ဗျား။ တစ်ဆက်တစပ်တည်း မေးခွင့်ပြုပါ။ ဒုတိယဝန်ကြီးဖြေသွားတဲ့အတွက် ကျောင်း ၁၅ ကျောင်းထဲက နှစ်ကျောင်းပါတယ်လို့ သိရပါတယ်။ ကျန်တဲ့ကျောင်းများကိုရော၊ ဘယ်နှစ်များမှာ ထည့်သွင်းပေးရန် ဆောင်ရွက်ပေးနိုင်ခြင်း ရှိ/မရှိ။ ဒါလေး သိလိုပါတယ်ခင်ဗျ။</speech>
<speech><agency id="91">ဒေါက်တာဇော်မင်းအောင်(ဒုတိယဝန်ကြီး၊ ပညာရေးဝန်ကြီးဌာန)</agency>အခု ထပ်မံပြီး မေးတဲ့ မေးခွန်းအတွက်လည်း ကျေးဇူးတင်ပါတယ်။ နောင် ဘယ်နှစ်ဆိုတာကတော့ ကျွန်တော်တို့ကတော့ နှစ်တိုင်း သက်ဆိုင်ရာဒေသတွေကနေ တောင်းခံပြီးတော့ ပို့တာဖြစ်ပါတယ်။ ပို့ပြီးတော့မှ ဘဏ္ဍာရေး ကော်မရှင်ဖြတ်ပြီးတော့ သက်ဆိုင်ရာပြည်ထောင်စုလွှတ်တော်မှာ အတည်ပြုတဲ့အတွက် အဲဒီ ပြည်ထောင်စုလွှတ်တော်က အတည်ပြုမှပဲ ဖြေကြားနိုင်မယ့် မေးခွန်းဖြစ်တဲ့အတွက် ကျွန်တော်တို့က တော့ ဦးစားပေးအစီအစဉ်အရ တစ်နိုင်ငံလုံးအတွက်ထည့်သွင်းပြီး လျာထားပေးသွားမှာဖြစ်ပါတယ်။ အဲဒီမှာလည်း ဘဏ္ဍာရေးနှစ် လျာထားတဲ့နေရာမှာလည်း အများကြီးစဉ်းစားရတယ်လို့ ကျွန်တော်တို့ သိရပါတယ်။ GTP အချိုး စသည်ဖြင့်ပေါ့လေ။ ဒါတွေကတော့ ကျွန်တော်တို့ ရရှိနိုင်တဲ့ ဘဏ္ဍာရေး အခြေအနေအပေါ်မှာမူတည်ပြီး တစ်နှစ်တစ်ခါပြဋ္ဌာန်းရတဲ့ဥပဒေဖြစ်တဲ့အတွက် သက်ဆိုင်ရာ ပြည်ထောင်စု ဥပဒေမှာ အတည်ပြုပြီးမှသာ ပြောနိုင်မယ့်မေးခွန်းဖြစ်တဲ့အတွက် ကျွန်တော့်အနေနဲ့ ကတော့ ဦးစားပေးအစီအစဉ်အရ လျာထားပေးသွားပါမယ်လို့ပဲ ဖြေကြားနိုင်ပါကြောင်း ဒုတိယ ဥက္ကဋ္ဌ ကြီးမှတစ်ဆင့် ရှင်းလင်းဖြေကြားအပ်ပါတယ်။ ကျေးဇူးတင်ပါတယ်ခင်ဗျား။</speech>
</Q-A>
<Q-A>
<title>ဘီးလင်းမြို့နယ်အတွင်းရှိ မုသင်ကျေးရွာ၊ လိပ်ခုံးကျေးရွာ၊ ညောင်ပလင်ကျေးရွာအုပ်စုများရှိ စိုက်ပျိုး မြေများအား ရေငန်ဝင်ရောက်မှုမှ ကာကွယ်နိုင်ရေးအတွက် ကမ်းပါတ်တမံများ အမြန်ဆုံးတည်ဆောက် ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ဘီးလင်းမဲဆန္ဒနယ်မှ ဒေါက်တာစိုးမိုးအောင် မေးမြန်းဖို့ဖြစ်ပါတယ်။</speech>
<speech><mp id="355">ဒေါက်တာစိုးမိုးအောင်(ဘီးလင်းမဲဆန္ဒနယ်)</mp>လေးစားအပ်သော ပြည်သူ့လွှတ်တော် ဒုတိယ ဥက္ကဋ္ဌကြီးခင်ဗျား။ ဘီးလင်းမြို့နယ်အတွင်းမှာရှိတဲ့ မုသင်ကျေးရွာ၊ လိပ်ခုံကျေးရွာ၊ ညောင်ပလင်ကျေးရွာတို့ဟာ လယ်စိုက်ပျိုးမြေဧက တစ်သောင်းကျော်လောက်ရှိပါတယ်။ အဲဒီရွာတွေဟာလည်း ဘီးလင်းမြစ်ရဲ့ ကမ်းပါးဘေးမှာ တည်ရှိနေတဲ့ရွာတွေဖြစ်ပါတယ်။ အခုအခါမှာ ဘီးလင်းမြစ်ကြောင်း တိမ်ကောလာမှု၊ ရာသီဥတုဖောက်ပြန်မှုတို့ကြောင့် မြစ်အတွင်းကို ပင်လယ်ရေတက်ရေကျတဲ့အချိန်မှာ ပင်လယ်ရေငန်ဝင်ရောက်လာမှုတွေ များတဲ့အတွက် ကျေးရွာမှာရှိတဲ့ လယ်ယာစိုက်ပျုးမြေတွေကို ရေငန်ဝင်ရောက်မှုတွေ များလာပါတယ်။ ဒါကြောင့်မို့လို့ စိုက်ပျိုးထားတဲ့ လယ်ယာမြေတွေ ဆုံးရှုံးမှု တွေဖြစ်လာတဲ့အတွက် မုသင်ကျေးရွာ၊ လိပ်ခုံးကျေးရွာ၊ ညောင်ပလင်ကျေးရွာများမှာရှိတဲ့ စိုက်ပျိုးမြေ တွေအတွက် ရေငန်ဝင်ရောက်မှုကာကွယ်နိုင်ရန် ကမ်းပါတ်တမံများ တည်ဆောက်ပေးရန် အစီအစဉ် ရှိ/မရှိ သိရှိလိုပါသဖြင့် ပြည်သူ့လွှတ်တော်ဒုတိယဥက္ကဋ္ဌကြီးမှတစ်ဆင့် မေးမြန်းအပ်ပါတယ်ခင်ဗျား။</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားပေးရန် ဖြစ်ပါတယ်။</speech>
<speech><agency id="83">ဦးခင်ဇော်(ဒုတိယဝန်ကြီး၊ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန)</agency>လေးစား အပ်ပါသော ပြည်သူ့ လွှတ်တော်ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဧည့်သည်တော် များနှင့် ပြည်ထောင်စု ဒုတိယဝန်ကြီးများအားလုံးကို မင်္ဂလာပါလို့ နှုတ်ခွန်းဆက်သဂါရဝပြု အပ်ပါ တယ်။ မွန်ပြည်နယ်၊ ဘီးလင်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာစိုးမိုးအောင်ရဲ့ မေးမြန်းထားတဲ့ ဘီးလင်းမြစ် ကမ်းပါတ်တာတမံများ အမြန်တည်ဆောက်ပေးနိုင်ရန် အစီအစဉ်ရှိ/မရှိ ဆိုတဲ့ မေးခွန်းနဲ့ပတ်သက်ပြီးတော့ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနကိုယ်စား ကျွန်တော် ဒုတိယဝန်ကြီး ဦးခင်ဇော်မှ ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ မွန်ပြည်နယ်၊ ဘီးလင်းမြို့နယ်အတွင်း ဖြတ်သန်းစီးဆင်းလျက်ရှိတဲ့ ဘီးလင်းမြစ်သည် နှစ်စဉ်ရေကြီးနစ်မြုပ်မှုများ ဖြစ်ပေါ်လျက်ရှိသဖြင့် စိုက်ပျိုးမြေများ ပျက်စီးဆုံးရှုံးရလျက်ရှိပါတယ်။ ထို့ကြောင့် ဘီးလင်းမြစ်ရေ နှစ်စဉ်ရေကြီးနစ်မြုပ်မှုနှင့် ရေငန်ဝင်ရောက်မှုကြောင့် လူနေအိမ်ခြေများနှင့် လယ်ယာမြေများ ဆုံးရှုံးမှုမှ ကာကွယ်နိုင်ရန်အတွက် ဘီးလင်းမြစ်ကမ်းပတ်တာ တည်ဆောက်ခြင်းလုပ်ငန်းအား ဆောင်ရွက်ပေးရန် လိုအပ်မှာဖြစ်ပါတယ်။ ဘီးလင်းမြစ်ဟာ ပင်လယ် နှင့်ဆက်စပ်နေပြီး ဒီရေ အတက်အကျရှိသော မြစ်တစ်ခုဖြစ်ပါတယ်။ နှစ်ပေါင်းများစွာ သဲနုန်းပို့ချခဲ့မှု ကြောင့် မြစ်ကြမ်းပြင် မြင့်တက်မှုလည်း ဖြစ်ပေါ်လျက်ရှိပါတယ်။ ဘီးလင်းမြစ်ကမ်းပတ်တာအား ဘီးလင်းမြို့နယ် မုသင်ကျေးရွာမှ ရွှေလှေကျေးရွာအထိ အလျား ၁၃.၆ မိုင် ပေအားဖြင့် ၇၂၀၀၀ ကျော် တည်ဆောက်ပေးရမည်ဖြစ်ပြီး အဆိုပါကမ်းပတ်တာတစ်လျှောက်ရှိ ရေနုတ်မြောင်းများနှင့် သဘာဝ ျောင်းမြောင်းများပေါ်တွင် ရေထိန်းတံခါးများ ရေထုတ်ပေါက်များ ထည့်သွင်းတည်ဆောက်ပေးရမှာ ဖြစ်ပါတယ်။ ဘီးလင်းမြစ်ကမ်းပါတ်တာ တည်ဆောက်ခြင်းလုပ်ငန်းဆောင်ရွက်ရန်အတွက် မြင်ပြင်တိုင်းတာ ခြင်း၊ ဘူမိဗေဒနှင့် ဇလဗေဒဆိုင်ရာ စူးစမ်းလေ့လာခြင်း၊ မြစ်ကြမ်းပြင်တိုင်းတာခြင်းလုပ်ငန်းများကို အချိန်ယူဆောင်ရွက်ပြီး ရရှိလာတဲ့အချက်အလက်များအရ ဒီဇိုင်းပုံစံရေးဆွဲတွက်ချက်ခြင်း၊ ခန့်မှန်းခြေ စာရင်းအရ ကုန်ကျစရိတ်နှင့် ရရှိမည့်အကျိုးအမြတ်ကို လေ့လာဆန်းစစ်ခြင်း၊ သဘာဝပတ်ဝန်းကျင် နှင့် လူမှုပတ်ဝန်းကျင်ထိခိုက်နိုင်မှုအခြေအနေ လေ့လာဆန်းစစ်ခြင်းတို့ကို ဆောင်ရွက်ပြီးနောက် အားသာချက်ရှိမှုအပေါ်တွင် ဆက်လက်ဆောင်ရွက်ရမည်ဖြစ်ပါတယ်။ ဘီးလင်းမြစ်ကမ်းပါတ်တာ တည်ဆောက်ခြင်း လုပ်ငန်းသည် လုပ်ငန်းပမာဏကြီးမားပြီး မြစ်ကြမ်းပြင်သဲသောင်တူးဖော်ခြင်း လုပ်ငန်းကိုလည်း ထည့်သွင်းဆောင်ရွက်ရန် လိုအပ်မှာဖြစ်ပါတယ်။ အသေးစိတ်စူးစမ်းလေ့လာမှုများ အချိန်ယူဆောင်ရွက်ရမည်ဖြစ်သဖြင့် ဘီးလင်းမြစ်ကမ်းပါတ်တာ တည်ဆောက်ခြင်းလုပ်ငန်းအား လတ်တလောတွင် ဆောင်ရွက်ပေးနိုင်ခြင်းမရှိပါကြောင်း ရှင်းလင်းဖြေကြားအပ်ပါတယ်။ အားလုံး ကျေးဇူးတင်ပါတယ်။</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ်ပြီးပါပြီ။</speech>
</Q-A>
</section>
<section value="Report">
<report>
<title>ပြည်သူ့လွှတ်တော် အားကစား၊ ယဉ်ကျေးမှုနှင့် ပြည်သူ့ဆက်ဆံရေးဖွံ့ဖြိုးတိုးတက်မှုကော်မတီက အစီရင်ခံစာတင်ပြခြင်း</title>
<speech type="vicespeaker">အစီအစဉ် ၆ ကို ဆက်လက်ဆောင်ရွက်မှာဖြစ်ပါတယ်။ လွှတ်တော် ကိုယ်စားလှယ်များခင်ဗျား။ ပြည်သူ့ လွှတ်တော် အားကစား၊ ယဉ်ကျေးမှုနှင့် ပြည်သူ့ဆက်ဆံရေးဖွံ့ဖြိုး တိုးတက်မှုကော်မတီက အစီရင်ခံစာကို တင်ပြရန်ဖြစ်တဲ့အတွက် အစီရင်ခံစာတင်ပြဖို့အတွက် ဖိတ်ခေါ်ပါတယ်။</speech>
<speech><mp id="408">ဦးခိုင်မောင်ရည်(အဖွဲ့ဝင်၊ အားကစား၊ ယဉ်ကျေးမှုနှင့် ပြည်သူ့ဆက်ဆံရေးဖွံ့ဖြိုး တိုးတက်မှု ကော်မတီ)</mp>အားလုံးမင်္ဂလာပါခင်ဗျား။ ကျွန်တော်ကတော့ ရန်ကုန်တိုင်းဒေသကြီး၊ အလုံ မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ခိုင်မောင်ရည်ဖြစ်ပါတယ်။ ရိုသေလေးစားရသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ဒုတိယဥက္ကဋ္ဌကြီး ကျွန်တော်တို့ ပထမအကြိမ် ပြည်သူ့လွှတ်တော်မှာ အတူတူလက်တွဲဆောင်ရွက်ခဲ့ကြတဲ့ ဒီမိုကရေစီကန့်လန့်ကာကို အတူဖွင့်လှစ်ကြ တဲ့ လက်တွဲဖော်လွှတ်တော်ကိုယ်စားလှယ်များခင်ဗျား။ ကျွန်တော့်အနေနဲ့ ပြည်သူ့လွှတ်တော် အားကစား၊ ယဉ်ကျေးမှုနှင့် ပြည်သူ့ဆက်ဆံရေးဖွံ့ဖြိုးတိုးတက်မှုကော်မတီရဲ့ ၂၀၁၁ ခုနှစ်မှ ၂၀၁၅ ခုနှစ်အထိ ကော်မတီရဲ့ ဆောင်ရွက်မှုအစီရင်ခံစာကို ပြည်သူ့လွှတ်တော်သို့ တင်သွင်းမည်ဖြစ်ပါတယ်။ လွှတ်တော်ကိုယ်စားလှယ်များထံသို့လည်း ကြို တင်ဖြန့်ဝေထားပြီးဖြစ်ပါတယ်။ ကော်မတီရဲ့ အစီရင်ခံ စာနှင့်ပတ်သက်ပြီးတော့ ကော်မတီကိုယ်စား ရှင်းလင်းတင်ပြပြီး လွှတ်တော်သို့တင်သွင်းမှာဖြစ်ပါတယ်။ ဦးစွာ လွှတ်တော်က ဖွဲ့စည်းထားတဲ့ ကော်မတီအဖွဲ့များအားလုံးကို မိမိတို့ကော်မတီအသီးသီးရဲ့ ပြည်သူ့အတွက်ဆောင်ရွက်ချက်များကို လွှတ်တော်မှတစ်ဆင့် ပြည်သူတို့သိရှိစေရန် တင်ပြခွင့်ပြုပါသော လွှတ်တော်ဥက္ကဋ္ဌကြီး၊ ဒုတိယဥက္ကဋ္ဌကြီးနှင့်တာဝန်ရှိသူများအားလုံးကို ကျေးဇူးတင်ပါကြောင်း ပြောကြားလိုပါတယ်။ ပြည်သူ့လွှတ်တော်ဆိုင်ရာဥပဒေပုဒ်မ ၂၁ အရ ဖွဲ့စည်းအပ်တဲ့ လွှတ်တော် ကော်မတီ(၄)ရပ်အပြင် ထပ်မံတိုးချဲ့ပြီးတော့မှ ပုဒ်မ ၂၄၊ ပုဒ်မ ၂ရ အရ ရေးရာကော်မတီများကို ဖွဲ့ စည်းခဲ့ခြင်း၊ သက်တမ်းများဆက်လက်တိုးမြှင့်၍ ဆောင်ရွက်ခဲ့ခြင်းများကို ခွင့်ပြုပေးခဲ့သဖြင့် လွှတ်တော်ကိုယ်စားလှယ်များရဲ့ အရည်အချင်း၊ အရည်အသွေးမြင့်တက်လာပြီးတော့ လွှတ်တော် ကိုယ်စားလှယ်များရဲ့ တာဝန်များကို ပိုမိုကျေပွန်စွာဆောင်ရွက်နိုင်သဖြင့် မြန်မာ့လွှတ်တော်အဖြစ် ပြည်သူများနှင့်နိုင်ငံတကာအဖွဲ့အစည်းများတို့က အသိအမှတ်ပြုမှုကို ဖြစ်စေခဲ့တဲ့အတွက် လွှတ်တော် ကြီးသို့ ကျေးဇူးတင်ပါကြောင်း ထပ်မံတင်ပြလိုပါတယ်။ အစီရင်ခံစာနှင့်စပ်လျဉ်းပြီးတော့ ဆက်လက် တင်ပြပါမယ်။ ကော်မတီရဲ့ ၂၀၁၁ ခုနှစ်မှ ၂၀၁၅ ခုနှစ်အစီရင်ခံစာဟာ အနှစ်ချုပ်ဖော်ပြချက်များ ကိုသာအစီရင်ခံ တင်ပြထားခြင်းဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ကော်မတီအစီရင်ခံစာကို အနှစ်ချုပ်တင်ပြခွင့် ပြုပါရန် ခွင့်တောင်းခံအပ်ပါတယ်ခင်ဗျား။ ကော်မတီအနေဖြင့် အစီရင်ခံစာတင်သွင်းရာမှာ နှစ်စဉ်၊ လစဉ်ကဲ့သို့တင်သွင်းရခြင်းမဟုတ်ဘဲနဲ့ ကော်မတီရဲ့ ဆောင်ရွက်ချက်များအလိုက် အစီရင်ခံစာများကို လွှတ်တော်သို့ မပျက်မကွက်တင်ခဲ့ခြင်းသာဖြစ်ပါတယ်။ ဆောင်ရွက်ချက်အနည်းအများပေါ် မူတည်ပြီးတော့မှ လွှတ်တော်သို့ အစီရင်ခံစာအနည်းအများ တင်သွင်းရတာဖြစ်ပါတယ်။ သို့သော် ယခုကဲ့သို့ အစီရင်ခံစာကို လွှတ်တော်ဥက္ကဋ္ဌ၏စင်မြင့်ပေါ်မှာ တက်ရောက်တင်သွင်းခွင့်ရတာမှာ ကျွန်တော်တို့ ကော်မတီအနေနဲ့ ဤတစ်ကြိမ်တည်းသာရှိခဲ့ပြီးတော့မှ ဒါကလည်း နောက်ဆုံးအကြိမ်ဖြစ်မယ်လို့ ယူဆ ပါတယ်။ အဲဒီတော့ အစီရင်ခံစာတင်ပြထားတဲ့အခါမှာ နိဒါန်း၊ ရည်ရွယ်ချက်၊ ကော်မတီဖွဲ့စည်းမှု၊ ကော်မတီသက်တမ်း၊ ကော်မတီရဲ့ တာဝန်များ၊ ဥပဒေပြုရေးနှင့်စပ်လျဉ်းသည့် ကော်မတီရဲ့ လုပ်ငန်းစဉ် အဆင့်ဆင့်၊ ကော်မတီမှပေါင်းစပ်ထိန်းညှိရတဲ့ဝန်ကြီးဌာနများ၊ ဝန်ကြီးဌာနအလိုက် လုပ်ငန်းတာဝန် များနှင့် ကော်မတီများ၏ အားကစားဆိုင်ရာ၊ ယဉ်ကျေးမှုဆိုင်ရာ၊ ပြည်သူ့ဆက်ဆံရေးဆိုင်ရာ၊ ပြန်ကြား ရေးဆိုင်ရာကဏ္ဍများနှင့်ပတ်သက်သော အခြေခံသဘောထားများ၊ ကော်မတီရဲ့ ဆောင်ရွက်ချက်များ၊ ပြည်တွင်း/ပြည်ပအဖွဲ့အစည်းများ၊ ဝန်ကြီးဌာနများနှင့် ကော်မတီတို့ တွေ့ဆုံဆွေးနွေးညှိနှိုင်းမှု မှတ်တမ်းအနှစ်ချုပ်များသုံးသပ်ချက် ပါဝင်ပါတယ်။ ကော်မတီရဲ့ သီးခြားဆောင်ရွက်ချက်များအနေနဲ့ (၁၈)ချက်ပါဝင်ပြီးတော့ သုံးသပ်အကြံပြုချက်နှင့်နိဂုံးအပြင် စာရင်းဇယားများဖြင့် နောက်ဆက်တွဲ (က)မှ (စ)အထိ ဖော်ပြထားတာရှိပါတယ်။ ကျွန်တော့်အနေနှင့် ကော်မတီဥက္ကဋ္ဌနှင့် အဖွဲ့ဝင်များကို အားလုံးသိရှိစေရန် အမည်စာရင်းကိုတင်ပြလိုပါတယ်။ ကော်မတီဥက္ကဋ္ဌအဖြစ် ဝက်လက်မဲဆန္ဒနယ်မှ သူရဦးအေးမြင့်က တာဝန်ယူဆောင်ရွက်ပြီးတော့ ကော်မတီအဖွဲ့ဝင်များအဖြစ် ဦးစိုးပိုင် ဝန်းသို မဲဆန္ဒနယ်၊ ဦးမောင်ညို စစ်တွေမဲဆန္ဒနယ်၊ ဦးလော်ဒီငွေ့ ပူတာအိုမဲဆန္ဒနယ်၊ ဦးအောင်မြင့်သိန်းပေါင်းတည်မဲဆန္ဒနယ်၊ ဦးကျော်ဝင်း ကန်ကြီးထောင့်မဲဆန္ဒနယ်၊ ဦးစိုင်းသန်းနိုင် ဖာပွန်မဲဆန္ဒနယ်၊ ဦးထန်းလိန်း မင်းတပ်မဲဆန္ဒနယ်၊ ဦးသန်းထွန်း စေတုတ္တရာမဲဆန္ဒနယ်၊ ဦးဝင်းကို ဆီဆိုင်မဲဆန္ဒနယ်၊ ဦးရဲထွန်း သီပေါမဲဆန္ဒနယ်၊ ဦးနိုင်လှမောင် ချောင်းဆုံမဲဆန္ဒနယ်၊ ဦးပေါခင် နွားထိုးကြီးမဲဆန္ဒနယ်နှင့် ဦးအောင်ကြိုင် ညောင်ဦးမဲဆန္ဒနယ် တို့ဖြစ်ပါတယ်။ ကျွန်တော့်အနေနဲ့ ဦးခိုင်မောင်ရည် အလုံမဲဆန္ဒနယ်ဖြစ်ပါတယ်။ ကော်မတီမှာပါတီအဖွဲ့အစည်း ၈ ခုရှိပြီးတော့ တိုင်းရင်းသားလူမျိုး ၈ မျိုးပါဝင် ပါတယ်။ ကော်မတီမှာ လေ့လာသူအဖြစ် တွဲဖက်တာဝန်ပေးထားတဲ့ တပ်မတော်သားလွှတ်တော် ကိုယ်စားလှယ်များအနေနဲ့ ကော်မတီမှာ ဗိုလ်မှူးကြီးမြင့်ဟန်၊ ဒုတိယဗိုလ်မှူးကြီးမိုးကျော်ဦး၊ ဗိုလ်မှူး နှင်းစိုး၊ ဗိုလ်မှူးကျော်နိုင်ထွန်းတို့ ပါဝင်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ကျွန်တော်တို့ ကော်မတီရဲ့ ဥပဒေပြုရေးမှာ ကော်မတီရဲ့ ချိန်ထိုးသုံးသပ်ဆောင်ရွက်ခဲ့တဲ့ အဓိကအချက်(၅)ချက်ရှိပါတယ်။ (၁) ပြည်သူ့အကျိုး စီးပွားကာကွယ်စောင့်ရှောက်နိုင်မှုရှိ/မရှိ၊ (၂) နိုင်ငံတော်အကျိုးစီးပွား ကာကွယ်စောင့်ရှောက်နိုင်မှု ရှိ/မရှိ၊ (၃) ဖွဲ့စည်းပုံအခြေခံဥပဒေနှင့် ညီညွတ်မှုရှိ/မရှိ၊ (၄) လက်တွေ့ဆောင်ရွက်နိုင်မှု ရှိ/မရှိ၊ (၅) အပြည်ပြည်ဆိုင်ရာဥပဒေ၊ မိမိတို့နိုင်ငံက လက်ခံကျင့်သုံးလျက်ရှိတဲ့ (Convention ၊ Treaty)များ နှင့်ကိုက်ညီခြင်းရှိ/မရှိတို့ ဖြစ်ပါတယ်။ ကော်မတီရဲ့ တိကျပြတ်သားစွာ ရပ်တည်ခဲ့မှုများကို လွှတ်တော် ဥပဒေပြုမှတ်တမ်းများမှာ တွေ့ရှိနိုင်ပါတယ်။ သတင်းမီဒီယာဥပဒေကြမ်း ရေးဆွဲရာမှာ ကော်မတီနဲ့ သတင်းမီဒီယာသမားများ အကြိမ်ကြိမ်တွေ့ဆုံဆွေးနွေးခဲ့ပြီး မီဒီယာသမားများ၏ဆန္ဒကို ဦးစားပေးဆောင်ရွက်ခဲ့ပါတယ်။ ပုံနှိပ်ခြင်းနှင့်ထုတ်ဝေခြင်းလုပ်ငန်း ဥပဒေအသစ်ရေးဆွဲရာမှာလည်း လွှတ်တော် သို့တင်သွင်းလာတဲ့အခါမှာ မိမိတို့ကော်မတီက ပုံနှိပ်သူ၊ ထုတ်ဝေသူနှင့်မီဒီယာများအကြား ဆွေးနွေး မှုများကို အကြိမ်ကြိမ်ပြုလုပ်ပြီးတော့မှ ဥပဒေကို အချက်ပေါင်းများစွာ ပြင်ဆင်ပေးနိုင်ခဲ့ပါတယ်။ မကြာမီက ပြည်ထောင်စုလွှတ်တော်က အတည်ပြုခဲ့တဲ့ ရုပ်မြင်သံကြားနှင့်အသံထုတ်လွှင့်ခြင်းဆိုင်ရာ ဥပဒေကြမ်းကို မိမိတို့ကော်မတီအနေဖြင့် အချက်ပေါင်း(၉၀)ကျော် ပြင်ဆင်ခဲ့သည်အထိ နက်နက် ရှိုင်းရှိုင်း ပြည်သူနှင့်ဥပဒေအပေါ် စိတ်နှစ်၍ဆောင်ရွက်ခဲ့ပါတယ်။ ကော်မတီမှ ပေါင်းစပ်ညှိနှိုင်းရတဲ့ ဝန်ကြီးဌာနများမှာ (၁) အားကစားဝန်ကြီးဌာနဖြစ်ပါတယ်။ (၂) ယဉ်ကျေးမှုဝန်ကြီးဌာနဖြစ်ပါတယ်။ (၃) ပြန်ကြားရေးဝန်ကြီးဌာနတို့ဖြစ်ပြီး သာသနာရေးဝန်ကြီးဌာနကိုတော့ ကျွန်တော်တို့ကော်မတီအနေ နဲ့တွဲဖက်တာဝန်ယူပေးရပါတယ်။ ကော်မတီရဲ့ ဆောင်ရွက်ချက်များကို (၈)ချက်ဖြင့် စာမျက်နှာ ၁၅ မှာ ဖော်ပြထားပါတယ်။ ကျွန်တော့်အနေနဲ့ အနည်းငယ်တင်ပြလိုပါတယ်။ ကော်မတီရဲ့ ဆောင်ရွက်ချက်များ (၁)မှာ ကော်မတီအစည်းအဝေးများကို လွှတ်တော် ကာလအတွင်း အပတ်စဉ်ကျင်းပသည်။ (၂) ကော်မတီနှင့်သက်ဆိုင်သည့် အဖွဲ့အစည်းများဖြစ်သော စာနယ်ဇင်းသမားများ၊ ရုပ်ရှင်၊ ဂီတ၊ သဘင်အနုပညာရှင်များ၊ အားကစားအဖွဲ့အစည်းများ၊ ယဉ်ကျေးမှုအဖွဲ့အစည်းများနှင့် အခါအားလျော်စွာ တွေ့ဆုံညှိနှိုင်းဆွေးနွေး၍ လိုအပ်ချက်များကို ဖြည့်ဆည်းဆောင်ရွက်ပေးပါတယ်။ (၃) ကော်မတီသို့ ရောက်ရှိလာသော တိုင်ကြားစာများအပေါ်ကော်မတီအဆုံးအဖြတ်ဖြင့် သက်ဆိုင်ရာဌာနများနှင့် ပေါင်းစပ်ညှိနှိုင်းဆောင်ရွက်ဖြေရှင်းပေးပါတယ်။ (၄) ကော်မတီမှတာဝန်ယူထားသော ဝန်ကြီးဌာနများနှင့်ပတ်သက်သည့် ဘဏ္ဍာနှစ်အလိုက် အမျိုးသားစီမံကိန်းများ၊ ငွေလုံးငွေရင်းနှင့် သာမန်အသုံးစရိတ်များ၊ ဖြည့်စွက်ရန်ပုံငွေများ စသည် တို့ကို နှစ်စဉ်ညှိနှိုင်းစိစစ်၍ လွှတ်တော်သို့ တင်ပြပေးပါတယ်။ (၅) ကော်မတီနှင့်သက်ဆိုင်သော ဝန်ကြီးဌာနများနှင့် စပ်လျဉ်းသည့်ဥပဒေများကို ပြင်ဆင်ခြင်း၊ ဖြည့်စွက်ခြင်း၊ အသစ်ရေးဆွဲခြင်းများ ကိုပြုလုပ်ပါတယ်။ (၆) ကော်မတီနှင့်ဆက်စပ်မှုရှိသည့် နိုင်ငံတကာအဖွဲ့အစည်းများ၊ လူပုဂ္ဂိုလ်များနှင့် အခါအားလျော်စွာတွေ့ဆုံ၍ အမြင်ချင်းဖလှယ်ပါတယ်။ (၇) ကော်မတီနှင့်သက်ဆိုင်တဲ့ ဝန်ကြီးဌာန များ၏ အစည်းအဝေးများ၊ အခမ်းအနားများသို့ ဖိတ်ကြားလာပါက တက်ရောက်ပါတယ်။ (၈) ပြည်သူများ၏ အကြံပြုချက်များ၊ တိုက်တွန်းချက်များရှိပါက အရေးယူဆောင်ရွက်ပေးပါတယ်။ ဒီလိုတိုက်တွန်းချက်၊ အကြံပြုချက်များမှာ လွှတ်တော်ကိုယ်စားလှယ်များရဲ့ တိုက်တွန်းအကြံပြုမှုများ ကိုလည်း ဆောင်ရွက်ပေးပြီးတော့ မြို့နယ်အလိုက်၊ အားကစားကွင်း၊ အားကစားရုံများ ပျက်စီး ယိုယွင်းခြင်းတွေ၊ လုံးဝမရှိခြင်းတွေ၊ ရှေးဟောင်းအဆောက်အုံနှင့် ယဉ်ကျေးမှုဆိုင်ရာကိစ္စရပ်များ တင်ပြခြင်းများကို သက်ဆိုင်ရာဌာနများနှင့် ပေါင်းစပ်ညှိနှိုင်းဆောင်ရွက်ပေးခဲ့တာရှိပါတယ်။ ပြည်သူ များကိုလည်း သိရှိသင့်သည်များကို အသိပေးခဲ့ပါတယ်။ စာမျက်နှာ ၁၆ မှာ အပိုဒ် ၁၆ အဖြစ် ကော်မတီ၏ အသေးစိတ်ဆောင်ရွက်ချက်များ ဆိုတဲ့ နေရာမှာ ကျေးဇူးပြု၍ ပြန်လည်ပြင်ဆင်ပေးစေလိုပါတယ်။ ခေါင်းစဉ်မှာ ကော်မတီ၏ တွေ့ဆုံ ဆွေးနွေးမှုမှတ်တမ်းဟု ပြင်ပေးစေလိုပါတယ်။ တွေ့ဆုံဆွေးနွေးမှုမှတ်တမ်းအဖြစ် အချက်ပေါင်း ၃၂ ချက်ပါဝင်ပြီး ထိုတွေ့ဆုံဆွေးနွေးမှု ၃၁ ကြိမ်အတွက် ကျွန်တော်တို့ဟာ သီးခြားအစီရင်ခံစာ တစ်ခုချင်း စီပြုစုပြီးတော့ လွှတ်တော်တွင် တင်ပြခဲ့ပြီးဖြစ်ပါတယ်။ ကော်မတီရဲ့ သီးခြားဆောင်ရွက်ချက်များ အဖြစ်ရှိပါတယ်။ ကော်မတီရဲ့ သီးခြားဆောင်ရွက်ချက် အချက်(၇)ချက် ကျွန်တော် တင်ပြလိုပါတယ်။ (၁)မှာ ဒီမိုကရေစီ စနစ်သို့ ကူးပြောင်းစအချိန်မှာ သတင်းမီဒီယာလွတ်လပ်ခွင့်ရရှိရေးအတွက် မေးခွန်းများ၊ အဆိုများကို ကော်မတီမှညှိနှိုင်းပေါင်းစပ်၍ တင်သွင်းခဲ့ပါတယ်။ (၂) စာပေစိစစ်ရေး မူဝါဒများ ဖြေလျှော့ပေးရေးဆောင်ရွက်ခဲ့ရာမှာ တင်ထုတ်စနစ်ကနေ ထုတ်တင်စနစ်သို့ ပြောင်းလဲပြီး နောက်ဆုံးမှာ စာပေစိစစ်ရေးအဖွဲ့ ကို ရုပ်သိမ်းခဲ့တာကို ရရှိခဲ့ပါတယ်။ (၃)မှာ မြန်မာနိုင်ငံ ရုပ်ရှင်အစည်းအရုံးကို Semi Government အစိုးရတစ်ပိုင်းပါဝင်တဲ့ အဖွဲ့အစည်းအဖြစ်ကနေ အစိုးရ မဟုတ်တဲ့ လွတ်လပ်တဲ့အဖွဲ့အစည်းအဖြစ် လွတ်လပ်စွာရပ်တည်နိုင်အောင် မူဝါဒပိုင်းဆိုင်ရာ ပြင်ဆင် မှုများ ညှိနှိုင်းဆောင်ရွက်ခဲ့ပါတယ်။ (၄)မှာ မြန်မာနိုင်ငံဂီတအစည်းအရုံးရဲ့ ခေတ်သစ်အလွှာအဖြစ် အသစ်ပါဝင်ဖို့ အလွှာ ၆ လွှာဖြင့် ဖွဲ့စည်းနိုင်ရေးကို ညှိနှိုင်းဆောင်ရွက်ပေးနိုင်ခဲ့ပါတယ်။ (၅)မှာ မြန်မာနိုင်ငံသဘင်ကောင်စီ ပြန်လည်ဖွဲ့စည်းနိုင်ရေးအတွက် ထိန်းညှိဆောင်ရွက်ပေးနိုင်ခဲ့ပါတယ်။ (၆)မှာ မေးခွန်းများမေးမြန်း၍ ပွဲခွန်၊ ရုံခွန်၊ ပြသခွန် လျှော့ချပေးရေး ဆောင်ရွက်ခဲ့ပါတယ်။ (၇)မှာ ဗွီဒီယိုလောကမှာ ပြဿနာဖြစ်နေတဲ့ ခိုးကူးခွေပပျောက်ရေးကိစ္စကို ညှိနှိုင်းဖြေရှင်းခြင်းဆောင်ရွက်ခဲ့ ရာမှာ ပြန်ကြားရေးဝန်ကြီးဌာန၊ ပြည်ထဲရေးဝန်ကြီးဌာန၊ ရန်ကုန်တိုင်းဒေသကြီးအစိုးရအဖွဲ့တို့နဲ့ မိမိတို့ကော်မတီမှာ ဖြေရှင်းညှိနှိုင်းဆောင်ရွက်တဲ့အခါမှာ အထိုက်အလျောက် သက်သာရာရစေခဲ့ပါ တယ်။ ကော်မတီအနေနဲ့ ပြန်ကြားရေးဆိုင်ရာနဲ့ပတ်သက်ပြီးတော့ ဥပဒေကြမ်းသုံးခုမှာ နှစ်ခုအတည် ပြုနိုင်ပြီးတော့ တစ်ခုကိုတော့ ပြန်လည်ရုပ်သိမ်းခဲ့ပါတယ်။ အဲဒီတစ်ခုကတော့ Pubic Survice Medic အများပြည်သူဝန်ဆောင်မှုမီဒီယာဖြစ်ပြီး ပြန်ကြားရေးဝန်ကြီးဌာနမှ ပြန်လည်ရုပ်သိမ်းသွား တာဖြစ်ပါတယ်။ နောက် မြန်မာနိုင်ငံစာနယ်ဇင်းကော်မတီရဲ့ လွှတ်တော်မှတစ်ဆင့် တင်သွင်းလာခဲ့တဲ့ သတင်းမီဒီယာဥပဒေကို ကျွန်တော်တို့ကော်မတီအနေနဲ့ သေသေချာချာစိစစ်ပြီးတော့မှ အားထည့် ဆောင်ရွက်ခဲ့ပါတယ်။အားကစားကဏ္ဍနဲ့ပတ်သက်ပြီးတော့ ဥပဒေနှစ်ခု အသစ်ရေးဆွဲမှုဆောင်ရွက်ခဲ့ပါတယ်။ သာသနာရေးဆိုင်ရာဥပဒေပေါင်း ၁၀ ခုရှိတဲ့ ကျင့်သုံးဆဲဖြစ်ပြီးတော့မှ စကားရပ်အစားထိုးတင်ပြဖို့ အတွက် ဆောင်ရွက်ဆဲဥပဒေ သုံးခုဖြစ်ပါတယ်။ ကျွန်တော်တို့ ကော်မတီရဲ့ အထူးဆောင်ရွက်ချက်များ မှာ အထူးဖော်ပြလိုသည်မှာ ရန်ကုန်မြို့ ကန်တော်မင်္ဂလာပန်းခြံဟာ မူလသတ်မှတ်ခဲ့တဲ့ ဦးဥတ္တမ ပန်းခြံအဖြစ် ပြောင်းလဲသတ်မှတ်ရေးနှင့် စပ်လျဉ်းပြီးတော့မှ ကော်မတီအဖွဲ့ဝင် စစ်တွေမဲဆန္ဒနယ်မှ ဦးမောင်ညို က အဆိုတင်ပြီးတော့မှ ကော်မတီမှ ထောက်ခံတင်ပြချက်များ လွှတ်တော်ကိုယ်စားလှယ် အားလုံးတို့ရဲ့ ထောက်ခံအတည်ပြုမှုနဲ့ လွှတ်တော်က အတည်ပြုပေးခဲ့ပြီးတော့မှ ဦးဥတ္တမပန်းခြံအဖြစ် အတည်ပြု ပြောင်းလဲသတ်မှတ်နိုင်ခဲ့ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ကျွန်တော့်အနေနဲ့ ကော်မတီရဲ့ သုံးသပ်တင်ပြချက်ကို သုံးသပ်အကြံပြုချက်ကို တင်ပြမှာဖြစ်ပါတယ်။ ဒီလိုမတင်ပြမီမှာ ကော်မတီမှာ အပတ်စဉ်အစည်းအဝေးဆောင်ရွက်ခဲ့တာမှာ ဒီကာလအတွင်း ကော်မတီအစည်းအဝေး (၆၁) ကြိမ် ပြုလုပ်ခဲ့ပါတယ်။ ဝန်ကြီးဌာနများနဲ့လည်း (၂၃) ကြိမ် တွေ့ဆုံစည်းဝေးခဲ့ပါတယ်။ အဖွဲ့အစည်း အသီးသီးနဲ့ အစည်းအဝေး (၂၅) ကြိမ် ဆောင်ရွက်ခဲ့ပြီးတော့မှ ပြည်ပအဖွဲ့အစည်းများနဲ့ call တွေ့ဆုံမှု ငါးကြိမ်ရှိခဲ့ပါတယ်။ ဒါ နောက်ဆက်တွဲ(စ)နဲ့ ဖော်ပြထားပါတယ်။ အဲဒီတော့ အစီရင်ခံစာတင်သွင်း နေတဲ့ကာလအတွင်းမှာ တိုင်စာပေါင်း ၇၀ ရရှိခဲ့ပါတယ်။ တိုင်စာရရှိလျှင် ခေါ်ယူတွေ့ဆုံ ဆွေးနွေး ညှိနှိုင်းဆောင်ရွက်ခြင်းဆိုတဲ့မူအတိုင်း ကျွန်တော်တို့ တွေ့ဆုံညှိနှိုင်းဆောင်ရွက်ခဲ့တဲ့အတွက် ကျွန်တော် တို့ကော်မတီမှာ အားလုံးညှိနှိုင်းဖြေရှင်းဆောင်ရွက်ခဲ့ပြီးဖြစ်ပါတယ်။ သုံးသပ်အကြံပြုချက်အနေနဲ့ ပြည်သူ့လွှတ်တော် အားကစား၊ ယဉ်ကျေးမှုနှင့် ပြည်သူ့ဆက်ဆံရေးဖွံ့ဖြိုးတိုးတက်မှုကော်မတီသည် အစီရင်ခံသည့်ကာလအတွင်း ပေးအပ်ထားတဲ့လုပ်ငန်းတာဝန်များကို အထိုက်အလျောက် အောင်မြင် အောင်ဆောင်ရွက်နိုင်ခဲ့ပါတယ်။ အထူးသဖြင့် သတင်းမီဒီယာ လွတ်လပ်ခွင့်ရရှိရေးအတွက် ဆောင်ရွက်ပေးနိုင်သကဲ့သို့ စာပေစိစစ်ရေးအဖွဲ့ ရုပ်သိမ်းသည်အထိ တိုက်တွန်းဆောင်ရွက်နိုင်ခဲ့ပါ တယ်။ စာနယ်ဇင်းသတင်းမီဒီယာများနှင့်လည်းကောင်း၊ ရုပ်ရှင်၊ ဗီဒီယို၊ ဂီတ၊ သဘင်ပညာရှင်များနှင့် လည်းကောင်း၊ ပန်းပညာရှင်များနှင့်လည်းကောင်း အကြိမ်ကြိမ်တွေ့ဆုံ၍ အခက်အခဲများ၊ ပြဿနာ များကို ဝိုင်းဝန်းညှိနှိုင်းအဖြေရှာပေးနိုင်ခဲ့ပါတယ်။ တာဝန်ပေးထားတဲ့ ဝန်ကြီးဌာနလေးခုမှ ကျင့်သုံး နေတဲ့ဥပဒေများကို ညှိနှိုင်း၍ ပြင်ဆင်ဖြည့်စွက် အသစ်ရေးဆွဲပေးနိုင်ခဲ့ပါတယ်။ အားကစားဖွံ့ဖြိုး တိုးတက်ရေးနှင့် အမျိုးသားယဉ်ကျေးမှု ဖွံ့ဖြိုးတိုးတက်ခိုင်မာရေးတို့နဲ့ စပ်လျဉ်းပြီးတော့လည်း အလေးထားဆောင်ရွက်ပေးနိုင်ခဲ့ပါတယ်။ ထို့အပြင် သက်ဆိုင်ရာဌာနအဖွဲ့အစည်းများနှင့် ဆက်စပ် လျက်ရှိတဲ့ တိုင်ကြားစာများ၊ အသနားခံစာများကိုလည်း ကြားနာစိစစ်၍ ဖြေရှင်းပေးနိုင်ခဲ့ပါတယ်။ နိဂုံးချုပ်အနေဖြင့် ပြည်သူ့လွှတ်တော် အားကစား၊ ယဉ်ကျေးမှုနှင့် ပြည်သူ့ဆက်ဆံရေးဖွံ့ဖြိုး တိုးတက်မှုကော်မတီအနေနဲ့ ပေးအပ်တဲ့တာဝန်များကို ကျေပွန်စွာ၊ စည်းလုံးညီညွတ်စွာ ထမ်းဆောင် လျက်ရှိပါကြောင်း အစီရင်ခံစာအား လွှတ်တော်သို့ လေးစာစွာဖြင့် တင်ပြအပ်ပါတယ်ခင်ဗျား။ ကျေးဇူး တင်ပါတယ်။ [အစီရင်ခံစာအပြည့်အစုံမှာ အောက်ပါအတိုင်းဖြစ်ပါသည်။ ပထမအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေးသို့ တင်သွင်းသည့် ပြည်သူ့လွှတ်တော် အားကစား၊ ယဉ်ကျေးမှုနှင့် ပြည်သူ့ဆက်ဆံရေးဖွံ့ဖြိုးတိုးတက်မှုကော်မတီ၏ ၂၀၁၁ ခုနှစ်မှ ၂၀၁၅ ခုနှစ်အထိ လုပ်ငန်းဆောင်ရွက်မှုအစီရင်ခံစာ နိဒါန်း ၁။ ပြည်သူ့လွှတ်တော်ဆိုင်ရာ ဥပဒေပုဒ်မ ၂၄ နှင့် ပုဒ်မ ၂ရ တို့အရ ၂၀၁၁ ခုနှစ်၊ စက်တင်ဘာလ ၅ ရက်နေ့တွင် အားကစား၊ ယဉ်ကျေးမှုနှင့် ပြည်သူ့ဆက်ဆံရေး ဖွံ့ဖြိုးတိုးတက်မှုကော်မတီကို ပြည်သူ့ လွှတ်တော်ကိုယ်စားလှယ် ၁၅ ဦးဖြင့် ဖွဲ့စည်းခဲ့ပါသည်။ ၉-၇-၂၀၁၃ ရက်နေ့တွင် တပ်မတော်သား ကိုယ်စားလှယ် လေးဦးအား လေ့လာသူများအဖြစ် ဖြည့်စွက်ဖွဲ့စည်းခဲ့သဖြင့် ပြည်သူ့လွှတ်တော် ကိုယ်စားလှယ် ၁၉ ဦးပါဝင်ခဲ့ပါသည်။ ၂။ ကော်မတီတွင် ပါတီအဖွဲ့အစည်း ရှစ်ခုနှင့် တိုင်းရင်းသားလူမျိုး ရှစ်မျိုးတို့ကို ကိုယ်စားပြု သည့် ကိုယ်စားလှယ်များ ပါဝင်ကြပါသည်။ ပါတီအဖွဲ့အစည်း ရှစ်ခုတွင် ပြည်ထောင်စုကြံ့ခိုင်ရေးနှင့် ဖွံ့ဖြိုး ရေးပါတီ၊ အမျိုးသားဒီမိုကရေစီအဖွဲ့ချုပ်(NLD)၊ အမျိုးသားဒီမိုကရေစီအင်အားစု(NDF)၊ ရှမ်း ဒီမိုကရက်တစ်ပါတီ၊ ပအိုင်းအမျိုးသားအဖွဲ့ချုပ်(PNO)၊ ရခိုင်တိုးတက်ရေးပါတီ၊ မွန်လူမျိုးများ ဒီမိုကရေစီအင်အားစုနှင့် တပ်မတော်တို့ပါဝင်ပါသည်။ တိုင်းရင်းသားလူမျိုး ရှစ်မျိုးတွင် ဗမာ၊ ရှမ်း၊ ရခိုင်၊ ကချင်၊ ချင်း၊ ပအို့ဝ်၊ ကရင်နှင့် မွန်တို့ပါဝင်ပါသည်။ ၃။ ကော်မတီအဖွဲ့ဝင်ကိုယ်စားလှယ်များသည် ပြည်သူ့လွှတ်တော်ဥက္ကဋ္ဌ၏ လမ်းညွှန်မှာကြားချက် အတိုင်း ပါတီစွဲ၊ ဝါဒစွဲ၊ လူမျိုးစွဲ၊ ဒေသစွဲ၊ ဘာသာအယူဝါဒစွဲများ မထားရှိဘဲ နိုင်ငံတော်နှင် ပြည်သူ များ၏ အကျိုးကို ရှေးရှုလျက် ချစ်ခင်ရင်းနှီးစွာလက်တွဲ၍ တာဝန်ထမ်းဆောင်ခဲ့ကြပါသည်။ ရည်ရွယ်ချက် ၄။ ပြည်သူ့လွှတ်တော် အားကစား၊ ယဉ်ကျေးမှုနှင့် ပြည်သူ့ဆက်ဆံရေးဖွံ့ဖြိုးတိုးတက်မှု ကော်မတီ အနေဖြင့် တာဝန်ယူဆောင်ရွက်ပေးရသော အားကစားဝန်ကြီးဌာန၊ ယဉ်ကျေးမှုဝန်ကြီးဌာန၊ ပြန်ကြား ရေးဝန်ကြီးဌာနနှင့် သာသနာရေးဝန်ကြီးဌာနတို့က ကျင့်သုံးနေသောဥပဒေများကို ဝန်ကြီးဌာနများနှင့် ညှိနှိုင်းလျက်ပြင်ဆင်ခြင်း၊ ဖြည့်စွက်ခြင်း၊ အသစ်ပြန်လည်ရေးဆွဲခြင်းနှင့် နှစ်စဉ်ရန်ပုံငွေများ ခွဲဝေ သတ်မှတ်ရာတွင် စိစစ်ခြင်းများလုပ်ဆောင်ရာတွင်လည်းကောင်း၊ သက်ဆိုင်သည့် ပြင်ပအဖွဲ့အစည်းများ၏ လုပ်ငန်းဆောင်တာများ အဆင်ပြေချောမွေ့စေရေးအတွက် ညှိနှိုင်းဖြေရှင်းပေးရာတွင် လည်းကောင်း၊ ပြည်သူလူထု၏ တိုင်ကြားစာများ၊ အသနားခံစာများကို လေ့လာသုံးသပ်၍ ညှိနှိုင်း ဖြေရှင်းပေးရာတွင်လည်းကောင်း စနစ်တကျဆောင်ရွက်ပေးနိုင်ရန် ရည်ရွယ်ပါသည်။ ကော်မတီဖွဲ့စည်းခြင်း ၅။ ပြည်သူ့လွှတ်တော်ဆိုင်ရာပုဒ်မ ၂၄ နှင့် ပုဒ်မ ၂ရ တို့အရ ၉-၇-၂၀၁၃ ရက်နေ့တွင် ကော်မတီ ကို အောက်ပါကိုယ်စားလှယ် ၁၉ ဦးဖြင့် ပြင်ဆင်ဖွဲ့စည်း တာဝန်ပေးခဲ့ပါသည်(က) သူရဦးအေးမြင့် ဝက်လက်မဲဆန္ဒနယ် ဥက္ကဋ္ဌ ြည်ခိုင်ဖြိုးပါတီ (ခ) ဦးစိုးပိုင် ဝန်းသိုမဲဆန္ဒနယ်အဖွဲ့ဝင် ပြည်ခိုင်ဖြိုးပါတီ (ဂ) ဦးမောင်ညို စစ်တွေမဲဆန္ဒနယ်ရခိုင်တိုးတက်ရေးပါတီအဖွဲ့ဝင်(ဃ) ဦးဃောဒီငွေ့အဖွဲ့ဝင်(င) ဦးအောင်မြင့်သိန်းအဖွဲ့ဝင်(စ) ဦးကျော်ဝင်းပူတာအိုမဲဆန္ဒနယ် ပြည်ခိုင်ဖြိုးပါတီ ပေါင်းတည်မဲဆန္ဒနယ် ပြည်ခိုင်ဖြိုးပါတီ ကန်ကြီးထောင့်မဲဆန္ဒနယ် ပြည်ခိုင်ဖြိုးပါတီ ဖာပွန်မဲဆန္ဒနယ် ပြည်ခိုင်ဖြိုးပါတီ မင်းတပ်မဲဆန္ဒနယ် မူကြ��်းအဖွဲ့ဝင်(ဆ) ဦးစိုင်းသန်းနိုင်အဖွဲ့ဝင်(ဇ) ဦးထန်းလိန်းအဖွဲ့ဝင်အဖွဲ့ဝင်ပြည်ခိုင်ဖြိုးပါတီ (ဈ) ဦးသန်းထွန်းစေတုတ္တရာမဲဆန္ဒနယ်ပြည်ခိုင်ဖြိုးပါတီ (ည) ဦးဝင်းကို ဆီဆိုင်မဲဆန္ဒနယ်အဖွဲ့ဝင် ပအိုင်းအမျိုးသားအဖွဲ့ချုပ် (ဋ) ဦးခိုင်မောင်ရည်(ခ) အလုံမဲဆန္ဒနယ် အဖွဲ့ဝင်ဦးခင်မောင်ရည် အမျိုးသားဒီမိုကရေစီအင်အားစု (ဌ) ဦးရဲထွန်းသီပေါမဲဆန္ဒနယ်ရှမ်းဒီမိုကရက်တစ်ပါတီ (၃) ဦးနိုင်လှမောင် ချောင်းဆုံမဲဆန္ဒနယ်အဖွဲ့ဝင် မွန်အမျိုးသားဒီမိုကရေစီအင်အားစု (ပ) ဦးပေါခင်နွားထိုးကြီးမဲဆန္ဒနယ် အဖွဲ့ဝင်အမျိုးသားဒီမိုကရေစီအဖွဲ့ချုပ် (ဏ) ဦးအောင်ကြိုင်ညောင်ဦးမဲဆန္ဒနယ်အတွင်းရေးမှူး ပြည်ခိုင်ဖြိုးပါတီ (တ) ဗိုလ်မှူးကြီးမြင့်ဟန် တပ်မတော်သားကိုယ်စားလှယ် လေ့လာသူကြည်း ၁၈၇၀၁ (ထ) ဒုတိယဗိုလ်မှူးကြီးမိုးကျော်ဦး တပ်မတော်သားကိုယ်စားလှယ် လေ့လာသူကြည်း ၂၄၉၁၂ (ဒ) ဗိုလ်မှူးနှင်းစိုး တပ်မတော်သားကိုယ်စားလှယ် လေ့လာသူကြည်း ၃၃၅၃၉ (ခ) ဗိုလ်မှူးကျော်နိုင်ထွန်း တပ်မတော်သားကိုယ်စားလှယ် လေ့လာသူကြည်း ၂၇၅၆၁ ကော်မတီ၏သက်တမ်း ၆။ ကော်မတီ၏သက်တမ်းကို စတင်ဖွဲ့စည်းသည့်နေ့မှစ၍ တစ်နှစ် သတ်မှတ်ပါသည်။ တစ်နှစ် ပြည့်တိုင်း ပြန်လည်သတ်မှတ်ဖွဲ့စည်းပေးပါသည်။ ကော်မတီ၏တာဝန်များ ၇။ ကော်မတီ၏တာဝန်ကို အောက်ပါအတိုင်း သတ်မှတ်ထားပါသည်(က) အားကစား၊ ယဉ်ကျေးမှုနှင့် ပြည်သူ့ဆက်ဆံရေးဖွံ့ဖြိုးတိုးတက်မှုကော်မတီလုပ်ငန်းများဖွံ့ဖြိုးတိုးတက်စေရေးအတွက် ကူညီဆောင်ရွက်ပေးရမည်။ (ခ) အမျိုးသားယဉ်ကျေးမှု ဖွံ့ဖြိုးတိုးတက်ခိုင်မာရေးနှင့် စောင့်ရှောက်ထိန်းသိမ်းရေးအတွက် ကူညီဆောင်ရွက်ရမည်။ (ဂ) သက်ဆိုင်ရာနယ်ပယ်အသီးသီးရှိ ဌာနအဖွဲ့အစည်းများက ကျင့်သုံးလျက်ရှိသည့် ဥပဒေများကို လေ့လာ၍ ပယ်ဖျက်ရန်၊ ပြင်ဆင်ရန်၊ အသစ်ပြဋ္ဌာန်းရန်များ တွေ့ရှိက လွှတ်တော်သို့ တင်ပြရမည်။ (ဃ) သက်ဆိုင်ရာဌာန၊ အဖွဲ့အစည်းများမှ အခါအားလျော်စွာထုတ်ပြန်သည့် နည်းဥပဒေ၊ စည်းမျဉ်းစည်းကမ်း၊ အမိန့်ကြေညာစာ၊ အမိန့်ညွှန်ကြားချက်နှင့် လုပ်ထုံးလုပ်နည်းများ သည် တည်ဆဲဥပဒေများနှင့်လည်းကောင်း၊ ပြည်ထောင်စုလွှတ်တော်မှ ပြဋ္ဌာန်းလိုက် သည့် ဥပဒေများနှင့်လည်းကောင်း ညီညွတ်ဆီလျော်အောင် ဆောင်ရွက်စေပြီး ညီညွတ်ဆီလျော်မှုရှိပါက လိုက်နာဆောင်ရွက်မှုကို စောင့်ကြည့်ထိန်းညှိကူညီရမည်။ (င) သက်ဆိုင်ရာနယ်ပယ်အသီးသီးရှိ ဌာနအဖွဲ့အစည်းများနှင့် ဆက်စပ်လျက်ရှိသည့်တိုင်ကြားစာများ၊ အသနားခံစာများ၊ တင်ပြချက်များကို ကြားနာစိစစ်၍ လွှတ်တော် ဥက္ကဋ္ဌမှတစ်ဆင့် လွှတ်တော်သို့ အစီရင်ခံရမည်။ ဥပဒေပြုရေးနှင့် စပ်လျဉ်းသည့်ကော်မတီ၏ လုပ်ငန်းစဉ်အဆင့်ဆင့် ၈။ အောက်ပါအတိုင်းဖြစ်ပါသည်။ (က) လွှတ်တော်ဥက္ကဋ္ဌမှ လွှဲပြောင်းပေးသော ဥပဒေမူကြမ်းများ၊ အဆိုမူကြမ်းများကို လက်ခံရယူခြင်း (ခ) ကော်မတီအနေဖြင့် ဥပဒေမူကြမ်းရေးဆွဲပြုစုခြင်း၊ (ဂ) ဥပဒေမူကြမ်းများ၊ အဆိုမူကြမ်းများကို သက်ဆိုင်ရာအစိုးရအဖွဲ့အစည်းများ၊ ဝန်ထမ်းအဖွဲ့အစည်းများနှင့် ညှိနှိုင်းပေါင်းစပ်ဆောင်ရွက်ခြင်း၊ (ဃ) ဥပဒေမူကြမ်းများနှင့် ပတ်သက်၍ ကြားနာခြင်း(Hearing)၊ (င) ဥပဒေမူကြမ်းများကို မွမ်းမံပြင်ဆင်ခြင်းနှင့် မှတ်တမ်းဝင်စေခြင်း(Make-up)၊ (စ) ဥပဒေမူကြမ်းများနှင့် သက်ဆိုင်သော အစီရင်ခံစာများ တင်ပြခြင်း (Report)၊ ၉။ ကော်မတီသည် ဥပဒေပြုရေးတာဝန်များဆောင်ရွက်ရာတွင် အောက်ပါအချက်များဖြင့် ချိန်ထိုး သုံးသပ်ဆောင်ရွက်ခဲ့ပါသည်(က) ပြည်သူ့အကျိုးစီးပွားအား ကာကွယ်စောင့်ရှောက်နိုင်မှုရှိ/မရှိ၊ (ခ) နိုင်ငံတော်အကျိုးစီးပွားအား ကာကွယ်စောင့်ရှောက်နိုင်ခြင်းရှိ/မရှိ၊ (ဂ) ဖွဲ့စည်းပုံအခြေခံဥပဒေနှင့် ညီညွတ်မှုရှိ/မရှိ၊ (ဃ) လက်တွေ့ဆောင်ရွက်နိုင်မှုရှိ/မရှိ၊ (င) အပြည်ပြည်ဆိုင်ရာဥပဒေ၊ မိမိတို့နိုင်ငံက လက်ခံကျင့်သုံးလျက်ရှိသော(Conventionများ Treaty)များနှင့် ညီညွတ်ခြင်းရှိ/မရှိ၊ ကော်မတီမှ ပေါင်းစပ်ညှိနှိုင်းရသည့် ဝန်ကြီးဌာနများ ၁၀။ အောက်ပါဝန်ကြီးဌာန သုံးခုနှင့် ပေါင်းစပ်ထိန်းညှိဆောင်ရွက်ခဲ့ပါသည်(က) အားကစားဝန်ကြီးဌာန၊ (ခ) ယဉ်ကျေးမှုဝန်ကြီးဌာန၊ (ဂ) ပြန်ကြားရေးဝန်ကြီးဌာန ၁၁။ အားကစားဝန်ကြီးဌာန (က) မြန်မာနိုင်ငံ၏ အားကစားအဆင့်အတန်းမှာ ၁၉၅၄ ခုနှစ်မှ ၁၉၇၄ ခုနှစ်အထိ နှစ်ပေါင်းကာလအတွင်း အိမ်နီးချင်းအရှေ့တောင်အာရှနိုင်ငံများကပင် အားကျဂုဏ်ယူရလောက်သည်အထိ အောင်မြင်မှုရရှိခဲ့ပါသည်။ အဆိုပါကာလအတွင်း မြန်မာနိုင်ငံက အိမ်ရှင်အဖြစ် လက်ခံကျင်းပခဲ့သော ၁၉၆၁ ဒုတိယ အကြိမ်မြောက် အရှေ့တောင် အာရှကျွန်းဆွယ် အားကစားပြိုင်ပွဲနှင့် ၁၉၆၉ ခုနှစ် ပဉ္စမအကြိမ်မြောက် အရှေ့တောင် အာရှကျွန်းဆွယ်အားကစားပြိုင်ပွဲများတွင် နိုင်ငံအလိုက် ပထမအဆင့်ဖြင့် ဗိုလ်စွဲအနိုင် ရရှိခဲ့ပါသည်။ ၁၉၆၆ ခုနှစ်၊ ၁၉၇၀ ပြည့်နှစ်များက ထိုင်းနိုင်ငံ ဘန်ကောက်မြို့တွင် ကျင်းပခဲ့သည့် ပဉ္စမအကြိမ်နှင့် ဆဋ္ဌမအကြိမ် အာရှအားကစားပြိုင်ပွဲများတွင်လည်း ပြိုင်ဘက်နိုင်ငံများက အားကျဂုဏ်ယူလောက်အောင် အဆင့်အတန်းမြင့်မားစွာ ရပ်တည်နိုင်ခဲ့ပါသည်။ ၁၉၇၂ ခုနှစ်၊ ပြည်ထောင်စုသမ္မတဂျာမနီနိုင်ငံ မြူးနစ်မြို့ တွင်ကျင်းပခဲ့သည့် (၂၀) ကြိမ်မြောက် ကမ္ဘာ့အိုလံပစ်အားကစားပြိုင်ပွဲတွင် မြန်မာအမျိုးသားဘောလုံးအသင်းသည် အသန့်ရှင်းဆုံးဆု ရယူပေးနိုင်ခဲ့ပါသည်။ (ခ) ထိုကဲ့သို့ အဆင့်အတန်းမြင့်မားစွာ ရပ်တည်နိုင်ခဲ့သည့် မြန်မာအားကစားမှာ ၁၉၇၄ ခုနှစ် နောက်ပိုင်းကာလများတွင် အကြောင်းအမျိုးမျိုးကြောင့် ကျဆင်း ခဲ့ရပါသည်။ ယခုအချိန်တွင် နိုင်ငံတော်အနေဖြင့် မြန်မာ့အားကစားမှ ကမ္ဘာ့ အားကစားသို့ဟူသော အားကစားဆိုင်ရာ ရည်မှန်းချက်ချမှတ်ပြီး နိုင်ငံတော်၏ အားကစားအဆင့်အတန်း တိုးတက်မြင့်မားရေးလုပ်ငန်းများကို အမျိုးသားရေးလုပ်ငန်းတာဝန် တစ်ရပ်အဖြစ် သတ်မှတ်ဆောင်ရွက်လျက်ရှိသကဲ့သို့ ပြည်သူတစ်ရပ်လုံးအနေဖြင့်လည်း တတ်စွမ်းသမျှ အဖက်ဖက်က အားပေးကူညီနေသည့်အချိန်အခါလည်း ဖြစ်ပါသည်။ (ဂ) နိုင်ငံတော်၏ အားကစားအဆင့်အတန်း တိုးတက်မြင့်မားရေးအတွက် ကြိုးပမ်းအကောင်အထည်ဖော် ဆောင်ရွက်လျက်ရှိရာ အားကစားဆိုင်ရာမူဝါဒ (၅) ရပ် ကို ချမှတ်ဆောင်ရွက်လျက်ရှိပါသည်(၁) မြန်မာ့းကစားမှ ကမ္ဘာ့အားကစားသို့ ရောက်ရှိစေရန်၊ တစ်မျိုးသားလုံးကျန်းမာကြံ့ခိုင်ရေးအတွက် အမျိုးသားအားကစား လှုပ်ရှားမှု ကို တစ်နိုင်ငံလုံး၊ တစ်မျိုးသားလုံး စိတ်ဝင်စားစွာဖြင့် ပါဝင်လှုပ်ရှားရန်(Moss Sport)၊ (၃) နိုင်ငံတကာအလယ်၌ နိုင်ငံတော်၏ဂုဏ်သိက္ခာကို အားကစားနည်းဖြင့်မြှင့်တင်နိုင်မည့် ထူးချွန်ထက်မြက်သော နိုင်ငံ့ဂုဏ်ဆောင်အားကစား သမားqualsep: eg:oqosqf(Excelent Sport) (၄) နိုင်ငံတော်ဖွံ့ဖြိုးတိုးတက်ရေးလုပ်ငန်းများ အကောင်အထည်ဖော် ဆောင်ရွက်ရာတွင် အထောက်အကူပြု စေရေးအတွက် တစ်မျိုးသားလုံး ကျန်းမာကြံ့ခိုင်လာစေရန် အမျိုးသားအားကစားလှုပ်ရှားမှုများကို အဆင့်ဆင့်နှစ်အလိုက် တိုးမြှင့်ဆောင်ရွက်သွားရန်၊ အနီးကပ်ရည်ရွယ်ချက်အဖြစ် အနီးဆုံးအချိန်ကာလများအတွင်း ကျင်းပ ပြုလုပ်သွားမည့် အရှေ့တောင်အာရှ အားကစားပြိုင်ပွဲများတွင် မြန်မာအားကစားအဖွဲ့ အောင်မြင်မှုရရှိစေရန်၊ (ဃ) လုပ်ငန်းစဉ်များအောက်ပါလုပ်ငန်းစဉ် ၁၂ ရပ်ကို ဆောင်ရွက်လျက်ရှိပါသည်။ (၁) တစ်မျိုးသားလုံး ကျန်းမာကြံ့ခိုင်ရေးနှင့် အားကစားပညာပေးရေး လုပ်ငန်း၊ (၂) နယ်မြေအနှံ့ လူငယ်မျိုးဆက်သစ်အားကစားသမားများ ရှာဖွေရွေးချယ်ဖော်ထုတ်ရေးလုပ်ငန်း၊ (၃) နိုင်ငံ့ဂုဏ်ဆောင် ထူးချွန်ထက်မြက်သော အားကစားသမားများ ပေါ်ထွက် လာစေရေးအတွက် ပြုစုပျိုးထောင်လေ့ကျင့်ရေးလုပ်ငန်း၊ (၄) နိုင်ငံတကာပြိုင်ပွဲများသို့ အဆင့်ဆင့် တက်လှမ်းယှဉ်ပြိုင်အောင်နိုင်ရေး လုပ်ငန်း၊ (၅) အားကစားကွင်း၊ အားကစားရုံများ ပြုပြင်ထိန်းသိမ်းရေးနှင့် တိုးချဲ့ တည်ဆောက်ရေးလုပ်ငန်း၊ (၆) နိုင်ငံတကာအဆင့်မီ အားကစားပစ္စည်းများ ထုတ်လုပ်ဖြန့်ဖြူးရေး လုပ်ငန်း၊ (၇) အားကစားနှင့် ကာယပညာသိပ္ပံလုပ်ငန်း၊ (၈) အားကစားစီမံကိန်းနှင့် သုတေသနလုပ်ငန်း၊ (၉) ဒေသအလိုက် အားကစားဖွံ့ဖြိုးတိုးတက်ရေးလုပ်ငန်း၊ (၁၀) နိုင်ငံတကာအဖွဲ့အစည်းများနှင့် ဆက်သွယ်ရေးလုပ်ငန်း၊ (၁၁) အားကစားအဖွဲ့ချုပ်အလိုက် အားကစားအဆင့်အတန်းတိုးတက် မြင့်မားအောင်ဆောင်ရွက်ရေးလုပ်ငန်း၊ (၁၂) အားကစားဝန်ကြီးဌာနအောက်တွင် လုပ်ငန်းလိုအပ်ချက်အရ ဦးစီးဌာနများဖွဲ့စည်းပုံတိုးချဲ့ဖွဲ့စည်းရေးလုပ်ငန်း၊ ကော်မတီ၏ မြန်မာ့အားကစားတိုးတက်မြင့်မားရေးဆိုင်ရာဆောင်ရွက်ချက်များ (၁) အားကစားနှင့် ပညာရေးပေါင်းစပ်ခြင်းအစီအစဉ်ကို လက်တွေ့ကျကျ ဖော် ဆောင်ရွက်နိုင်ရန်အတွက် အခြေခံပညာကျောင်းများနှင့် တက္ကသိုလ်၊ ကောလိပ် တို့တွင် ပညာသင်ကြားရေး သင်ရိုးညွှန်းတမ်း (Curriculum) တွင်အားကစား ဘာသာရပ်ကို မသင်မနေရ ဘာသာရပ် (Compulsory Subject)အဖြစ် ထည့်သွင်းသတ်မှတ်ရန် ညှိနှိုင်း ဆောင်ရွက်ခဲ့ပါသည်။ အားကစားနှင့် ပညာရေးပေါင်းစပ်လေ့ကျင့်ရေး သင်တန်းကျောင်းများ (Integrated School For Sports and Education) şę sə:08SJE sər:M05:onß:empê:op: (Spare Time School Sport Centers) ွင့်လှစ်ရန် ညှိနှိုင်းဆောင်ရွက်ခဲ့ပါသည်။ (၃) အခြေခံပညာကျောင်းများနှင့် တက္ကသိုလ်၊ ကောလိပ်တို့တွင် မရှိမဖြစ်အားကစားကွင်း၊ အားကစားရုံများနှင့် အားကစားအထောက်အကူ ပစ္စည်းများ ပြည့်စုံအောင် အကြံပြုဆောင်ရွက်ခဲ့ပါသည်။ (၄) ၂ နှစ် တစ်ကြိမ် ကျင်းပသည့် ကျောင်းသားအားကစားပွဲနှင့် ၄ နှစ် တစ်ကြိမ်ကျင်းပသည့် အမျိုးသားအားကစားပွဲတို့ကို ပြန်လည်ဖော်ထုတ် ကျင်းပပေး နိုင်ရန် ညှိနှိုင်းဆောင်ရွက်ခဲ့ပါသည်။ ။အားကစားနှင့် ကာယပညာသိပ္ပံကို ရန်ကုန်နှင့် မန္တလေးတွင် ဖွင့်လှစ်ပြီး ဖြစ်ရာ ထပ်မံ၍ မော်လမြိုင်နှင့် တောင်ကြီးတို့တွင် ဖွင့်လှစ်နိုင်ရေးအတွက် လွှတ်တော် ကဏ္ဍမှ ပံ့ပိုးကူညီဆောင်ရွက်ခဲ့ပါသည်။ မော်လမြိုင်တွင် ကရင် ပြည်နယ်၊ မွန်ပြည်နယ်နှင့် တနင်္သာရီတိုင်းဒေသကြီးရှိ လူငယ်များကို လည်းကောင်း၊ တောင်ကြီးတွင် ကချင်ပြည်နယ်၊ ရှမ်းပြည်နယ်နှင့် ကယားပြည်နယ်ရှိလူငယ်များကိုလည်းကောင်း လေ့ကျင့်ပေးနိုင်ရန် ဖြစ်ပါသည်။ (၆) အားကစားနှင့် ကာယပညာသိပ္ပံ လေးခုဖွင့်လှစ်ပြီးပါက ၂၀၁၃ ခုနှစ် တွင်အိမ်ရှင်အဖြစ် ကျင်းပမည့် (၂၇) ကြိမ်မြောက် အရှေ့တောင်အာရှ အားကစား ပြိုင်ပွဲအပြီးတွင် ကျန်ရှိမည့် အားကစားကွင်း၊ အားကစားရုံ တို့ကို အသုံးပြု လျက် အားကစားတက္ကသိုလ်(Sports University)တစ်ခု နေပြည်တော်တွင် ဖွင့် လှစ်နိုင်ရန် ကူညီဆောင်ရွက်ခဲ့ပါသည်။ စဉ်ဆက်မပြတ် IQ မြင့်မားသော အားကစားသမားကောင်းများနှင့် နည်းပြ၊ နည်းစနစ်မှူးကောင်းများ ပေါ်ထွက် လာနိုင်ရန် ဖြစ်ပါသည်။ ၁၂။ ယဉ်ကျေးမှုဝန်ကြီးဌာန (က) ယဉ်ကျေးမှုဝန်ကြီးဌာနသည် မြန်မာ့ယဉ်ကျေးမှုအမွေအနှစ်များကို ရှာဖွေဖော်ထုတ်ထိန်းသိမ်းပြီး တိုးတက်ပြန့်ပွားအောင် ဆောင်ရွက်လျက်ရှိပါသည်။ ရှာဖွေဖော်ထုတ် ရာမှ ရရှိသော အသစ်တွေ့ အထောက်အထားများဖြင့် မြန်မာ့သမိုင်းကို ပြင်ဆင် ရေးသားခြင်း၊ တစ်ဆက်တစ်စပ်တည်းသော မြန်မာ့သမိုင်းကို ပြုစုခြင်းတို့ကိုလည်း ဆောင်ရွက်လျက်ရှိပါသည်။ (ခ) တစ်မျိုးသားလုံး၏ စိတ်ဓာတ်နှင့် အကျင့်စာရိတ္တမြင့်မားရေး၊ အမျိုးဂုဏ်၊ ဇာတိဂုဏ်မြင့်မားရေးနှင့် ယဉ်ကျေးမှုအမွေအနှစ်များ၊ အမျိုးသားရေး စရိုက်လက္ခဏာများ မပျောက်ပျက်အောင် ထိန်းသိမ်းစောင့်ရှောက်ရေး၊ မျိုးချစ်စိတ်ဓာတ်ရှင်သန်ထက်မြက် စေရေး စသောဦးတည်ချက်များနှင့်အညီ ရည်မှန်းချက်နှင့် လုပ်ငန်းတာဝန်များ ချမှတ်ဆောင်ရွက်လျက်ရှိပါသည်။ (ဂ) ယနေ့ နည်းပညာခေတ်ကြီးတွင် မြန်မာ့ရိုးရာယဉ်ကျေးမှုများနှင့် အသွင်သဏ္ဌာန်အနှစ်သာရများကွဲပြားသည့် တိုင်းတစ်ပါးယဉ်ကျေးမှုနှင့် စရိုက်လက္ခဏာများက တိုးတက် ဖြစ်ပေါ်နေသည့် ဆက်သွယ်ရေးကွန်ရက်မျက်နှာစာအသီးသီးမှ တွင်တွင်ကျယ်ကျယ် ထိုးဖောက်ဝင်ရောက်လျက်ရှိရာ ယင်းတို့ကို မြန်မာ့အမျိုးသားရေးစရိုက်လက္ခဏာ ဖြစ်သော အမျိုးသားဒိုင်းဖြင့် ဟန့်တားကာကွယ်ရန် လိုအပ်ပါသည်။ (ဃ) သို့အတွက် မြန်မာမှုဓလေ့စရိုက်အစဉ်အလာများ၊ မြန်မာ့ရိုးရာတွေးခေါ်မြော်မြင်မှု သဘောတရားများ၊ မြန်မာ့ကျင့်ဝတ်နီတိ၊ အသိအလိမ္မာတရားများ၊ မြန်မာ့လူ့ဘောင်အတွင်း အစဉ်နိုးကြားရှင်သန်နေအောင် စေ့ဆော်ပေးရန်လည်း လိုအပ်လျက်ရှိပါတယ်။ (င) ရည်မှန်းချက်ယဉ်ကျေးမှုဝန်ကြီးဌာန၏ရည်မှန်းချက်မှာ နိုင်ငံသားများသည် မိမိတို့၏ ရိုးရာဓလေ့ ထုံးတမ်းများနှင့် ရှေးဟောင်းယဉ်ကျေးမှုအမွေအနှစ်များကို ထိန်းသိမ်းစောင့်ရှောက်လို သည့် စိတ်ဓာတ်ကိုသယ်ဆောင်ပြီး နိုင်ငံတော်နှင့်နိုင်ငံသားများအပေါ် ချစ်မြတ်နိုးလာစေရန်ဖြစ်ပါသည်။ (စ) လုပ်ငန်းတာဝန်များယဉ်ကျေးမှုဆိုင်ရာမူဝါဒများနှင့် ရည်မှန်းချက်များ အောင်မြင်စေရန် အောက်ဖော်ပြပါ လုပ်ငန်းတာဝန်များကို ချမှတ်အကောင်အထည်ဖော်ဆောင်ရွက်လျက်ရှိပါသည်(၁) မြန်မာ့ယဉ်ကျေးမှုအမွေအနှစ်များနှင့် အမျိုးသားရေးစရိုက်လက္ခဏာများမပျောက်ပျက်အောင် ထိန်းသိမ်းစောင့်ရှောက်ရန်။ နိုင်ငံသားအားလုံးတွင် စစ်မှန်သည့် ပြည်ထောင်စုစိတ်ဓာတ်ရှင်သန်ခိုင်မာစေရေး ဆောင်ရွက်ရန်။ (၃) တိုးတစ်ပါးသရုပ်ပျက်ယဉ်ကျေးမှုများ ထိုးဖောက်ဝင်ရောက်လာခြင်းကို တားဆီးရန်။ (၄) လူထုအတွင်း ယဉ်ကျေးမှုကိုယ်ခံအားကောင်းမွန်စေရေး ပြုစုပျိုးထောင်ရန်။ (၅) နိုင်ငံတော်နှင့်နိုင်ငံသားတို့တွင် ဓနအင်အားတောင့်တင်းလာသည်နှင့်အမျှ ဉ်ကျေးမှုစံနှုန်းများ မြန်မာမှုမပျက်မြင့်မားစေရေး ဆောင်ရွက်ရန်။ ကော်မတီ၏ယဉ်ကျေးမှုဆိုင်ရာဆောင်ရွက်ချက်များ (၁) အနုပညာကိုဖျော်ဖြေရေးသက်သက်သာမဖြစ်စေဘဲ ပြည်သူများအတွင်းအသိဉာဏ်မြှင့်တင် တင်ဆက်ခြင်း(Info- tainment) နှင့် ပညာပေးတင်ဆက် B:(Edu- tainment) [986069:Capgesqe sa foi louloops ယနေ့လူငယ်လူရွယ်များ မြန်မာ့ရိုးရာယဉ်ကျေးမှုကို စိတ်ဝင်စား၊ တန်ဖိုးထား၊ လေးစားရေးနှင့် ယဉ်ကျေးမှုကိုယ်ခံအားကောင်းမွန်စေရေးအတွက် အခြေခံမပျက်စေဘဲ ပြုစုပျိုးထောင်မြှင့်တင်ပေါင်းစပ်ရန် ညှိနှိုင်းဆောင်ရွက်ခဲ့ပါသည်။ (၃) မြန်မာ့ရိုးရာယဉ်ကျေးမှု အနုသုခုမပညာရပ်များဖြစ်သည့် အဆို၊ အက၊ အရေး၊ အတီး၊ ဇာတ်သဘင်၊ ပြဇာတ်၊ ယိမ်း၊ အငြိမ့်၊ ဇာတ်တော်ကြီးများ၊ တိုင်းရင်းသား ရိုးရာအကများ၊ ဂီတများ၊ ပန်းဆယ်မျိုးအတတ်ပညာများကို စဉ်ဆက်မပြတ်လေ့လာဖော်ထုတ်၊ ထိန်းသိမ်းပြန့်ပွားစေရေးဆောင်ရွက်ရန် ညှိနှိုင်းဆောင်ရွက်ခဲ့ပါသည်။ (၄) မြန်မာ့ရိုးရာယဉ်ကျေးမှုအမွေအနှစ်များဖြစ်သည့် ဇာတ်သဘင်၊ အငြိမ့်၊ ရုပ်သေး၊ ရုပ်စုံ၊ ကွက်စိပ်၊ ပြဇာတ်စသည်များ မပျောက်ပျက်စေရေးအတွက် သက်ရှိထင်ရှားရှိသည့် အနုပညာရှင်ကြီးများထံမှ အသိပညာ၊ အတတ်ပညာ များကို နည်းမျိုးစုံဖြင့် ရယူထိန်းသိမ်းထားရန် အကြံပြု ဆောင်ရွက်ခဲ့ပါသည်။ အထက်ပါ မြန်မာ့ရိုးရာယဉ်ကျေးမှုအမွေအနှစ်များကို ထိန်းသိမ်းရင်း ရေဒီယို၊ ရုပ်မြင်သံကြားတို့မှတစ်ဆင့် မပြတ်ထုတ်လွှင့်ပြသ၍ တိုင်းတစ်ပါးသရုပ်ပျက် ယဉ်ကျေးမှုများ ထိုးဖောက်ဝင်ရောက်ခြင်းကို တားဆီးသွားရန် ညှိနှိုင်းဆောင်ရွက်ခဲ့ပါသည်။ (၆) သမိုင်းဝင်ရှေးဟောင်းဒေသများ၊ အဆောက်အအုံများ၊ ရှေးဟောင်းပစ္စည်းများရှာဖွေဖော်ထုတ် ထိန်းသိမ်းကာကွယ်စောင့်ရှောက်ခြင်းကို ဥပဒေပြဌာန်း၍ဆောင်ရွက်သွားရန် အကြံပြု ဆောင်ရွက်ခဲ့ပါသည်။ ပြည်တွင်းပြည်ပ ယဉ်ကျေးမှုအမွေအနှစ်များနှင့် အသိပညာဗဟုသုတဆိုင်ရာ ဗဟိုဌာနအဖြစ် ပြတိုက်နှင့်စာကြည့်တိုက်များထူထောင်၍ သတင်းအချက် အလက်များဖော်ထုတ်ပြီး ပြည်သူများကိုပြသ၍ ပြည်သူလူထု၏ အတွေးအခေါ်၊ အယူအဆ၊ စိတ်နေသဘောထားများကို တိုးတက်ပြောင်းလဲနေသောခေတ်နှင့် လျော်ညီအောင် လှုံ့ဆော်ပညာပေးရန် ညှိနှိုင်းဆောင်ရွက်ခဲ့ပါသည်။ (၈) မြန်မာ့ရိုးရာပန်း(၁၀)မျိုး အနုပညာများကို စနစ်တကျအားပေးဖော်ထုတ် ထိန်းသိမ်းသွားရန် အကြံပြု ဆောင်ရွက်ခဲ့ပါသည်။ မြန်မာတို့၏ ရှည်လျားကြွယ်ဝသော သမိုင်းကြောင်းများကို မှတ်တမ်းပြု ထိန်းသိမ်းခြင်း၊ သုတေသနပြု ဖော်ထုတ်ခြင်း၊ ပြန့်ပွားစေခြင်းတို့ ဆောင်ရွက်သွားရန် ညှိနှိုင်းဆောင်ရွက်ခဲ့ပါသည်။ (၁၀) အာဆီယံနိုင်ငံများအပါအဝင် ကမ္ဘာပေါ်ရှိအခြားသောနိုင်ငံများနှင့် ယဉ်ကျေးမှု ပူးပေါင်းဆောင်ရွက်ရေး၊ အပြန်အလှန်ဖလှယ်ရေးတို့ကို ဆောင်ရွက်သွားရန် အကြံပြု ဆောင်ရွက်ခဲ့ပါသည်။၁၃။ ပြန်ကြားရေးဝန်ကြီးဌာန (က) ပြန်ကြားရေးဝန်ကြီးဌာနသည် မြန်မာ့အသံနှင့်ရုပ်မြင်သံကြားမှ ပြည်သူလူထုသို့ ပြန်ကြားပေးရန်၊ ဖျော်ဖြေပေးရန်နှင့် ပညာပေးရန်ဟူသော ဆောင်ပုဒ်နှင့်အညီ ပြည်သူလူထုအား အသိပညာဗဟုသုတများ၊ သတင်းအချက်အလက်များကို အချိန်နှင့်တစ်ပြေး ညီပြန်ကြားအသိပေးလျက်ရှိပါသည်။ ပြည်သူလူထုအတွင်း အသိပညာပြန့်ပွားစေရန် နှင့် စာပေဖွံ့ဖြိုးရေးလုပ်ငန်းများ တိုးတက်ကျယ်ပြန့်လာစေရန် နိုင်ငံတကာမှ ထုတ်ဝေ ောစာအုပ်၊ စာစောင်များကို မြန်မာဘာသာသို့ ပြန်ဆို၍ နိုင်ငံအတွင်းထုတ်ဝေဖြန့်ချိ လျက်ရှိပြီး မြန်မာဘာသာဖြင့်ထုတ်ဝေသော စာအုပ်များကို အင်္ဂလိပ်ဘာသာဖြင့် ပြည်ပ ို့ ဖြန့်ချိပေးလျက်ရှိပါသည်။ (ခ) ထို့ပြင် နိုင်ငံတော်အစိုးရ၏ ပုံနှိပ်လုပ်ငန်းများကို အရည်အသွေးပြည့်မီစွာ တာဝန်ယူပုံနှိပ်ပေးလျက်ရှိပြီး နိုင်ငံတော်ကိုအကျိုးပြု မည့် ရုပ်ရှင်အစည်းအရုံးတစ်ရပ်ထူထောင် ၍ ရုပ်ရှင်အနုပညာတိုးတက်ရေး၊ ရုပ်ရှင်လောကသားများ အဆင့်မြင့်မားရေးတို့ကိုဆောင်ရွက်လျက်ရှိပါသည်။ ထို့ပြင် နိုင်ငံတကာစံချိန်စံညွှန်းများနှင့် ကိုက်ညီသည့် မီဒီယာဥပဒေတစ်ရပ် ပေါ်ပေါက်ရေးအတွက်လည်း ကြိုးပမ်းလျက်ရှိကြောင်း သိရှိရပါသည်။ (ဂ) ရည်မှန်းချက်များ (၁) မြန်မာ့အသံနှင့်ရုပ်မြင်သံကြားကို Public Service Broadcasting (PSP) ဖြစ် ပြောင်းလဲဆောင်ရွက်ရန်။ နိုင်ငံအတွင်း Broadcast Industry ဖွံ့ဖြိုးလာစေရန်၊ (p) Analogue oșgy Digital opoza.cgpwg Multi Channel oposice (၄) လွှတ်တော်ရုပ်သံ Channel၊ တိုင်းရင်းသားရုပ်သံ Channel အပါအဝင်ပညာရေးသတင်းစသည့် ကဏ္ဍများအတွက် Channel များထုတ်လွှင့်ပေးနိုင်ရန်။ (၅) တိုင်းရင်းသားရေဒီယိုအစီအစဉ် တိုးချဲ့ထုတ်လွှင့်နိုင်ရန်။ (G) Standard Definition (SD) osgo spssəcə:GoD:600 High Definition (HD) စနစ်ဖြင့်ပြောင်းလဲထုတ်လွှင့်နိုင်ရန်။ 12) 306: Multi Media Plaform op:96$TV, Radio (Smart TV/ IPTV) ထုတ်လွှင့်နိုင်ရန်။ (၈) စီမံကိန်းကာလအတွင်း စာပေဖွံ့ဖြိုးတိုးတက်ရေးအတွက် ရန်ကုန်-မန္တလေးရှိစာပေဗိမာန်စာကြည့်တိုက်များကို ခေတ်မီစာကြည့်တိုက်များအဖြစ် တိုးချဲ့ဖွင့် လှစ်၍ သတင်းဆက်သွယ်မှုကွန်ယက်များ(Internet Network) တည်ထောင် ပေးခြင်းဖြင့် ပြည်သူအများ ပြည်တွင်းပြည်ပရှိ စာပေနှင့်သတင်းအချက်အလက် ပညာရပ်များ အလွယ်တကူဖတ်ရှုလေ့လာရှာဖွေနိုင်အောင် ဆောင်ရွက်သွား ရန်။ နိုင်ငံပိုင်သတင်းစာများကို အများပြည်သူဝန်ဆောင်မှုသတင်းစာ (Public Service Media- PSM) sogo cgp:QSƏ.Mēscop cu cəséges ရန်။ (၁၀) နိုင်ငံတကာတွင် တိုးတက်ပြောင်းလဲနေသော ရုပ်ရှင်၊ ဗီဒီယိုနှင့် ဖျော်ဖြေရေး ဆိုင်ရာလုပ်ငန်းများနှင့် နည်းစနစ်များနှင့်အညီ မြန်မာရုပ်ရှင်လုပ်ငန်းနှင့် ဗီဒီယို လောကဖွံ့ဖြိုးတိုးတက်စေရန်အတွက် ဌာနအဖွဲ့အစည်းများ၊ ရုပ်ရှင်အနုပညာ ရှင်နှင့် ပညာသည်များ၊ ပုဂ္ဂလိကလုပ်ငန်းရှင်များနှင့် ပေါင်းစပ်ညှိနှိုင်းဆောင်ရွက်သွားရန်။ (၁၁) ရုပ်ရှင်၊ ဗီဒီယိုပြသခြင်းလုပ်ငန်းများကို ဖွဲ့စည်းပုံအခြေခံဇယား ၂ ပါအတိုင်း တိုင်းဒေသကြီး/ပြည်နယ်အစိုးရများမှ စီမံခန့်ခွဲရန်။ (ဃ) လုပ်ငန်းစဉ်များ(၁) ၂၀၁၃ ခုနှစ်တွင် DVB-T2 စနစ်ဖြင့် မြို့ကြီး(၃)မြို့တို့တွင် ထုတ်လွှင့်နိုင်ရေးဆောင်ရွက်ခြင်းနှင့် ၂၀၂၀ ခုနှစ်တွင် တစ်နိုင်ငံလုံးသို့ Digital စနစ်ဖြင့် ထုတ်လွှင့်နိုင်ရေးဆောင်ရွက်ရန်။ Internet လက်ကိုင်ဖုန်းများမှတစ်ဆင့် ရုပ်မြင်သံကြား Channel များကို Mobile စနစ်တွင် ထည့်သွင်းထုတ်လွှင့်ခြင်းလုပ်ငန်းများအဖြစ် Public ervice ဝန်ဆောင်မှုပေးခြင်းကို ထည့်သွင်းဆောင်ရွက်ရန်။ (၃) ပြန်ကြားရေးနှင့် ပြည်သူ့ဆက်ဆံရေးဦးစီးဌာနကို ပြန်ကြားရေးဝန်ကြီးဌာန၏ Regulation Body အဖြစ် ပြင်ဆင်ဖွဲ့စည်းရန်။ (၄) ပြန်ကြားရေးနှင့်ပြည်သူ့ဆက်ဆံရေးဦးစီးဌာန၊ တိုင်းဒေသကြီး(၇)ရုံးရှိ အချက်အခြာကျပြီး ဖွံ့ဖြိုးတိုးတက်သောခရိုင်ရုံး(၇) ရုံးနှင့် နေပြည်တော်ကောင်စီနယ် မြေအတွင်းရှိ နေပြည်တော်ခရိုင်ရုံးကို Community Library အဖြစ် အကောင်အထည်ဖော်ဆောင်ရွက်ခြင်း။ (၅) စာပေဗိမာန်ဌာနခွဲ၏ဖွဲ့စည်းပုံတွင် ဘာသာပြန်စာပေဌာနစုတစ်ခု တိုးချဲ့ဖွဲ့စည်းခြင်းလုပ်ငန်းဆောင်ရွက်ခြင်း။ (၆) စာအုပ်စာတမ်း၊ မှတ်တမ်းများ ထိန်းသိမ်းခြင်းလုပ်ငန်း (Archiving) (၇) စာပေဗိမာန်စာအုပ်အရောင်းဆိုင်မှ စာအုပ်များရောင်းချရာတွင် ပြည်တွင်း/ပြည်ပမှ ထွက်ရှိသောစာအုပ်များကို One Stop Service ဖြင့် ရောင်းချနိုင်ရေး လုပ်ငန်း။ (၈) နိုင်ငံပိုင်သတင်းစာများကို အများပြည်သူဝန်ဆောင်မှုသတင်းစာ (Public Service Medic- PSM)များအဖြစ် ပြောင်းလဲထုတ်ဝေသွားရာတွင် ဖွင့်လှစ်ပြီး ကိုယ်ပွားသတင်းစာတိုက်များ၌ ရောင်စုံသတင်းစာများ ပုံနှိပ်ထုတ်ဝေနိုင်ရေး စီစဉ်ဆောင်ရွက်သွားရန်။ (၉) မြန်မာ့ရုပ်ရှင်လုပ်ငန်းဖွဲ့စည်းပုံအား အသစ်ရေးဆွဲတင်ပြခြင်း။ (၁၀) E-Cinema, D-Cinema နှင့် 3D ပြသနိုင်မည့် ခေတ်မီအဆင့်မြင့်ရုပ်ရှင်ရုံများကို ပြည်တွင်းပြည်ပမှ ရင်းနှီးမြှုပ်နှံလိုသူများဖြင့် ပူးပေါင်း၍ တည်ဆောက်ရေး စီမံကိန်းများ ဆောင်ရွက်ရန်အတွက် Workshop များ ပြုလုပ်ကျင်းပဆောင် ရွက်ပေးခြင်းဖြင့် ရင်းနှီးမြှုပ်နှံသူများကို ဖိတ်ခေါ်ခြင်း။ (၁၁) တိုင်းဒေသကြီး သို့မဟုတ် ပြည်နယ်မြို့ကြီးများနှင့် လူစည်ကားရာမြို့များတွင် e Cinema စနစ်ကို အခြေခံသော Digital ရုပ်ရှင်ပြသမှုစနစ်ဖြင့်ပြသနိုင်သော ခေတ်မီအဆင့်မြင့်ရုပ်ရှင်ရုံများ ပေါ်ထွန်းလာစေရေးကို ကူညီဆောင်ရွက်သွား(၁၂) ပြည်ပမှ ရင်းနှီးမြှုပ်နှံလိုသူများဖြင့်လည်းကောင်း၊ ပြည်တွင်းလုပ်ငန်းရှင်များဖြင့် ပူးပေါင်းဆောင်ရွက်လိုသော ပြည်ပလုပ်ငန်းရှင်များဖြင့်လည်းကောင်း၊ ပြည်တွင်းလုပ်ငန်းရှင်များဖြင့်လည်းကောင်း၊ ရုပ်ရှင်ဇာတ်ကားရိုက်ကူးထုတ် လုပ်ဖြန့်ချိခြင်းလုပ်ငန်းများကို နိုင်ငံတကာအဆင့်နှင့်အညီ ဆောင်ရွက်နိုင်ရေး ကူညီဆောင်ရွက်သွားရန်။ ကော်မတီ၏အခြေခံသဘောထားများ ၁၄။ အောက်ပါအတိုင်းဖြစ်ပါသည်(က) အားကစားဆိုင်ရာ (၁) အားကစားသည် တစ်မျိုးသားလုံး ကျန်းမာကြံ့ခိုင်ရေးအတွက် အခြေခံဖြစ်ပြီး နိုင်ငံနှင့်လူမျိုး၏ဂုဏ်သိက္ခာဖြစ်သည်။ (၂) လူထုအားကစား(Mass Sport) မှ ယှဉ်ပြိုင်အားကစား (Excellent Sport) သို့ကူးပြောင်းရမည်။ (၃) အားကစားကို အမျိုးသားရေးအဖြစ်ခံယူပြီး အားကစားသမားစိတ်ဓာတ်(Soprtsman Spirit) në seasg zein:200380$ovos(Nationman Spirit)အဖြစ် တည်ဆောက်ရမည်။ (၄) ပြည်သူအများ အားကစားလေ့လာလိုက်စားနိုင်ရန် အားကစားကွင်း၊အားကစားရုံ၊ အားကစားပစ္စည်းများကို နိုင်ငံတော်မှပြည့်စုံအောင် ဖြည့်ဆည်း ဆောင်ရွက်ပေးရမည်။ (ခ) ယဉ်ကျေးမှုဆိုင်ရာ (၁) မြန်မာနိုင်ငံ၏ယဉ်ကျေးမှုသည် အခြားနိုင်ငံများနှင့်မတူဘဲ ဘိုးဘွားအမွေအနှစ်အဖြစ် ရှေးနှစ်ပေါင်းများစွာကတည်းက ကွဲပြားစွာဖြစ်တည်ခဲ့သည်။ ယဉ်ကျေးမှုကို မြတ်နိုးခြင်း၊ လေးစားခြင်းနှင့်ထိန်းသိမ်းကာကွယ်စောင့်ရှောက်ခြင်းတို့သည် တစ်မျိုးသားလုံး၏ အမျိုးသားရေးတာဝန်ဖြစ်သည်။ (၃) ယဉ်ကျေးမှုအစဉ်အလာကို သားစဉ်မြေးမြစ်ထိန်းသိမ်းရမည့်အပြင် အခြားယဉ်ကျေးမှုများက ဖုံးလွှမ်းဝါးမြို့ မသွားစေရန် ကာကွယ်ထိန်းသိမ်းရမည်။ (၄) ရှေးဟောင်းယဉ်ကျေးမှုအမွေအနှစ်များကို ရှာဖွေဖော်ထုတ်ထိန်းသိမ်းကာအမျိုးသားယဉ်ကျေးမှုဖွံ့ဖြိုးတိုးတက်ခိုင်မာရေးနှင့် စောင့်ရှောက်ထိန်းသိမ်းရေး တွင် ပါဝင်ကူညီဆောင်ရွက်ရမည်။ (ဂ) ပြည်သူ့ဆက်ဆံရေး(ပြန်ကြားရေးဆိုင်ရာ (၁) ဒီမိုကရေစီစနစ်ကူးပြောင်းရာတွင် အာဏာ(၃)ရပ် ထိန်းကျောင်းတည့်မတ်နိုင်ရန် အားကောင်းခိုင်မာသော စတုတ္ထမဏ္ဍိုင်လိုအပ်သည်။ (၂) ယင်းစတုတ္ထမဏ္ဍိုင်မှာ လွတ်လပ်စွာထုတ်ဖော်ပြောဆိုရေးသားခွင့်(Freedomof Experssion) ဖြစ်သည်။ (၃) လွတ်လပ်စွာထုတ်ဖော်ပြောဆိုရေးသားခွင့်တွင် ထင်သာမြင်သာရှိမှု Transparency) နှင့် တာဝန်ယူမှု တာဝန်ခံမှု Accountdbdlity) တို့ ပါဝင်ရမည်။ (၄) နိုင်ငံသားတို့၏ မူလအခွင့်အရေး၊ ဒီမိုကရေစီရေးနှင့် လူ့အခွင့်အရေးများကို ကာကွယ်စောင့်ရှောက်ရမည်။ ၁၅။ ကော်မတီ၏ဆောင်ရွက်ချက်များ(၁) ကော်မတီအစည်းအဝေးများကို လွှတ်တော်ကာလအတွင်း အပတ်စဉ်ကျင်းပသည်။ (၂) ကော်မတီနှင့်သက်ဆိုင်သည့် အဖွဲ့အစည်းများဖြစ်သော စာနယ်ဇင်းသမားများ၊ ရုပ်ရှင်၊ ဂီတ၊ သဘင်ပညာရှင်များ၊ အားကစားအဖွဲ့အစည်းများ၊ ယဉ်ကျေးမှုအဖွဲ့အစည်းများ နှင့် အခါအားလျော်စွာ တွေ့ဆုံညှိနှိုင်းဆွေးနွေး၍ လိုအပ်ချက်များကို ဖြည့်ဆည်းဆောင်ရွက်ပေးသည်။ ။(၃) ကော်မတီသို့ရောက်ရှိလာသော တိုင်ကြားစာများအပေါ် ကော်မတီအဆုံးအဖြတ်ဖြင့်သက်ဆိုင်ရာဌာနများနှင့် ပေါင်းစပ်ညှိနှိုင်းဆောင်ရွက်ဖြေရှင်းပေးသည်။ (၄) ကော်မတီမှ တာဝန်ယူထားသော ဝန်ကြီးဌာနများနှင့်ပတ်သက်သည့် ဘဏ္ဍာနှစ်အလိုက်အမျိုးသားစီမံကိန်းများ၊ ငွေလုံးငွေရင်းနှင့် သာမန်အသုံးစရိတ်များ၊ ဖြည့်စွက်ရန်ပုံငွေများစသည်တို့ကို နှစ်စဉ်ညှိနှိုင်းစိစစ်၍ လွှတ်တော်သို့ တင်ပြပေးသည်။ (၅) ကော်မတီနှင့်သက်ဆိုင်သော ဝန်ကြီးဌာနများနှင့် စပ်လျဉ်းသည့်ဥပဒေများကို ပြင်ဆင်ခြင်း၊ ဖြည့်စွက်ခြင်း၊ အသစ်ရေးဆွဲခြင်းများ ပြုလုပ်သည်။ (၆) ကော်မတီနှင့်ဆက်စပ်မှုရှိသည့် နိုင်ငံတကာအဖွဲ့အစည်းများ၊ လူပုဂ္ဂိုလ်များနှင့် အခါအားလျော်စွာတွေ့ဆုံ၍ အမြင်ချင်းဖလှယ်သည်။ (၇) ကော်မတီနှင့်သက်ဆိုင်သည့် ဝန်ကြီးဌာနများ၏ အစည်းအဝေးများ၊ အခမ်းအနားများသို့ ဖိတ်ကြားလာပါက တက်ရောက်သည်။ (၈) ပြည်သူများ၏ အကြံပြုချက်များ၊ တိုက်တွန်းချက်များရှိပါက အရေးယူဆောင်ရွက်ပေးသည်။ ပြည်သူများ သိရှိသင့်သည်များကိုလည်း အသိပေးသည်။ ၁၆။ ကော်မတီ၏ အသေးစိတ်ဆောင်ရွက်ချက်များ (က) အစီရင်ခံသည့်ကာလအတွင်း ကော်မတီအနေဖြင့် အောက်ပါအတိုင်း ဆောင်ရွက်ခဲ့ပါသည်(၁) (၃၀-၁၀-၂၀၁၁)ရက်နေ့ နေပြည်တော် ရှိ ရေးရာဆောင်(အိုင်-၁၃)တွင်စာနယ်ဇင်းသတင်းမီဒီယာမှ တာဝန်ရှိသူ(၂၁)ဦးနှင့် မိတ်ဆက်တွေ့ဆုံခဲ့ပါသည်။ (၂) (၂၃-၁၂-၂၀၁၁)ရက်နေ့ ရန်ကုန်မြို့ရှိ ဟိုတယ်ရန်ကုန်တွင် စာပေ၊ စာနယ်ဇင်း၊ ရုပ်ရှင်၊ ဗီဒီယို၊ ဂီတ၊ သဘင်တို့မှ တာဝန်ရှိသူ(၅၇)ဦးနှင့် တွေ့ဆုံညှိနှိုင်းခဲ့ပါသည်။ (၃) (၁၀-၂-၂၀၁၂)ရက်နေ့ နေပြည်တော် ပြည်သူ့လွှတ်တော် ဧည့်တွေ့ဆောင်တွင်ထိုင်းနိုင်ငံအောက်လွှတ်တော် နိုင်ငံရေး၊ ပြန်ကြားရေးနှင့် ပြည်သူ့ဆက်ဆံရေးဌာန eng Mrs. Rachadaporn Kaewsanit 8:8:sad şệ 603.206@g:cşoğuloops ၁၅-၂-၂၀၁၂ ရက်နေ့ နေပြည်တော်ရှိ ရေးရာဆောင်(အိုင်-၁၃)တွင် စာနယ်ဇင်းမှ ပုဂ္ဂိုလ် ၁၀ ဦးနှင့် လွှတ်တော် သတင်းများ ထုတ်လွှင့်ရေးကိစ္စ ညှိနှိုင်းဆွေးနွေးခဲ့ပါသည်။ (၅) ၁-၃-၂၀၁၂ ရက်နေ့ နေပြည်တော် ရှိ ရေးရာဆောင် (အိုင်-၁၃)တွင် ပန်းပညာရှင်ခုနစ်ဦး နှင့်တွေ့ဆုံ၍ ရိုးရာပန်းပညာရှင်များ အစည်းအရုံးနှင့် ပတ်သက်သော တိုင်ကြားစာနှင့် စပ်လျဉ်း၍ ညှိနှိုင်းဆွေးနွေးခဲ့ပါသည်။ (၆) ၁၉-၆-၂၀၁၂ ရက်နေ့ ရန်ကုန်မြို့ရှိ ဟိုတယ်ရန်ကုန်တွင် စာပေစာနယ်ဇင်း အကြို ညှိနှိုင်းအစည်းအဝေး ပြုလုပ်ခဲ့ပါသည်။ စာနယ်ဇင်းမှ ၁၁ ဦးတက်ရောက်ခဲ့သည်။ (၇) ၂၀-၆-၂၀၁၂ ရက်နေ့ နံနက်ပိုင်း ရန်ကုန်မြို့ရှိ ဟိုတယ်ရန်ကုန်တွင် သဘင်၊ ဂီတ၊ ပန်းပညာရှင်များနှင့် တွေ့ဆုံညှိနှိုင်းအစည်းအဝေးပြုလုပ်ခဲ့ပါသည်။ တာဝန်ရှိသူများနှင့် ပညာရှင်များ ၁၅ ဦး တက်ရောက်ခဲ့ပါသည်။ (၈) ၂၀-၆-၂၀၁၂ ရက်နေ့ မွန်းလွဲပိုင်း ရန်ကုန်မြို့ရှိ ဟိုတယ်ရန်ကုန်တွင် ရုပ်ရှင်၊ ဗွီဒီယို အဖွဲ့ဝင် ၂၂ ဦးနှင့် တွေ့ဆုံညှိနှိုင်းအစည်းအဝေးပြုလုပ်ခဲ့ပါသည်။ (၉) ၂၁-၆-၂၀၁၂ ရက်နေ့ မွန်းလွဲပိုင်း ရန်ကုန်မြို့ရှိ ဟိုတယ်ရန်ကုန်တွင် စာပေစာနယ်ဇင်း၊ မီဒီယာအဖွဲ့ဝင် ၂၂ ဦးနှင့် ညှိနှိုင်းအစည်းအဝေးပြုလုပ်ခဲ့ပါသည်။ ။(၁၀) ၁၁-၇-၂၀၁၂ ရက်နေ့ နေပြည်တော် ရှိ ရေးရာဆောင် (အိုင်-၁၃)တွင် ဂီတအလွှာသစ်မှ လူငယ်ပညာရှင် ၁၀ ဦးနှင့် တွေ့ဆုံ၍ ဂီတအစည်းအရုံးကို ခေတ်သစ်ဂီတအလွှာအဖြစ် ထပ်တိုးဖွဲ့စည်းရေးကိစ္စ ညှိနှိုင်းဆွေးနွေးခဲ့ပါသည်။ (၁၁) ၁၄-၇-၂၀၁၂ ရက်နေ့ ရန်ကုန်မြို့ရှိ ဟိုတယ်ရန်ကုန်တွင် မြန်မာနိုင်ငံဂီတအစည်းအရုံးမှ တာဝန်ရှိသူ ပညာရှင် ၃၃ ဦးနှင့် တွေ့ဆုံခဲ့ပါသည်။ (၁၂) ၁၀-၈-၂၀၁၂ ရက်နေ့ နေပြည်တော် ရေးရာဆောင်(အိုင်-၁၃)တွင် စာနယ်ဇင်း၊ မီဒီယာအဖွဲ့များနှင့် ခေတ်သစ်ဂီတအလွှာ ပါဝင်ရေးကိစ္စ သတင်းစာရှင်းလင်းပွဲ ပြုလုပ်ခဲ့ပါ(၁၃) ၁၇-၉-၂၀၁၂ ရက်နေ့ မန္တလေးမြို့ရှိ ဟိုနယ်မန္တလေးတွင် အထက်မြန်မာပြည် မန္တလေးစာနယ်ဇင်း မီဒီယာအဖွဲ့ဝင် ၃၃ ဦးနှင့် တွေ့ဆုံညှိနှိုင်းခဲ့ပါည်။ (၁၄) ၂၃-၉-၂၀၁၂ ရက်နေ့ နံနက်ပိုင်း ရန်ကုန်မြို့ရှိ ဟိုနယ်ရန်ကုန်တွင် စာပေစာနယ်ဇင်း၊ မီဒီယာအဖွဲ့ဝင် ၄၈ ဦးနှင့် တွေ့ဆုံညှိနှိုင်းခဲ့ပါသည်။ (၁၅) ၂၃-၉-၂၀၁၂ ရက်နေ့ မွန်းလွှဲပိုင်း ရန်ကုန်မြို့ရှိ ဟိုနယ်ရန်ကုန်တွင် ရုပ်ရှင်၊ ဂီတ၊ မီဒီယာအဖွဲ့ဝင် ၂၈ ဦးနှင့် တွေ့ဆုံညှိနှိုင်းခဲ့ပါသည်။ (၁၆) ၇-၁၁-၂၀၁၂ ရက်နေ့ နေပြည်တော် လွှတ်တော်အဆောင်တွင် ပြန်ကြားရေးဝန်ကြီးဌာန၏ မီဒီယာပြုပြင်ပြောင်းလဲရေးစီမံချက် ရှင်းလင်းတင်ပြခြင်း အခမ်းအနားသို့ကော်မတီဥက္ကဋ္ဌနှင့် အတွင်းရေးမှူး၊ ရုံးအဖွဲ့မှူးတို့ တက်ရောက်ခဲ့ပါသည်။ ပြန်ကြားရေးဝန်ကြီး ဦးအောင်ကြည်နှင့် ဒုတိယဝန်ကြီး ဦးရဲထွဋ်တို့မှ ရှင်းလင်းတင်ပြ ကြပါသည်။ (၁၇) ၁၅-၁၂-၂၀၁၂ ရက်နေ့ နံနက်ပိုင်း နေပြည်တော် ရှိ ရေးရာဆောင်(အိုင်-၁၃)တွင်မြန်မာနိုင်ငံ ဗွီဒီယိုအခြေခံအဖွဲ့နှင့် ထုတ်လုပ်သူများအဖွဲ့ အဖွဲ့ဝင် ၃၂ ဦးနှင့် တွေ့ဆုံ ညှိနှိုင်းခဲ့ပါသည်။ ပြန်ကြားရေးဝန်ကြီးဌာနမှ ဒုတိယဝန်ကြီးနှင့် တာဝန်ရှိသူများ ခုနစ်ဦးတက်ရောက်ခဲ့ပါသည်။ (၁၈) ၁၅-၁၂-၂၀၁၂ ရက်နေ့ မွန်းလွဲပိုင်း နေပြည်တော် ရှိ ရေးရာဆောင်(အိုင်-၁၃)တွင်မြန်မာနိုင်ငံဂီတအစည်းအရုံး၊ သဘင်အစည်းအရုံးနှင့် ရိုးရာပန်းပညာရှင်အဖွဲ့တို့မှ အဖွဲ့ဝင် ၂၂ ဦးနှင့် တွေ့ဆုံညှိနှိုင်းခဲ့ပါသည်။ (၁၉) ၃၀-၁-၂၀၁၃ ရက်နေ့ နေပြည်တော် လွှတ်တော်ဧည့်တွေ့ဆောင်တွင် ထိုင်နိုင်ငံလွှတ်တော် ရိုးရာဓလေ့အနုပညာနှင့် ယဉ်ကျေးမှုကော်မတီဥက္ကဋ္ဌ ထိုင်းလွှတ်တော် အမတ် Mr.Sursdk Jaroon Ngompiches ဦးဆောင်သော ချစ်ကြည်ရေးကိုယ်စားလှယ်အဖွဲ့နှင့် တွေ့ဆုံညှိနှိုင်းဆွေးနွေးခဲ့ပါသည်။ (၂၀) ၂၇-၂-၂၀၁၃ ရက်နေ့ နေပြည်တော် ရှိ ရေးရာဆောင်(အိုင်-၁၃)တွင် ရုပ်ရှင်၊ ဗီဒီယိုနှင့် သဘင်အစည်းအရုံးတို့နှင့် ပတ်သက်၍ တိုင်��ြားစာများကိစ္စ ဖြေရှင်းဆောင်ရွက် နိုင်ရန် ညှိနှိုင်းအစည်းအဝေးသို့ တက်ရောက်ခဲ့ပါသည်။ ပြန်ကြားရေး ဒုတိယဝန်ကြီး၊ ရန်ကုန်မြို့တော်ဝင် ရဲမှူးကြီး ဦးဝင်ခေါင်တို့ အပါအဝင် ၈ ဦးနှင့် ဥပဒေကော်မရှင်မှ ဦးအောင်မြင့်ထွန်းတို့ တက်ရောက်ခဲ့ကြပါသည်။ (၂၁) ၉-၆-၂၀၁၃ ရက်နေ့ ရန်ကုန်မြို့ရှိ ဟိုတယ်ရန်ကုန်တွင် ကော်မတီ၊ ဥပဒေကြမ်းပူးပေါင်းကော်မတီနှင့် မြန်မာနိုင်ငံစာနယ်ဇင်းကောင်စီ(ယာယီ)တို့ တွေ့ဆုံညှိနှိုင်းစည်းဝေး ခဲ့ပါသည်။ ပုံနှိပ်ခြင်းနှင့် ထုတ်ဝေခြင်း လုပ်ငန်းဥပဒေကြမ်း၊ ပုံနှိပ်မီဒီယာဥပဒေကြမ်း၊ အများပြည်သူ ဝန်ဆောင်မှုမီဒီယာဥပဒေကြမ်းများနှင့်ပတ်သသက်၍ ဆွေးနွေးညှိနှိုင်းခဲ့ပါသည်။ (၂၂) ၂၄-၇-၂၀၁၃ ရက်နေ့ နေပြည်တော် ရှိ ရေးရာဆောင်(အိုင်-၁၃)တွင် ကော်မတီ၊ ပြန်ကြားရေးဝန်ကြီးဌာနနှင့် မြန်မာနိုင်ငံစာနယ်ဇင်းကောင်စီ(ယာယီ)မှ တာဝန်ရှိသူများ တွေ့ဆုံညှိနှိုင်းခဲ့ပါသည်။ ပုံနှိပ်မီဒီယာဥပဒေကြမ်း၊ အများပြည်သူဝန်ဆောင်မှု မီဒီယာဥပဒေကြမ်းများနှင့်ပတ်သက်၍ ထပ်မံဆွေးနွေးညှိနှိုင်းခဲ့ကြပါသည်။ (၂၃) ၁၁-၁၁-၂၀၁၃ ရက်နေ့ နေပြည်တော် ရေးရာအဆောင်(အိုင်-၁၃)တွင် UNDP ဌာနေကိုယ်စားလှယ် ၄ ဦးနှင့် တွေ့ဆုံဆွေးနွေးခဲ့ပါသည်။ (၂၄) ၂၇-၁-၂၀၁၄ ရက်နေ့ နေပြည်တော် ရှိ ရေးရာအဆောင်(အိုင်-၁၃)တွင် မြန်မာနိုင်ငံ ဂီတ စည်းအရုံး အဖွဲ့ဝင်များနှင့် တွေ့ဆုံ၍ အမှတ်(၂) ဓမ္မဒါနလမ်း၊ နှစ်ချောင်း ရပ်ကွက် တာမွေမြို့နယ် ရန်ကုန်မြို့ရှိ မြန်မာနိုင်ငံဂီတအစည်းအရုံးပါ အဆောက်အဦ မြေညီထပ် ပြန်လည်ရရှိရေးကိစ္စ ဆွေးနွေးခဲ့ပါသည်။ (၂၅) ၁၀-၂-၂၀၁၄ ရက်နေ့ နေပြည်တော် ရေးရာအဆောင်(အိုင်-၁၃)တွင် ဂျပန်နိုင်ငံမှ Minister Counselor (G822 Mr. Yamamoto 8:C203cos ajømpeq:sag gęတွေ့ဆုံညှိနှိုင်းခဲ့ပါသည်။ (၂၆) ၁၉-၃-၂၀၁၄ ရက်နေ့ နေပြည်တော် ရေးရာအဆောင်(အိုင်-၁၃)တွင် နော်ဝေ-မြန်မာmsworo Country Director Audun Aagree 8:C203swɔsagać Media evelopment ညှိနှိုင်းဆွေးနွေးခဲ့ပါသည်။ (၂၇) ၇-၄-၂၀၁၄ ရက်နေ့ နေပြည်တော် ရေးရာအဆောင်(အိုင်-၁၃)တွင် Horizontal nternational School မှ ဥက္ကဋ္ဌ၊ အဖွဲ့ဝင်များနှင့် မြန်မာ့အားကစား ဖွံ့ဖြိုးတိုးတက်ရေးအတွက် လူငယ်သင်တန်းသားများ စေလွှတ်ရေး ညှိနှိုင်းစေလွှတ်ခဲ့ပါသည်။ (၂၈) ၂၉-၁၁-၂၀၁၄ ရက်နေ့ နေပြည်တော် ရေးရာအဆောင်(အိုင်-၁၃)တွင် ထိုင်းနိုင်ငံNational Broadcasting and Telecommunications Commission Commissioner Ms. Supinya Klen grarong 3:8:sagoc g Biaệ soz.ang Broadcasting နှင့် Telecommunication ကိစ္စရပ်များနှင့်စပ်လျဉ်း၍ ညှိနှိုင်း ဆွေးနွေးခဲ့ပါသည်။ ယင်းအဖွဲ့မှ ထိုင်းနိုင်ငံသို့ လာရောက်လေ့လာပါရန် ဖိတ်ကြားခဲ့ပါ(၂၉) ၁၉-၁၁-၂၀၁၄၅ ရက်နေ့ နေပြည်တော် ရေးရာအဆောင်(အိုင်-၁၃)တွင် မြန်မာရိုးရာလက်ဝှေ့အစည်းအရုံးဥက္ကဋ္ဌ၊ အဖွဲ့ဝင်များနှင့်တွေ့ဆုံ၍ မြန်မာ့ရိုးရာလက်ဝှေ့ဖွံ့ဖြိုးတိုးတက်ရေးနှင့် ကမ္ဘာသို့ ထိုးဖောက်နိုင်ရေးအတွက် ညှိနှိုင်းဆွေးနွေးခဲ့ပါသည်။ (၃၀) ၁၉-၂-၂၀၁၅ ရက်နေ့ နေပြည်တော် ရေးရာအဆောင်(အိုင်-၁၃)တွင် Miss Universe Myanmar အဖွဲ့မှ ကိုယ်စားလှယ်အဖွဲ့နှင့် တွေ့ဆုံ၍ Miss Universe Myanmar ပြိုင်ပွဲကျင်းပနိုင်ရေးညှိနှိုင်းဆွေးနွေးခဲ့ပါသည်။ အားကစားဝန်ကြီးဌာနမှ ဒုတိယဝန်ကြီးဦးသောင်းထိုက် နှင့်ဇနီးတို့ တက်ရောက်ပါသည်။ (၃၁) ၂၃-၂-၂၀၁၅ ရက်နေ့ နေပြည်တော် ရေးရာအဆောင်(အိုင်-၁၃)တွင် မြန်မာနိုင်ငံ သတင်းစာဆရာအသင်းမှ ဦးဝင်း ဦးစီးအဖွဲ့ဝင် ၆ ဦးနှင့် တွေ့ဆုံ၍ Article-19 ှင့်ပတ်သက်၍ ညှိနှိုင်းဆွေးနွေးခဲ့ပါသည်။ ယင်းအဖွဲ့တွင် Dr. Pierre (Director of Law), Mr Oliver Spencer (Head of Asia) ož. closər:cgiquldopsi ကော်မတီ၏ သီးခြားဆောင်ရွက်ချက်များ (က) အောက်ပါအတိုင်းဆောင်ရွက်ခဲ့ပါသည်(၁) ဒီမိုကရေစီစနစ်သို့ ကူးပြောင်းစအချိန်တွင် သတင်းမီဒီယာလွတ်လပ်ခွင့်ရရှိရေးအတွက် မေးခွန်းများ၊ အဆိုများတင်သွင်း၍ ဆောင်ရွက်ပေးနိုင်ခဲ့ပါသည်။ (၂) စာပေစိစစ်ရေး၏မူဝါဒများ ဖြေလျှော့ပေးရေး ဆောင်ရွက်ခဲ့ရာ တင်ထုတ်စနစ်မှ ထုတ်တင်စနစ်သို့ ပြောင်းလဲပြီး နောက်ဆုံးတွင် စာပေစိစစ်ရေးအဖွဲ့ကိုပါ ရုပ်သိမ်းပေးနိုင်ခဲ့ပါသည်။ (၃) မြန်မာနိုင်ငံရုပ်ရှင်အစည်းအရုံးကို တစ်ဝက်တစ်ပျက်အစိုးရမဟုတ်သော အဖွဲ့အစည်းအဖြစ်မှ အစိုးရမဟုတ်သော အဖွဲ့အစည်းအဖြစ် လွတ်လပ်စွာရပ်တည်နိုင်အောင် မူဝါဒပိုင်းဆိုင်ရာ ပြင်ဆင်မှုများ ညှိနှိုင်းဆောင်ရွက်ခဲ့ပါသည်။ (၄) မြန်မာနိုင်ငံဂီတအစည်းအရုံးတွင် ခေတ်သစ်အလွှာအဖြစ် အသစ်ပါဝင်၍ အလွှာလွှာဖြင့် ဖွဲ့စည်းနိုင်ရေး ညှိနှိုင်းဆောင်ရွက်ခဲ့ပါသည်။ (၅) မြန်မာနိုင်ငံ သဘင်ကောင်စီ ပြန်လည်ဖွဲ့စည်းနိုင်ရေးအတွက် ထိန်းညှိဆောင်ရွက်ပေးနိုင်ခဲ့ပါသည်။ (၆) မေးခွန်းမေးမြန်း၍ ပွဲခွန်၊ ရုံခွန်၊ ပြသခွန်များ လျှော့ချပေးရေး ဆောင်ရွက်ပေးခဲ့ပါသည်။ (၇) ဗွီဒီယိုလောကတွင် ပြဿနာဖြစ်နေသည့် ခိုးကူးခွေပပေါက်ရေးကိစ္စအား ညှိနှိုင်းဖြေရှင်းပေးခြင်းဖြင့် အထိုက်အလျောက် သက်သာရာ ရစေခဲ့ပါသည်။ (၈) ကော်မတီ၏ အဓိကဆွေးနွေးအကြံပြု၊ အဆိုတင်သွင်းမှုတို့ကြောင့် ပြန်ကြားရေး ဝန်ကြီးဌာနနှင့်ပတ်သက်သည့် အောက်ပါဥပဒေကြမ်း ၃ ခု အတည်ပြုပြဋ္ဌာန်းနိုင် ခဲ့ပါသည်(က) ပုံနှိပ်ခြင်းနှင့် ထုတ်ဝေခြင်း လုပ်ငန်းဥပဒေကြမ်း (ခ) သတင်းမီဒီယာဥပဒေကြမ်း(ဂ) ရုပ်မြင်သံကြားနှင့် အသံထုတ်လွှင့်ခြင်းဆိုင်ရာဥပဒေကြမ်း (၉) ကော်မတီ၏ဆွေးနွေးအကြံပြုမှုကြောင့် ယဉ်ကျေးမှုဝန်ကြီးဌာနနှင့် ပတ်သက်သည့် အောက်ပါဥပဒေကြမ်း ၂ ခု အတည်ပြုပြဋ္ဌာန်းနိုင်ခဲ့ပါသည်(က) ရှေးဟောင်ဝတ္ထုပစ္စည်းများ ကာကွယ်ထိန်းသိမ်းရေးဥပဒေကြမ်း(ခ) ရှေးဟောင်းအဆောက်အအုံများ ကာကွယ်ထိန်းသိမ်းရေးဥပဒေကြမ်း (၁၀) ကော်မတီသို့ တာဝန်ပေးထားသည့် ဝန်ကြီးဌာန ၄ ခု၏ ဥပဒေများ စိစစ်ပြီးစီးမှုအားကစားဝန်ကြီးဌာန (ကက) မြန်မာနိုင်ငံ အမျိုးသားအိုလံပစ်ကောင်စီဥပဒေ (နဝတအဖွဲ့ ဥပဒေ မှတ် ၆/၉၃) တစ်ခုတည်းသာရှိပြီး ခေတ်နှင့် မလျှော်ညီတော့သဖြင့်အသစ် ပြန်လည်ရေးဆွဲရန် စီစဉ်ခဲ့ပါသည်။ (ခခ) အသစ်ပြန်လည်ရေးဆွဲသည့်ဥပဒေမှာ မြန်မာနိုင်ငံအားကစားကော်မတီ ဥပဒေဖြစ်ပြီး အခန်း (၁၃) ခန်းနှင့် ပုဒ်မ (၃၅) ခုပါဝင်ပြီးစီး သဖြင့် ရှေ့နေချုပ်ရုံးသို့ ဆက်လက်တင်ပြသွားမည်ဖြစ်ပြီး ဆက်လက် ၍ အစိုးရအဖွဲ့ အတည်ပြုချက်ဖြင့် လွှတ်တော်သို့ တင်ပြသွားမည် ဖြစ်ပါသည်။ ယဉ်ကျေးမှုဝန်ကြီးဌာန (ကက) စီမံခန့်ခွဲလျက်ရှိသော ဥပဒေပေါင်း (၇) ခုရှိပြီး ကျင့်သုံးဆဲဥပဒေ ၃ ခု ပြင်ဆင်ရန် ဆောင်ရွက်ဆဲ ၄ ခုဖြစ်ပါသည်။ (ခခ) ရှေးဟောင်းဝတ္တုပစ္စည်းများ ကာကွယ်ရန်ထိန်းသိမ်းရေးဥပဒေ (မူကြမ်း)နှင့် ရှေးဟောင်းအဆောက်အအုံများ ကာကွယ်ထိန်းသိမ်းရေး ဥပဒေ(မူကြမ်း)တို့ကို အသစ်ပြန်လည်ရေးဆွဲပြီးဖြစ်ကာ နိုင်ငံတော် သမ္မတ၏ ဥပဒေအကြံပေးအဖွဲ့မှ အကြံပြုချက်နှင့်အညီ ရှေ့နေချုပ်ရုံးသို့ ၂၂-၇-၂၀၁၄ ရက်နေ့တွင် ပေးပို့ထားပြီးဖြစ်ပါသည်။ (ဂဂ) မိုင်းဝင်ပုဂ္ဂိုလ်များ၏ အထိန်းအမှတ်မော်ကွန်းဥပဒေကို ပြင်ဆင် သည့်ဥပဒေ(မူကြမ်း)ကိုလည်း ခေတ်နှင့်လျော်ညီစေရန် ပြင်ဆင် ဖြည့်စွက်မှုများပြုလုပ်၍ ရှေ့နေချုပ်ရုံးသို့ ၂၇-၈-၂၀၁၃ ရက်နေ့တွင်ပေးပို့ထားပြီးဖြစ်ပါသည်။ (ဃဃ) အမျိုးသားယဉ်ကျေးမှုနှင့် အနုပညာတက္ကသိုလ်ဥပဒေ(မူကြမ်း)ကို လည်း ခေတ်နှင့်လျော်ညီစေရန် ပြင်ဆင်ဖြည့်စွက်မှုများ ပြုလုပ်၍ရှေ့နေချုပ်ရုံးသို့ ၁၂-၈-၂၀၁၄ ရက်နေ့တွင် ပေးပို့ထားပြီးဖြစ်ပါသည်။ ပြန်ကြားရေးဝန်ကြီးဌာန (ကက) စီမံခန့်ခွဲလျက်ရှိသော ဥပဒေပေါင်း ခုနစ်ခုရှိပြီး ကျင့်သုံးဆဲ နှစ်ခု၊ အသစ်ရေးဆွဲရန် ဆောင်ရွက်ဆဲ လေးခု၊ တိုင်းဒေသကြီးနှင့် ပြည်နယ်အစိုးရအဖွဲ့များသို့ လွှဲအပ်ရန် ဆောင်ရွက်ဆဲတစ်ခုတို့ဖြစ်ပါသည်။ (ခခ) ပုံနှိပ်ခြင်းနှင့် ထုတ်ဝေခြင်းလုပ်ငန်းဥပဒေနှင့် သတင်းမီဒီယာဥပဒေ ို့မှာ အသစ်ပြဋ္ဌာန်းပြီး ကျင့်သုံးဆဲဖြစ်ပါသည်။ (ဂဂ) မူပိုင်ခွင့်ဥပဒေ(The Copy Right Law) နှင့် မြန်မာရုပ်ရှင်ဥပဒေတို့ မှာ အသစ်ရေးဆွဲရန် ဆောင်ရွက်ဆဲဥပဒေများ ဖြစ်ပါသည်။ (ဃဃ) ၁၉၆၄ ခုနှစ် စာကြည့်တိုက်၊ ပြတိုက်နှင့် ပြပွဲများ ကြီးကြပ်အုပ်ချုပ်ရေး ဥပဒေ(ဥပဒေအမှတ် ၁/၁၉၉၄)သည် ၂၀၀၈ ဖွဲ့စည်းပုံအခြေခံဥပဒေ အရ တိုင်းဒေသကြီးနှင့် ပြည်နယ်အစိုးရအဖွဲ့များသို့ လွှဲအပ်ရန်ဆောင်ရွက်ဆဲဖြစ်ပါသည်။ သာသနာရေးဝန်ကြီးဌာန (ကက) စီမံခန့်ခွဲလျက်ရှိတဲ့ဥပဒေပေါင်း ၁၀ ခုရှိပြီး ၁၀ ခုလုံး ကျင့်သုံးဆဲဖြစ်ပါသည်။ (ခခ) စကားရပ်များ အစားထိုးတင်ပြရန် ဆောင်ရွက်ဆဲဥပဒေ သုံးခုရှိပါသည်။ အသေးစိတ်ဖော်ပြချက်များကို နောက်ဆက်တွဲ(က) (ခ) (ဂ) (ဃ) တို့ဖြင့် ဖော်ပြထားပါသည်။ ရန်ကုန်မြို့ရှိ ကန်တော်မင်ပန်းခြံအား မူလသတ်မှတ်ခဲ့သည့် ဦးဥတ္တမ ပန်းခြံအဖြစ် ပြောင်းလဲသတ်မှတ်ရေးနှင့်စပ်လျဉ်း၍ ကော်မတီ အဖွဲ့ဝင် ဦးမောင်ညို မှ အဆိုတင်သွင်းပြီး ကော်မတီ၏ ထောက်ပံ့မှု၊ လွှတ်တော်ကိုယ်စားလှယ်များ၏ အတည်ပြုမှုကြောင့် ပြောင်းလဲ တ်မှတ်နိုင်ခဲ့ပါသည်။ (၁၂) ပုဂံယဉ်ကျေးမှုအမွေအနှစ်ဒေသအား ကမ္ဘာ့အမွေအနှစ်စာရင်းဝင် ဖြစ်ရေးအတွက် ၁၀-၁၀-၂၀၁၅ ရက်နေ့တွင် ရန်ကုန်မြို့ အမျိုးသား ပြတိုက်၌ ယဉ်ကျေးမှုဝန်ကြီးဌာန ပြည်ထောင်စုဝန်ကြီးဦးဆောင်သော အစည်းအဝေးသို့ ကော်မတီအတွင်းရေးမှူး ဦးအောင်ကြိုင် တက်ရောက်ကာ ပုဂံဇုန်နယ်နိမိတ်များ တိကျစွာသတ်မှတ်ရေး၊ နောင်ဆောက်လုပ်မည့် ဟိုတယ်များ၊ မိုတယ်များ၊ တည်းခိုရိပ်သာများ ကို နိုင်ငံတော်မှ သတ်မှတ်ပေးထားသည့် ဟိုတယ်ဇုန်လေးတွင်သာ ဆောက်လုပ်ခွင့်ပြုရန် ဆွေးနွေးခဲ့ပါသည်။ (၁၃) ကော်မတီအတွင်းရေးမှူးအနေဖြင့် သရေခေတ္တရာ၊ ဗိဿနိုး၊ ဟန်လင်း၊ ဗျူ သုံးမြို့ကို ကမ္ဘာ့အမွေအနှစ်စာရင်းဝင်နိုင်ရေးအတွက် Outstanding Universal Value (OUV) şệuossosg cl: ဆွေးနွေးခဲ့ပြီး ထူးခြားချက်များကို စာဖြင့် အသေးစိတ်ရေးသားပေးပို့ ခဲ့ပါသည်။ (၁၄) ကော်မတီအတွင်းရေးမှူးသည် ပုဂံယဉ်ကျေးမှုအမွေအနှစ်ဒေသ ကာကွယ်ထိန်းသိမ်းရေး(NGO) အသင်း ဥက္ကဋ္ဌတစ်ဦးအနေဖြင့် ပုဂံ ဒေသရှိ မိုးယိုနေသောဘုရားများကို ဖာထေးခြင်း၊ ကွာကျလုဆဲဆဲ ဖြစ်နေသော နံရံဆေးရေးပန်းချီများနှင့် အင်္ဂတေပန်းများအား ဓါတုဗေဒဆေးဖြင့် သတ်ခြင်းဆောင်ရွက်သည့်လုပ်ငန်းများကိုလွှတ်တော်နားသည့်ကာလများတွင် ကြီးကြပ်ဆောင်ရွက်ခဲ့ပါသည်။ (၁၅) ကော်မတီဝင်များသည် ၁၁-၁၂-၂၀၁၃ ရက်နေ့မှ ၂၂-၁၂-၂၀၁၃ ရက်ထိ မြန်မာနိုင်ငံတွင် အိမ်ရှင်အဖြစ်ကျင်းပခဲ့သည့် (၂၇)ကြိမ်မြောက် အရှေ့တောင်အာရှအားကစားပြိုင်ပွဲတွင် မြန်မာ အသင်းများအောင်နိုင်မှုရရှိရေးအတွက် ပြည်သူများနှင့်အတူ တခဲနက်အားပေးခဲ့ကြပါသည်။ (၁၆) ကော်မတီဝင်များ၏ ပြည်ပခရီးစဉ်သွားရောက်မှုအခြေအနေ။ နောက်ဆက်တွဲ(င) ဖြင့် ဖော်ပြထားပါသည်။ (၁၇) ကော်မတီအစည်းအဝေးများ ပြုလုပ်ခြင်းနှင့် Call တွေ့ဆုံမှု အခြေ အနေ။ အစီရင်ခံသည့်ကာလအတွင်း ကော်မတီအစည်းအဝေး(၆၁) ကြိမ်၊ ဝန်ကြီးဌာနများနှင့် ညှိနှိုင်းအစည်းအဝေး(၂၃) ကြိမ်၊ ပြည်ပအဖွဲ့အစည်းများနှင့် အစည်းအဝေး(၂၅) ကြိမ်၊ ပြည်ပအဖွဲ့အစည်း များနှင့် call တွေ့ဆုံမှု (၅) ကြိမ်တို့ ဆောင်ရွက်ခဲ့ပါတယ်။ နောက်ဆက်တွဲ(စ) ဖြင့် ဖော်ပြထားပါသည်။ (၁၈) အစီရင်ခံသည့် ကာလအတွင်း ကော်မတီသို့ရောက်ရှိလာသော တိုင်ကြားစာနှင့် အသနားခံစာများမှာ အောက်ပါအတိုင်း(၇၀) ောင်ရှိပြီး၊ တိုင်ကြားစာအားလုံးကို ညှိနှိုင်းဖြေရှင်းဆောင်ရွက်ခဲ့ပြီး ဖြစ်ပါသည်(ကက) ၂၀၁၂ ခုနှစ်- (၁၄) စောင်(ခခ) ၂၀၁၃ ခုနှစ်- (၃၄)စောင် (ဂဂ) ၂၀၁၄ ခုနှစ်- (၁၃)စောင် (ဃဃ) ၂၀၁၅ ခုနှစ်- (၉)စောင်(cc) စုစုပေါင်း - (၇၀)စောင် သုံးသပ်အကြံပြုချက် ၁၈။ ပြည်သူ့လွှတ်တော် အားကစား၊ ယဉ်ကျေးမှုနှင့် ပြည်သူ့ဆက်ဆံရေးဖွံ့ဖြိုးတိုးတက်မှု ကော်မတီသည် အစီရင်ခံသည့်ကာလအတွင်း ပေးအပ်ထားသည့်လုပ်ငန်းတာဝန်များကို အထိုက် အလျောက်အောင်မြင်အောင် ဆောင်ရွက်နိုင်ခဲ့ပါသည်။ အထူးသဖြင့် သတင်းမီဒီယာလွတ်လပ်ခွင့် ရရှိ ရေးအတွက် ဆောင်ရွက်ပေးနိုင်ခဲ့သကဲ့သို့ စာပေစိစစ်ရေးအဖွဲ့ရုပ်သိမ်းသည်အထိ တိုက်တွန်းဆောင် ရွက်နိုင်ခဲ့ပါသည်။ စာနယ်ဇင်းသတင်းမီဒီယာများနှင့်လည်းကောင်း၊ ရုပ်ရှင်၊ ဗီဒီယို၊ ဂီတ၊ သဘင်ပညာ ရှင်များနှင့်လည်းကောင်း၊ ပန်းပညာရှင်များနှင့်လည်းကောင်း၊ အကြိမ်ကြိမ်တွေ့ဆုံ၍ အခက်အခဲ၊ ပြဿနာများကို ဝိုင်း၍ ညှိနှိုင်းအဖြေရှာပေးနိုင်ခဲ့ပါသည်။ တာဝန်ပေးထားသည့် ဝန်ကြီးဌာန(၄)ခုမှ ကျင့်သုံးနေသည့် ဥပဒေများကို ညှိနှိုင်း၍ ပြင်ဆင်၊ ဖြည့်စွက်၊ အသစ်ရေးဆွဲပေးနိုင်ခဲ့ပါသည်။ အားကစားဖွံ့ဖြိုးတိုးတက်ရေးနှင့် အမျိုးသားယဉ်ကျေးမှုဖွံ့ဖြိုးတိုးတက်ခိုင်မာရေးတို့နှင့် စပ်လျဉ်း၍ လည်း အလေးထားဆောင်ရွက်ပေးနိုင်ခဲ့ပါသည်။ ထို့ပြင် သက်ဆိုင်ရာဌာနအဖွဲ့အစည်းများနှင့် ဆက်စပ်လျက်ရှိသည့် တိုင်ကြားစာများနှင့် အသနားခံစာများကိုလည်း ကြားနာစိစစ်၍ ဖြေရှင်းပေးနိုင် ခဲ့ပါသည်။ ၁၉။ ပြည်သူ့လွှတ်တော် အားကစား၊ ယဉ်ကျေးမှုနှင့် ပြည်သူ့ဆက်ဆံရေးဖွံ့ဖြိုးတိုးတက်မှု ကော်မတီ အနေဖြင့် ပေးအပ်ထားသောတာဝန်များကို ကျေပွန်စွာဖြင့် စည်းလုံးညီညွတ်စွာထမ်းဆောင်သွားမည် ဖြစ်ပါကြောင်း တင်ပြအပ်ပါသည်။</speech>
<title>အားကစား၊ ယဉ်ကျေးမှုနှင့် ပြည်သူ့ဆက်ဆံရေးဖွံ့ဖြိုးတိုးတက်မှုကော်မတီ၏ အစီရင်ခံစာနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များ အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် အားကစား၊ ယဉ်ကျေးမှုနှင့် ပြည်သူ့ဆက်ဆံရေးဖွံ့ဖြိုးတိုးတက်မှုကော်မတီရဲ့ အစီရင်ခံစာကို ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၁-၁၂-၂၀၁၅ ရက်နေ့ နောက်ဆုံးထား၍ အမည်စာရင်းပေးပို့ရန် ဖြစ်ကြောင်း အသိပေးကြေညာပါတယ်။။</speech>
</report>
<report>
<title>ပြည်သူ့လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ၏ အစီရင်ခံစာ တင်ပြခြင်း</title>
<speech type="vicespeaker">အစီအစဉ် ၈ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီက အစီရင်ခံစာကို တင်ပြရန် ဖြစ်တဲ့အတွက် အစီရင်ခံစာတင်ပြဖို့ ကော်မတီအား ဖိတ်ခေါ်ပါတယ်။</speech>
<speech><mp id="372">ဦးကြည်သာ(အတွင်းရေးမှူး၊ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ)</mp>လေးစားအပ်ပါသော ဒုတိယဥက္ကဋ္ဌကြီးနှင့် ယနေ့အစည်းအဝေးသို့ ကြွရောက်လာကြသော ပြည်သူ့လွှတ်တော်ကိုယ်စားလှယ်တော်ကြီးများ၊ ပြည်ထောင်စုဝန်ကြီးများ၊ ဒုတိယဝန်ကြီးများနှင့် ဖြေကြားသွားသော ပုဂ္ဂိုလ်အားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေလို့ ဦးစွာပထမ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်သူ့လွှတ်တော် ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီရဲ့ အတွင်းရေးမှူး ဦးကြည်သာဖြစ်ပါတယ်။ ကျွန်တော်က တော့ ဥက္ကဋ္ဌရဲ့ ခွင့်ပြုချက်အရ အစီရင်ခံစာကို ကော်မတီကိုယ်စား ကျွန်တော် ဖတ်ကြားရခြင်းဖြစ်ပါတယ်။ အဲဒီတော့ ကျွန်တော်တို့ ကော်မတီအနေနဲ့ ၂၀၁၁ ခုနှစ်၊ စက်တင်ဘာလ ၅ ရက်နေ့မှာ ကျင်းပတဲ့ ပထမအကြိမ် ပြည်သူ့လွှတ်တော် ဒုတိယပုံမှန်အစည်းအဝေးမှာ ပြည်သူ့လွှတ်တော် ကိုယ်စားလှယ် (၁၅)ဦးဖြင့် ဖွဲ့စည်းခဲ့တဲ့ ဌာနကြီးဖြစ်ပါတယ်။ အဲဒီတော့ ကျွန်တော်တို့ ကော်မတီဝင် (၁၅)ဦးအပြင် လေ့လာသူအဖြစ် တပ်မတော်သားကိုယ်စားလှယ် (၅) ဦး ကိုလည်း နောက်ထပ် ဖွဲ့စည်းတာဝန်ပေးခဲ့တာဖြစ်ပါတယ်။ နောက် ဥပဒေပြုရေးနဲ့ပတ်သက်လို့ ကျွန်တော်တို့ ကော်မတီကို ဥပဒေပြုရေးဆိုင်ရာနှင့် စပ်လျဉ်းပြီး ပြည်သူ့လွှတ်တော်ရုံးရဲ့ တာဝန် သတ်မှတ်ချက်အရ စက်မှုဝန်ကြီးဌာနနှင့် လျှပ်စစ်စွမ်းအား ဝန်ကြီးဌာနတို့ရဲ့ ဥပဒေ၊ နည်းဥပဒေများကို စစ်ဆေးရန်တာဝန်ပေးခဲ့ပါတယ်။ ကော်မတီအနေနဲ့လည်း သက်ဆိုင်ရာ ဝန်ကြီးဌာနများရဲ့ ဥပဒေများ၊ ဘဏ္ဍာရေးအလိုက် ရသုံးခန့်မှန်းခြေငွေစာရင်းများကို စိစစ်ရေးဆွဲခဲ့ပြီး ပြင်ဆင်ဖြည့်စွက်အသစ်ရေးဆွဲခြင်းများကိုလည်း ပြုလုပ်ခဲ့ပါတယ်။ ကျွန်တော်တို့ ကော်မတီက စိစစ်ရမည့်ဥပဒေကတော့ ဘွိုင်လာဥပဒေ၊ နောက် ပုဂ္ဂလိကစက်မှုလုပ်ငန်းဥပဒေ၊ The Myanmar Patents and Designs Law qus Water Power Act qemlisons qos ဓာတ်အားပေးရေးအဖွဲ့ ဥပဒေ၊ ဓာတုပစ္စည်းနှင့် ဆက်စပ်ပစ္စည်းအန္တရာယ်မှ ကာကွယ်ရေးဥပဒေ၊ စက်မှုဒီဇိုင်းမူပိုင်ခွင့်ဥပဒေနဲ့ ကုန်အမှတ်တံဆိပ်ဥပဒေတို့ဖြစ်ပါတယ်။ ကော်မတီကို တိုက်ရိုက်တာဝန် ပေးထားခြင်းမရှိသော်လည်း ကျွန်တော်တို့ ကော်မတီအနေနဲ့ အောက်ဖော်ပြပါ ဥပဒေ (၅)ခုမှာ အခြားသက်ဆိုင်တဲ့ ကော်မတီများနဲ့ ပူးပေါင်းပြီးတော့ ပါဝင်ဆောင်ရွက်ခဲ့ပါတယ်။ အဲဒီ (၅)ခုကတော့ နိုင်ငံခြားသားရင်းနှီးမြှုပ်နှံမှုဥပဒေ ဖြစ်ပါတယ်။ ၂၀၁၂ ခုနှစ်၊ ဥပဒေအမှတ် (၂၁)နဲ့ ခွင့်ပြုပေးခဲ့ ပါတယ်။ မြန်မာနိုင်ငံသားများရင်းနှီးမြှုပ်နှံမှုဥပဒေ ဖြစ်ပြီး ၂၀၁၃ ခုနှစ် ဥပဒေအမှတ် (၁၈)နဲ့ ပြဋ္ဌာန်းပြီးဖြစ်ပါတယ်။ မြန်မာနိုင်ငံအင်ဂျင်နီယာကောင်စီဥပဒေဖြစ်ပြီးတော့ ၂၀၁၃ ခုနှစ် ဥပဒေ အမှတ် (၃၇)နဲ့ ပြဋ္ဌာန်းနိုင်ပါတယ်။ နောက် စံချိန်စံညွှန်းသတ်မှတ်ခြင်းဥပဒေ ၂၀၁၄ ခုနှစ် ဥပဒေ အမှတ် (၂၄)နဲ့ လျှပ်စစ်ဥပဒေ ၂၀၁၄ ခုနှစ် ဥပဒေအမှတ် (၄၄)ခုကို တခြား သက်ဆိုင်တဲ့ ကော်မတီနဲ့ ပူးပေါင်းပြီးတော့ ကျွန်တော်တို့ရေးဆွဲတင်ပြပါတယ်။ ကျွန်တော်တို့ ကော်မတီကို တိုက်ရိုက် တာဝန် ပေးပြီးတော့ ပြဋ္ဌာန်းခဲ့တဲ့ ဥပဒေများကတော့ (၁) ဓာတုပစ္စည်းနှင့် ဆက်စပ်ပစ္စည်းများ အန္တရာယ်မှ ကာကွယ်တဲ့ဥပဒေ၊ (၂) အသေးစား၊ အလတ်စားစီးပွားရေးလုပ်ငန်းများ ဖွံ့ဖြိုးတိုးတက်ရေး ဥပဒေဆိုတဲ့ ၂၀၁၅ ခုနှစ် ဥပဒေအမှတ် (၂၃)ဟာဆိုရင်ဖြင့် ကျွန်တော်တို့ ကော်မတီက သက်ဆိုင်ရာ စက်မှုဝန်ကြီးဌာနနဲ့ အကြိမ်ကြိမ် ပူးပေါင်းပြီးတော့ အသေးစိတ်ရေးဆွဲ တင်ပြပြီးတော့ ပြဋ္ဌာန်းခဲ့တဲ့ ဥပဒေဖြစ်ပါတယ်။ နောက်တစ်ခုကတော့ ဘွိုင်လာဥပဒေဖြစ်ပါတယ်။ ၂၀၁၅ ခုနှစ် ဥပဒေအမှတ် (၃၉) ဖြစ်ပါတယ်။ နောက်ကျွန်တော်တို့ ကော်မတီက ပြုစုပြီး ဆက်လက်တင်ပြထားတဲ့ဥပဒေကတော့ စက်မှုလုပ်ငန်းဥပဒေဖြစ်ပါတယ်။ စက်မှုဝန်ကြီးဌာနနဲ့ ပူးပေါင်းရေးဆွဲပြီးတော့ အမျိုးသားလွှတ်တော် ကိုပေးပို့ထားပါတယ်။ အလားတူ စက်မှုဒီဇိုင်းမူပိုင်ခွင့်ဥပဒေ၊ ကုန်အမှတ်တံဆိပ်ဥပဒေတို့ကလည်း ကျွန်တော်တို့ ဆက်လက်တင်ပြထားပါတယ်။ နောက် ဖျက်သိမ်းရန် ဥပဒေအနေနဲ့ကတော့ ပုဂ္ဂလိက စက်မှုလုပ်ငန်းဥပဒေ ၁၉၉၁ ခုနှစ်၊ ဥပဒေအမှတ် (၂၂) ဟာ ဒီစက်မှုလုပ်ငန်းဥပဒေ ပြဋ္ဌာန်းပြီးလျှင် vufujos[8:003:08373:$pli səw09:0pò Myanmar Patents and Designs mops: onda ဒီဇိုင်းမူပိုင်ခွင့်ဥပဒေပြီးသွားရင် ဖျက်သိမ်းပြီးသားဖြစ်သွားမှာဖြစ်ပါတယ်။ ကျွန်တော်တို့ကော်မတီ အနေနဲ့ တာဝန်ပေးထားပြီး အသစ်ရေးဆွဲဖို့ ပြန်လည်ကျန်ရှိတဲ့ဥပဒေတစ်ခုကတော့ ၁၉၂ရ ခုနှစ်ကပဲ ရေးသားထားတဲ့ The Water Power Act အမှတ် (၁၁) ဖြစ်ပါတယ်။ ဒီဥပဒေကတော့ သက်ဆိုင်ရာ လျှပ်စစ်ဝန်ကြီးဌာနအနေနဲ့ ပြန်လေ့လာပြီးတော့ အသစ်ပြန်ပြင်ရေးဆွဲမယ့် ဥပဒေဖြစ်ပါတယ်။ ကျွန်တော်တို့ကာလမှာ ကျွန်တော်တို့ မလုပ်နိုင်ခဲ့ပါဘူး။ ကော်မတီအစည်းအဝေးတွေ ကျင်းပမှုကတော့ ပုံပါအတိုင်း ကျွန်တော်တို့ ပြသထားပါတယ် ခင်ဗျ။ နောက်အစည်းအဝေးကျင်းပတဲ့မှတ်တမ်းပုံလေးတွေကို ကျွန်တော်တို့ အကြမ်းဖျင်း တင်ပြထား ပါတယ်။ နောက် လွှတ်တော်ဥက္ကဋ္ဌကြီးရဲ့ ခွင့်ပြုချက်အရ နိုင်ငံခြားအဖွဲ့အစည်းများနဲ့ အစည်းအဝေးတွေ (၈)ကြိမ်ပြုလုပ်ခဲ့ပါတယ်။ အဲဒီမှတ်တမ်းတွေကိုလည်း အကြမ်းဖျင်း တင်ပြအပ်ပါတယ်။ နောက် ကျွန်တော်တို့ ကော်မတီအနေနဲ့ လေ့လာရေးအနေနဲ့ ကျွန်တော်တို့ စက်မှုဝန်ကြီးဌာနရဲ့ အမှတ်(၁၄) အကြီးစားစက်ရုံ(သာဂရ)၊ နောက် မြင်းခြံသံမဏိစက်ရုံ၊ ပင်းပက်သံမဏိစက်ရုံများ ကိုလည်း ကျွန်တော်တို့ သွားရောက်ကွင်းဆင်း လေ့လာနိုင်ခဲ့ပါတယ်။ ဒါကတော့ ကျွန်တော်တို့ သာဂရစက်မှုဇုန်ကို သွားလေ့လာခဲ့တဲ့ မှတ်တမ်းဖြစ်ပါတယ်။ ဒါကလည်း သာဂရ စက်မှုဇုန်ပါပဲ။ ဒီဥစ္စာကတော့ သာဂရစက်မှုဇုန်ကထုတ်လုပ်တဲ့ ကီလိုဝပ် ၇၅ ကီလိုဝပ်ထုတ်နိုင်တဲ့ အသေးစား ရေအားလျှပ်စစ်တာဘိုင်များဖြစ်ပါတယ်။ ဒါကတော့ မြင်းခြံသံမဏိစက်ရုံကို ကျွန်တော်တို့ သွားရောက် လေ့လာခဲ့တဲ့မှတ်တမ်းဖြစ်ပါတယ်။ ဒါကလည်း မြင်းခြံသံမဏိစက်ရုံပါပဲခင်ဗျ။ ဒါကလည်း မြင်းခြံ သံမဏိစက်ရုံထဲက အဆောက်အဦတွေကို လေ့လာတဲ့မှတ်တမ်းတွေဖြစ်ပါတယ်။ ဒါကတော့ ရှမ်းပြည်နယ် ပင်းပက်မှာရှိတဲ့ သံမဏိစက်ရုံကို အပေါ်စီးက ရိုက်ကူးထားတဲ့မြင်ကွင်းဖြစ်ပါတယ်။ ဒါကတော့ အဲဒီပင်းပက်က ထွက်ရှိတဲ့ Hemintest ဆိုတဲ့အဓိကကုန်ကြမ်းပစ္စည်းသံရိုင်းတွေကို ကျွန်တော်တို့ တင်ပြထားခြင်းဖြစ်ပါတယ်။ အဲဒီတော့ ကျွန်တော်တို့ လွှတ်တော်ကော်မတီဥက္ကဋ္ဌတွေ၊ အတွင်းရေးမှူးတွေအနေနဲ့ နိုင်ငံခြား ခရီးစဉ်များကို (၂၆) ကြိမ် သွားရောက်ခဲ့တာကို ကျွန်တော်တို့ အသေးစိတ်မှတ်တမ်းထဲမှာ တင်ပြထား ပါတယ်ခင်ဗျ။ အဲဒီတော့ ကျွန်တော်တို့ကော်မတီရဲ့ သက်တမ်းကာလအတွင်း သုံးသပ်ချက်တွေ ပြန်လည် တင်ပြရင် ကျွန်တော်တို့ ကော်မတီက ရင်းနှီးမြှုပ်နှံမှုရယ်၊ စက်မှုလက်မှုဖွံ့ဖြိုးတိုးတက်ရေးဆိုတဲ့ တာဝန်ကြီးနှစ်ရပ်ကို ထမ်းဆောင်ရမည့်ကော်မတီဖြစ်ပါတယ်။ ဒီကော်မတီအနေနဲ့ စိုက်ပျိုးရေးကို အခြေခံတဲ့ စက်မှုနိုင်ငံသို့ပြောင်းလဲရေးမှာ အရေးပါတဲ့ကော်မတီတစ်ခု ဖြစ်တယ်လို့ ကျွန်တော်တို့ ယူဆပါတယ်ခင်ဗျ။ ပထမအကြိမ် လွှတ်တော်အနေအထားအနေနဲ့လည်းဖြစ်တယ်။ ကော်မတီအနေနဲ့ သက်ဆိုင်ရာ ဌာနတွေနဲ့ဆက်သွယ်မှုအခြေအနေဟာ အစပိုင်းမှာ မကောင်းခဲ့ပေမယ့် ၂၀၁၄ ခုနှစ် လောက်ကစပြီး ကျွန်တော်တို့ဟာ သက်ဆိုင်ရာဌာန တော်တော်များများနဲ့ အကြိမ်များများ ဆွေးနွေးခြင်းများ၊ ကွင်းဆင်းလေ့လာခြင်းများကို ပြုလုပ်ခဲ့ပါတယ်။ ဒီနေရာမှာ ကျွန်တော်တို့ ကော်မတီ အနေအထားကို သုံးသပ်ရရင် ကျွန်တော်တို့ ကျန်းမာရေးမြှင့်တင်မှုကော်မတီအတွင်းရေးမှူး ဒေါက်တာနေလင်းကတော့ သူတို့ကော်မတီက လုပ်ဆောင်ချက်တွေ အထူးအားရတဲ့အတွက်ကြောင့် ဆုပေးတဲ့စနစ်တောင် ပြုလုပ်သင့်ကြောင်း တင်ပြသွားပါတယ်။ ကျွန်တော်တို့ကော်မတီအနေနဲ့ကတော့ ကျွန်တော်တို့ဟာ လုပ်ဆောင်ချင်တဲ့လုပ်ဆောင်ချက်နဲ့ လုပ်ငန်းတွေရဲ့ (၅၀)ရာခိုင်နှုန်း လောက်ပဲ ကျွန်တော်တို့ လုပ်နိုင်ခဲ့တယ်လို့ သုံးသပ်ပါတယ်။ အဲဒီတော့ အဓိကကတော့ ကျွန်တော်တို့ ကော်မတီ စပြီးဖွင့်စကတော့ ကျွန်တော်တို့ဟာ မကွေးတိုင်းဒေသကြီးကို သွားပြီးတော့ စက်မှုလက်မှုလုပ်ငန်းရှင်တွေနဲ့ တွေ့ဆုံခဲ့ပါတယ်။ သူတို့ရဲ့ စက်မှုလက်မှုလုပ်ငန်းတိုးတက်မှုအတွက် အခက်အခဲတွေကို ကျွန်တော်တို့ လေ့လာသုံးသပ်ခြင်းများ ပြုလုပ်ချင်လို့ သွားရောက်ခဲ့ပါတယ်။ နောက်ပိုင်းမှာ မန္တလေးတို့၊ ရန်ကုန်တို့မှာ တစ်ခါလောက်ပဲတွေ့ဆုံပြီးတော့ တခြားစက်မှုလက်မှု လုပ်ငန်းတွေ တိုးတက်ရေးအတွက် အခက်အခဲတွေ ဘာများရှိလဲဆိုတာကို ကျွန်တော်တို့ သွားရောက်ကွင်းဆင်း နိုင်မှုတွေ မရှိတာ ကျွန်တော်တို့ရဲ့ အားနည်းချက်ဖြစ်ပါတယ်။ နောက်တစ်ခုက ကျွန်တော်တို့ လွှတ်တော်မှာ ကျွန်တော်တို့ အခုနက ဥပဒေတွေကို ပြုစုတဲ့နည်းတူ ကျွန်တော်တို့ တကယ်လုပ်သင့်ပြီး၊ အချိန်မမီလို့ မလုပ်နိုင်ခဲ့တာတစ်ခုက Industrid Policy ဆိုတဲ့ မြန်မာနိုင်ငံရဲ့ စက်မှုလုပ်ငန်း Policy တစ်ခုကို ကျွန်တော်တို့ ရေးဆွဲတင်ပြပြီးတော့ လွှတ်တော်ကို တင်ပြချင်တဲ့လုပ်ငန်းကြီးကို လုပ်ချင်သော် လည်း အချိန်အတိုင်းအတာအရ မလုပ်နိုင်ခဲ့ပါဘူး။ ဘာလို့ ဒီဟာကို လုပ်ဖို့လိုလည်းဆိုတော့ ယခင်အစိုးရလက်ထက်က မြန်မာနိုင်ငံဟာ ပိတ်ဆို့တားဆီးမှုတွေရဲ့ ကြားမှာ မိမိကိုယ်မိမိ ရပ်တည် နေနိုင်အောင်ဆိုပြီးတော့ စက်မှုလက်မှု Policy များကို ရေးဆွဲထားတာ တွေ့ရပါတယ်။ ဒီဥစ္စာတွေဟာ ဒီနေ့လက်ရှိ အနေအထားမှာ လက်ရှိအနေအထားနဲ့အံ့ဝင်ဂွင်ကျ မကိုက်ညီတာတွေ ရှိကောင်းရှိနိုင် ပါတယ်။ ဒါတွေကို ပြန်လည်သုံးသပ်ပြီးတော့ စက်မှုလက်မှုတွေ ပေါ်လစီအသစ် ရေးဆွဲရမှာဖြစ်ပါတယ်။ ဥပမာဆိုရင် ကျွန်တော်တို့ ပြီးခဲ့တဲ့ ဒီသက်တမ်းအတွင်းမှာ ဒီပြည်ထောင်စုလွှတ်တော်ကနေ မြန်မာ့စက်မှုလက်မှု ဝန်ကြီးဌာနကြီးဆိုတဲ့ ဌာနတစ်ခုက တကယ့်အကြီးစား လုပ်ငန်းကြီးတွေဖြစ်တဲ့ အတွက်ကြောင့် ကျွန်တော်တို့နိုင်ငံနဲ့လက်ရှိ အနေအထားမှာ လောလောဆယ် လုပ်ရန်မသင့်တော် တိုးတက်ရေးအတွက် အ ို့ရဲ့ အားနည်းချက်ဖြစ်ပါတယ်။ ကျွန်တော်တို့ တကယ်လုပ်သေးဘူးဟု ယူဆပြီး ကျွန်တော်တို့ ပြည်ထောင်စုလွှတ်တော်အနေနဲ့ ရဲရဲဝံ့ဝံ့ ဝန်ကြီးဌာနတစ်ခုကို ဖယ်ရှားနိုင်တဲ့ မှတ်တမ်းတစ်ခုရှိပါတယ်။ ကျွန်တော်တို့ နိုင်ငံတော်ရဲ့ ပြည်တွင်း အသားတင်ထုတ်လုပ် မှုတန်ဖိုးမှာ စက်မှုကဏ္ဍ ပါဝင်ပြီး အမျိုးမြင့်တက်လာပြီး နိုင်ငံတော်ရဲ့ အကျိုးစီးပွားကို စက်မှုကဏ္ဍက ဦးဆောင်သွားနိုင်သော အခြေအနေသို့ရောက်ရှိရေးအတွက် ဒေသဆိုင်ရာထုတ်လုပ်မှုကွင်းဆင်း (Regiond Supply)စည်းအတွင်းသို့ မြန်မာနိုင်ငံ၏ စက်မှုလုပ်ငန်းကနေပြီး ရပ်တည်မှုဦးတည်ရာ လမ်းကြောင်း မှန်ကန်စွာဖြင့် လွန်မြောက်နိုင်ရေးကို ရည်ရွယ်ပြီး ကျွန်တော်တို့ စက်မှုပေါ်လစီ ချမှတ် ဖို့လိုအပ်ပါတယ်။ ကျွန်တော်တို့ ဒီလိုတင်ပြရခြင်းကတော့ ဥပမာ ကျွန်တော်တို့နိုင်ငံရဲ့ အိမ်နီးချင်း ထိုင်းနိုင်ငံဟာ တစ်နှစ်မှာ ကားအစီးတစ်သန်းလောက် နိုင်ငံခြားကို တင်ပို့နေတယ်။ နောက်တစ်ခါ အိမ်နီးချင်း တရုတ်နိုင်ငံကလည်း မော်တော်ကား အမြောက်အမြားထုတ်လုပ်နေတယ်။ ဒီလိုအခြေ အနေများမှာ ကျွန်တော်တို့နိုင်ငံက မော်တော်ကားထုတ်လုပ်ဖို့ဆိုတဲ့ ရည်ရွယ်ချက်နဲ့ မြိုင်မှာ Automobile mould indent onsis:opseşoss wag :oussac@socşoil:gulosusil မြင်းခြံမှာ Automine Automobile Axle စက်ရုံတို့၊ မကွေးမှာ Assembly စက်ရုံတို့ စသည်ဖြင့် ဒီလုပ်ငန်းတွေ ကျွန်တော်တို့ ရင်းနှီးမြှုပ်နှံပြီး အချိန်ယူတဲ့အချိန်မှာ မြန်မာနိုင်ငံကို မော်တော်ကား အမြောက်အမြား ဝင်ရောက်လာတဲ့အတွက်ကြောင့် မြန်မာနိုင်ငံရဲ့ သွင်းလိုတဲ့ပမာဏဟာ မော်တော် ကားတင်သွင်းမှုက အများဆုံးနေရာယူထားတာကို တွေ့ရပါတယ်။ ဒီလို ပတ်ဝန်းကျင် Region တွေရဲ့ အခြေအနေတွေကို ကြည့်ပြီးတော့ မှန်ကန်တဲ့ စက်မှုပေါ်လစီ ကျွန်တော်တို့ မချမှတ်နိုင်ဘူးဆိုလို့ရှိရင် ကျွန်တော်တို့နိုင်ငံအနေနဲ့ စက်မှုလက်မှုဖွံ့ဖြိုးရေးလုပ်ငန်းဟာ စိန်ခေါ်မှုတွေ ပြည့်နှက်နေမှာ ဖြစ်ပါတယ်။ အဲဒီတော့ ကျွန်တော်တို့ နိဂုံးချုပ်တင်ပြရရင် ကျွန်တော်တို့ကော်မတီဟာ အမြဲတမ်း ကော်မတီကြီးလေးခုဖြစ်တဲ့ ကော်မတီကြီးလေးခုထဲမှာ မပါပါဘူးခင်ဗျ။ ကျွန်တော်တို့ဟာ ယာယီ ကော်မတီမျှသာဖြစ်တဲ့အတွက်ကြောင့် နောက်ဒုတိယအကြိမ် ပြည်သူ့လွှတ်တော်သက်တမ်းမှာဖြင့် ကျွန်တော်တို့ ဒီနာမည်နဲ့ ဒီကော်မတီကြီး ရှိချင်မှလည်း ရှိမယ်ပေါ့။ ဒါကတော့ နောက်လာမယ့် လွှတ်တော်ရဲ့ တာဝန်ဖြစ်ပါတယ်။ အဲတော့ သို့ရာတွင် ကျွန်တော်တို့ကော်မတီက ကျွန်တော်တို့ တတ်စွမ်းသရွေ့ ဆောင်ရွက်ထားခဲ့တဲ့ မှတ်တမ်းမှတ်ရာနဲ့ လုပ်ငန်းရပ်များအပြင် နောက်သက်တမ်းမှာ ဆက်လက်လုပ်ကိုင်နေတဲ့ ပြည်သူ့လွှတ်တော်က သက်ဆိုင်ရာ ကော်မတီများအနေနဲ့ တစ်စုံတစ်ခုသော အတိုင်းအတာအထောက်အပံ့များရတယ်ဆိုရင်ဖြင့် ကျွန်တော်တို့ လုပ်ဆောင်ရကျိုးနပ်ပါတယ်လို့ တင်ပြရင်းနဲ့ ကျွန်တော်တို့ရဲ့ ကော်မတီအစီရင်ခံစာကို နိဂုံးချုပ်ပါတယ်ခင်ဗျား။ အားလုံးကို ကျေးဇူး တင်ပါတယ်။</speech>
<title>ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီ၏ အစီရင်ခံစာနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များ အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် ရင်းနှီးမြှုပ် နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီရဲ့ အစီရင်ခံစာကို ဆွေးနွေးလိုတဲ့ လွှတ်တော် ကိုယ်စားလှယ်များရှိပါက (၁-၁၂-၂၀၁၅)ရက်နေ့ နောက်ဆုံးထား၍ အမည်စာရင်းပေးပို့ရန် ဖြစ်ကြောင်း အသိပေးကြေညာပါတယ်။။</speech>
</report>
</section>
<section value="Bill">
<bill>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့သော သက်သေခံအက်ဥပဒေကို ပြင်ဆင်သည့်ဥပဒေကြမ်းကို လက်ခံရရှိကြောင်းနှင့် ပြင်ဆင်ချက်အဆိုတင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း လွှတ်တော်သို့ အသိပေးတင်ပြခြင်း</title>
<speech type="vicespeaker">အစီအစဉ် ၁၀ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှာ စတင်ဆွေး၍ ပြင်ဆင်ချက်ဖြင့်အတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော သက်သေခံအက်ဥပဒေကို ပြင်ဆင်သည့်ဥပဒေကြမ်းကို ၂၀-၁၁-၂၀၁၅ ရက်နေ့မှာ အမျိုးသားလွှတ်တော်က ပြင်ဆင်ချက်ဖြင့်ပြန်လည်ပေးပို့လာပါတယ်။ ပြင်ဆင်ချက်မိတ္တူများကို လည်း ကိုယ်စားလှယ်များထံ ဖြန့်ဝေပေးပြီးဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး အမျိုးသား လွှတ်တော်ရဲ့ ပြင်ဆင်ချက်အပေါ် ဆွေးနွေးရန် အဆိုတင်သွင်းလိုသများအနေနဲ့ ပြင်ဆင်လိုတဲ့ ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာတို့ကို တိတိကျကျဖော်ပြ၍ ၂-၁၂-၂၀၁၅ ရက်(ဗုဒ္ဓဟူးနေ့)နောက်ဆုံးထား၍ အမည်စာရင်းပေးပို့ရန်ဖြစ်ကြောင်း အသိပေးကြေညာပါတယ်။။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်ဖြင့်ပြန်လည်ပေးပို့သော ပြည်ထောင်စုလွှတ်တော်ဆိုင်ရာ ဥပဒေကို ဒုတိယအကြိမ်ပြင်ဆင်သည့်ဥပဒေကြမ်းကို လက်ခံရရှိကြောင်းနှင့် ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း လွှတ်တော်သို့အသိပေးတင်ပြခြင်း</title>
<speech type="vicespeaker">အစီအစဉ် ၁၁ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှာ စတင်ဆွေး၍ ပြင်ဆင်ချက်မရှိအတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော ပြည်ထောင်စုလွှတ်တော်ဆိုင်ရာဥပဒေကို ဒုတိယအကြိမ်ပြင်ဆင်သည့်ဥပဒေကြမ်းကို ၂၀-၁၁-၂၀၁၅ ရက်နေ့မှာ အမျိုးသားလွှတ်တော်က ပြင်ဆင်ချက်များဖြင့် ပြန်လည်ပေးပို့လာ ပါတယ်။ ပြင်ဆင်ချက်မိတ္တူများကိုလည်း ကိုယ်စားလှယ်များထံ ဖြန့်ဝေပေးပြီးဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး အမျိုးသားလွှတ်တော်ရဲ့ ပြင်ဆင်ချက်အပေါ် ဆွေးနွေးရန် အဆို တင်သွင်းလိုသူများအနေနဲ့ မိမိတို့ပြင်ဆင်လိုတဲ့ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာတို့ကို တိတိကျကျဖော်ပြ၍ ၂-၁၂-၂၀၁၅ ရက်(ဗုဒ္ဓဟူးနေ့)နောက်ဆုံးထား၍ အမည်စာရင်းပေးပို့ရန် ဖြစ်ကြောင်း အသိပေးကြေညာပါတယ်။။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်ဖြင့်ပြန်လည်ပေးပို့သော နိုင်ငံခြားသုံးငွေစီမံခန့်ခွဲမှုဥပဒေ ကို ပြင်ဆင်သည့်ဥပဒေကြမ်းကို လက်ခံရရှိကြောင်းနှင့်ပြင်ဆင်ချက်အဆိုတင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်း���ိုင်ကြောင်း လွှတ်တော်သို့အသိပေး တင်ပြခြင်း</title>
<speech type="vicespeaker">အစီအစဉ် ၁၂ ဖြစ်ပါတယ်။ လွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်မှာ စတင်ဆွေး၍ ပြင်ဆင်ချက်ဖြင့်အတည်ပြုခဲ့ပြီး အမျိုးသားလွှတ်တော် သို့ ပေးပို့ထားသော နိုင်ငံခြားသုံးငွေစီမံခန့်ခွဲမှုဥပဒေကို ပြင်ဆင်သည့်ဥပဒေကြမ်းကို ၂၁-၁၁-၂၀၁၅ ရက်နေ့မှာ အမျိုးသားလွှတ်တော်က ပြင်ဆင်ချက်များဖြင့် ပြန်လည်ပေးပို့လာပါတယ်။ ပြင်ဆင်ချက် မိတ္တူများကိုလည်း ကိုယ်စားလှယ်များထံ ဖြန့်ဝေပေးပြီးဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး အမျိုးသားလွှတ်တော်ရဲ့ ပြင်ဆင်ချက်အပေါ် ဆွေးနွေးရန် အဆိုတင်သွင်းလိုသူများအနေနဲ့ မိမိတို့ ပြင်ဆင်လိုတဲ့ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာတို့ကို တိတိကျကျဖော်ပြ၍ ၂-၁၂-၂၀၁၅ ရက်(ဗုဒ္ဓဟူးနေ့) နောက်ဆုံးထား၍ အမည်စာရင်းပေးပို့ရန်ဖြစ်ကြောင်း အသိပေး ကြေညာပါတယ်။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်ဖြင့်ပြန်လည်ပေးပို့သော ဘဏ်နှင့်ငွေရေးကြေးရေး အဖွဲ့အစည်းများဥပဒေကြမ်းကို လက်ခံရရှိကြောင်းနှင့်ပြင်ဆင်ချက်အဆိုတင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း လွှတ်တော်သို့ အသိပေး တင်ပြခြင်း</title>
<speech type="vicespeaker">အစီအစဉ် ၁၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်မှာ စတင်ဆွေးနွေး၍ ပြင်ဆင်ချက်ဖြင့်အတည်ပြုခဲ့ပြီး အမျိုးသားလွှတ်တော်သို့ ပေးပို့ထားသော ဘဏ်နှင့်ငွေရေးကြေးရေးအဖွဲ့အစည်းများ ဥပဒေကြမ်းကို ၂၀-၁၁-၂၀၁၅ ရက် နေ့မှာ အမျိုးသားလွှတ်တော်က ပြင်ဆင်ချက်များဖြင့် ပြန်လည်ပေးပို့လာပါတယ်။ ပြင်ဆင်ချက် မိတ္တူများကိုလည်း ကိုယ်စားလှယ်များထံ ဖြန့်ဝေပေးပြီးဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး အမျိုးသားလွှတ်တော်ရဲ့ ပြင်ဆင်ချက်အပေါ် ဆွေးနွေးရန် အဆိုတင်သွင်းလိုသူများအနေနဲ့ မိမိတို့ ပြင်ဆင်လိုတဲ့ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာတို့ကို တိတိကျကျဖော်ပြ၍ ၂-၁၂-၂၀၁၅ ရက်(ဗုဒ္ဓဟူးနေ့) နောက်ဆုံးထား၍ အမည်စာရင်းပေးပို့ရန်ဖြစ်ကြောင်း အသိပေးကြေညာပါတယ်။။</speech>
</bill>
<bill>
<title>ပို့ဆောင်ရေးဝန်ကြီးဌာနက ဘက်စုံပို့ဆောင်ရေးဥပဒေကိုပြင်ဆင်သည့် ဥပဒေကြမ်းကို တင်သွင်းခြင်း</title>
<speech type="vicespeaker">အစီအစဉ် ၁၄ ဖြစ်ပါတယ်။ လွှတ်တော်ကိုယ်စားလှယ်များ ခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၈၅ နည်းဥပဒေခွဲ (ဃ) အရ ပို့ဆောင်ရေးဝန်ကြီးဌာန က ဘက်စုံပို့ဆောင်ရေးဥပဒေကို ပြင်ဆင်သည့်ဥပဒေကြမ်း တင်သွင်းရန် ဖြစ်ပါတယ်။ ဥပဒေကြမ်း တင်သွင်းဖို့အတွက် ပို့ဆောင်ရေးဝန်ကြီးဌာနအားဖိတ်ခေါ်ပါတယ်။</speech>
<speech><agency id="90">ဦးဟံစိန်(ဒုတိယဝန်ကြီး၊ ပို့ဆောင်ရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့်ပြည်သူ့လွှတ်တော်ကိုယ်စားလှယ်များ၊ တက်ရောက်လာတဲ့ ဧည့်သည်များ မင်္ဂလာအပေါင်းနှင့်ပြည့်စုံပါစေလို့ နှုတ်ခွန်းဆက်သအပ်ပါတယ်။ ကျွန်တော်တို့ ဘက်စုံပို့ဆောင်ရေးဥပဒေကို ပြင်ဆင်သည့်ဥပဒေကြမ်းကို ကျွန်တော်ပို့ဆောင်ရေးဝန်ကြီးဌာန ဒုတိယဝန်ကြီးဦးဟံစိန်မှ တင်သွင်းမှာဖြစ်ပါတယ်။ ကျွန်တော်တို့ဒီဘက်စုံပို့ဆောင်ရေးဥပဒေကို ၂၀၁၄ ခုနှစ်၊ ဧပြီလ ၂၅ ရက်နေ့မှာ စတင်အာဏာတည်ကြောင်း နိုင်ငံတော်သမ္မတရုံးမှ အမိန့်ကြော်ငြာစာ အမှတ် ၃၃/၂၀၁၄ နှင့် ထုတ်ပြန်ခဲ့ပါတယ်။ ဘက်စုံပို့ဆောင်ရေးနည်းဥပဒေများ ကိုလည်း ပို့ဆောင်ရေးဝန်ကြီးဌာနမှ ထုတ်ပြန်ပြီးဖြစ်ပါတယ်။ ဘက်စုံပို့ဆောင်ရေးဥပဒေမှာ တာဝန်ခံဌာနဖြစ်တဲ့ ပို့ဆောင်ရေးဦးစီးဌာနကို ၁၅-၁-၂၀၁၅ ရက်နေ့မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့အစည်းအဝေးအမှတ်စဉ် (၂/၂၀၁၅) ရက်အစည်းအဝေးဆုံးဖြတ်ချက်အရ ဖျက်သိမ်းခဲ့ပြီးတော့ ပို့ဆောင်ရေးဝန်ကြီးဌာနဝန်ကြီးရုံးမှာ ထည့်သွင်းဖွဲ့စည်းခဲ့တာဖြစ်ပါတယ်။ ဒါကြောင့်မို့လို့ ဥပဒေမှာဖော်ပြပါရှိတဲ့ ပို့ဆောင်ရေးဝန်ကြီးဌာန ဆိုတဲ့စကားရပ် အစရှိသော ပို့ဆောင်ရေးညွှန်ကြားမှုဦးစီးဌာနရဲ့ ညွှန်ကြားရေးမှူးချုပ် ဆိုပြီးစကားရပ်အစရှိသော ပို့ဆောင်ရေး ညွှန်ကြားမှုဦးစီးဌာနရဲ့ ညွှန်ကြားရေးမှူးချုပ်ဆိုတဲ့စကားရပ်များဖြင့် အစားထိုးပြင်ဆင်ရန် လိုအပ်လာပါတယ်။ ဒါကြောင့် ကျွန်တော်တို့ ဘက်စုံပို့ဆောင်ရေးဥပဒေကို ပြင်ဆင်သည့်ဥပဒေကြမ်း ကို ပြည်သူ့လွှတ်တော်မှ အတည်ပြုပြဋ္ဌာန်းပေးနိုင်ပါရန် တင်သွင်းအပ်ပါတယ်။ ကျေးဇူးတင်ပါတယ်။</speech>
<title>ဘက်စုံပို့ဆောင်ရေးဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီက အစီရင်ခံစာဖတ်ကြားရှင်းလင်းခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့ လွှတ်တော်ဆိုင်ရာနည်းဥပဒေ ၁၈၅ နည်းဥပဒေခွဲ(ခ)အရ ဘက်စုံပို့ဆောင်ရေးဥပဒေကို ပြင်ဆင် သည့်ဥပဒေကြမ်းနှင့်စပ်လျဉ်းပြီး ပြည်သူ့လွှတ်တော်ဥပဒေကြမ်းကော်မတီရဲ့ စိစစ်တွေ့ရှိမှု အစီရင်ခံစာကို ဖတ်ကြားရှင်းလင်းရန်ဖြစ်တဲ့အတွက် ဖတ်ကြားရှင်းလင်းဖို့ဥပဒေကြမ်းကော်မတီအား ဖိတ်ခေါ်ပါတယ်။</speech>
<speech><mp id="315">ဦးသိန်းထွန်းဦး(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော်ကတော့ မန္တလေးတိုင်းဒေသကြီး၊ အမရပူရမဲဆန္ဒနယ် ပြည်သူ့လွှတ်တော်ကိုယ်စားလှယ် ပြည်သူ့လွှတ်တော် ဥပဒေကြမ်းကော်မတီဝင် ဦးသိန်းထွန်းဦး ဖြစ်ပါတယ်။ ကျွန်တော့်အနေနဲ့ ကော်မတီရဲ့ အစီရင်ခံစာကို ကော်မတီဥက္ကဋ္ဌရဲ့ ကိုယ်စား လွှတ်တော်သို့ဖတ်ကြားတင်ပြသွားမှာ ဖြစ်ပါတယ်။ ဘက်စုံပို့ဆောင်ရေး ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ပြည်သူ့လွှတ်တော် ဥပဒေကြမ်းကော်မတီ၏ လေ့လာတွေ့ရှိချက်အစီရင်ခံစာ။ ၁။ ပြည်ထောင်စုအစိုးရအဖွဲ့ရုံးက ပေးပို့လာသော ဘက်စုံပို့ဆောင်ရေးဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာနည်းဥပဒေ ၈၀၊ နည်းဥပဒေခွဲ(က)အရ ပြည်သူ့လွှတ်တော်တွင် စတင်ဆွေးနွေးနိုင်ရန် ပြည်ထောင်စုလွှတ်တော်ရုံးမှ ပေးပို့လာပါသည်။ ၂။ ပြည်ထောင်စုအစိုးရအဖွဲ့ရုံး၏ အစည်းအဝေးအမှတ်စဉ်(၂/၂၀၁၅)၏ အစည်းအဝေးဆုံးဖြတ် ချက်အရ ၁-၄-၂၀၁၅ ရက်နေ့မှစ၍ ပို့ဆောင်ရေးဦးစီးဌာနကို ဖျက်သိမ်းခဲ့ပီး ပို့ဆောင်ရေး ဝန်ကြီးဌာန၊ ဝန်ကြီးရုံးအဖြစ် ပြင်ဆင်ဖွဲ့စည်းခဲ့ပြီးဖြစ်သဖြင့် ရေကြောင်းပို့ဆောင်ရေး ညွှန်ကြားမှု ဦးစီးဌာနကို တာဝန်ခံဌာနအဖြစ် ဆက်လက်အကောင်အထည်ဖော် ဆောင်ရွက်နိုင်ရန် ရည်ရွယ်၍ ပို့ဆောင်ရေးဝန်ကြီးဌာနက ဤပြင်ဆင်သည့်ဥပဒေကြမ်းကို ရေးဆွဲတင်ပြလာခြင်းဖြစ်ကြောင်းလေ့လာတွေ့ရှိရပါသည်။ ၃။ ပြည်သူ့လွှတ်တော် ဥပဒေကြမ်းကော်မတီသည် ၂၄-၁၁-၂၀၁၅ ရက်နေ့တွင် ညှိနှိုင်းအစည်း အဝေးကျင်းပပြုလုပ်ခဲ့ပြီး ယင်းဥပဒေကြမ်းကို ပြည်သူ့လွှတ်တော်ဆိုင်ရာနည်းဥပဒေ ၅၉ အရ အခြေခံ ရမည့်မူ ၁၂ ချက်နှင့်အညီ လေ့လာစိစစ်ခဲ့ရာ ဤပြင်ဆင်သည့်ဥပဒေကြမ်းတွင် အပိုဒ်ပေါင်း ၄ ခု ပါရှိပြီး ဘက်စုံပို့ဆောင်ရေးဥပဒေကို ၃၁-၁-၂၀၁၄ ရက်နေ့တွင် ပြည်ထောင်စုလွှတ်တော်ဥပဒေ အမှတ် ၃/၂၀၁၄ ဖြင့် ထုတ်ပြန်ပြဋ္ဌာန်းပြီးဖြစ်၍ ရေကြောင်းပို့ဆောင်ရေးညွှန်ကြားမှုဦးစီးဌာနကို တာဝန်ခံဌာနအဖြစ် တာဝန်ပေးအပ်နိုင်ရန်အတွက် ယင်းဥပဒေတွင်ပါရှိသော ပို့ဆောင်ရေး ဦးစီးဌာန ဆိုသည့်စကားရပ်ကို ရေကြောင်းပို့ဆောင်ရေးညွှန်ကြားမှုဦးစီးဌာနအဖြစ်လည်းကောင်း၊ ပို့ဆောင်ရေး ဦးစီးဌာန၏ ညွှန်ကြားရေးမှူးချုပ်ဆိုသည့် စကားရပ်ကို ရေကြောင်းပို့ဆောင်ရေးညွှန်ကြားမှုဦးစီးဌာန ၏ ညွှန်ကြားရေးမှူးချုပ်အဖြစ်လည်းကောင်း ပြင်ဆင်ခြင်းဖြစ်၍ ဤပြင်ဆင်သည့်ဥပဒေကြမ်းကို ပြည်သူ့လွှတ်တော် ဥပဒေကြမ်းကော်မတီသည် ပြင်ဆင်ချက်မရှိ သဘောတူလက်ခံပါသည်။ ၄။ သို့ဖြစ်ပါ၍ ဘက်စုံပို့ဆောင်ရေးဥပဒေကို ပြင်ဆင်သည့်ဥပဒေကြမ်းကို လွှတ်တော်က အတည်ပြု ပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၆၁ အရ စိစစ်ခဲ့ပြီး နည်းဥပဒေ ၆၃ နှင့်အညီ လွှတ်တော်သို့ လေးစားစွာ အစီရင်ခံတင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>ပို့ဆောင်ရေးဝန်ကြီးဌာနက တင်သွင်းသည့် ဘက်စုံပို့ဆောင်ရေးဥပဒေကို ပြင်ဆင်သည့် ဥပဒေကြမ်းကို ဆွေးနွေး၍ ပြင်ဆင်ချက်အဆိုတင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့ လွှတ်တော်ဆိုင်ရာနည်းဥပဒေ ၁၈၆၊ ၁၈၈ တို့နှင့်အညီ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုသူများသည် ပြင်ဆင်လိုတဲ့ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာတို့ကို တိတိကျကျဖော်ပြ၍ ၂-၁၂-၂၀၁၅ ရက်နေ့ နောက်ဆုံးထားပြီး အမည်စာရင်းတင်သွင်းရန်ဖြစ်ကြောင်း အသိပေးကြေညာပါတယ်။။</speech>
</bill>
<bill>
<title>မွေးမြူရေး၊ ရေလုပ်ငန်းနှင့်ကျေးလက်ဒေသဖွံ့ဖြိုးရေးဝန်ကြီးဌာနကတင်သွင်းသည့် တိရစ္ဆာန် ဆေးပညာကောင်စီဥပဒေကို ပြင်ဆင်သည့်ဥပဒေကြမ်းနှင့် စပ်လျဉ်း၍ ပြင်ဆင်ချက်ဖြင့် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="vicespeaker">အစီအစဉ် ၁ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မွေးမြူရေး၊ ရေလုပ်ငန်းနှင့်ကျေးလက်ဒေသဖွံ့ဖြိုးရေးဝန်ကြီးဌာနကတင်သွင်းတဲ့ တိရစ္ဆာန်ဆေးပညာကောင်စီဥပဒေကိုပြင်ဆင်သည့်ဥပဒေကြမ်းနှင့် စပ်လျဉ်းပြီး ပထမအကြိမ် ပြည်သူ့လွှတ်တော်(၁၃) ကြိမ်မြောက်ပုံမှန်အစည်းအဝေး စတုတ္ထနေ့(၁၉-၁၁-၂၀၁၅)ရက်နေ့တွင် ဥပဒေကြမ်းကော်မတီက အစီရင်ခံစာကို ဖတ်ကြားရှင်းလင်းခြင်း ပြုလုပ်ခဲ့ပါတယ်။ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက် အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်များအနေဖြင့် မိမိပြင်ဆင်လိုတဲ့အပိုဒ်၊ အပိုဒ်ခွဲ၊ အကြောင်းအရာ၊ အချက်အလက်များကို တိကျစွာရေးသားဖော်ပြ၍ ၂၃-၁၁-၂၀၁၅ ရက်နေ့နောက်ဆုံးထားပြီး အမည်စာရင်းပေးသွင်းရန် တောင်းခံခဲ့ပြီးလည်းဖြစ်ပါတယ်။ ယနေ့အထိ ပြင်ဆင် ချက်အဆို တင်သွင်းလာတဲ့ကိုယ်စားလှယ်တစ်ဦးမျှမရှိပါ။ ဒါကြောင့် တိရစ္ဆာန်ဆေးပညာ ကောင်စီ ဥပဒေကိုပြင်ဆင်သည့်ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီရဲ့ အစီရင်ခံစာတင်ပြချက် အတိုင်း ပြင်ဆင်ချက်ဖြင့်အတည်ပြုရန် လွှတ်တော်က သဘောတူပါသလားခင်ဗျား။။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူ ရှိပါသလားခင်ဗျား။။</speech>
<speech type="vicespeaker">သဘောမတူသူမရှိတဲ့အတွက် တိရစ္ဆာန်ဆေးပညာကောင်စီ ဥပဒေကိုပြင်ဆင်သည့်ဥပဒေကြမ်းကို ဥပဒေကြမ်းကော်မတီရဲ့ အစီရင်ခံစာတင်ပြချက်အတိုင်း ပြင်ဆင်ချက်ဖြင့် အတည်ပြုကြောင်းနှင့် ၂၀၁၃ ခုနှစ်၊ ပြည်သူ့ လွှတ်တော်ဆိုင်ရာနည်းဥပဒေ ၁၉၁ အရ ဆက်လက်ဆောင်ရွက်သွားမှာဖြစ်ကြောင်း ကြေညာပါတယ်။ (ဩဘာသံများ)။</speech>
</bill>
</section>
</discussion>
<postface>
<title>ပြည်သူ့လွှတ်တော် ဒုတိယဥက္ကဋ္ဌက ပထမအကြိမ် ပြည်သူ့လွှတ်တော် (၁၃)ကြိမ်မြောက် ပုံမှန်အစည်းအဝေး အဋ္ဌမနေ့ ရပ်နားကြောင်းနှင့် အစည်းအဝေး နဝမနေ့ ကျင်းပမည့်နေ့ရက်နှင့် အချိန်ကိုကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် (၁၃) ကြိမ်မြောက်ပုံမှန်အစည်းအဝေး အဋ္ဌမနေ့ကို ရပ်နားပါမယ်။ ပထမအကြိမ် ပြည်သူ့လွှတ်တော် (၁၃) ကြိမ်မြောက်ပုံမှန်အစည်းအဝေး နဝမနေ့ကို ၂၀၁၅ ခုနှစ်၊ ဒီဇင်ဘာလ ၁ ရက် (အင်္ဂါနေ့) နံနက် ၁၀းဝဝ နာရီအချိန်မှာ ဆက်လက်ကျင်းပမှာဖြစ်ကြောင်းနှင့် ယနေ့အစည်းအဝေး အောင်မြင်စွာ ပြီးမြောက်ကြောင်း ကြေညာပါတယ်။ (ဩဘာသံများ)။</speech>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ပြန်လည်ထွက်ခွာပါပြီခင်ဗျား။။</speech>
<speech type="mc">အားလုံးထွက်ခွာနိုင်ပါပြီခင်ဗျား။။</speech>
<p>ပထမအကြိမ် ပြည်သူ့လွှတ်တော် (၁၃) ကြိမ်မြောက်ပုံမှန်အစည်းအဝေး အဋ္ဌမနေ့ကို ၁၁၂၅ နာရီအချိန်တွင် ရပ်နားပါသည်။</p>
</postface>
</transcript>
</doc>
