<doc>
<docinfo>
<docno>01-12-56.xml</docno>
<pdf>01-12-56.pdf</pdf>
<term value="01">ပထမအကြိမ်</term>
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေး (၅၆)ရက်မြောက်နေ့မှတ်တမ်း</title>
<date value='02-06-2015'>၁၃၇ရ ခုနှစ်၊ နယုန်လပြည့်ကျော် ၁ ရက် (၂၀၁၅ ခုနှစ်၊ ဇွန်လ ၂ ရက်) (အင်္ဂါနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၆)ရက်မြောက်နေ့ကို နံနက် ၁၀းဝဝ နာရီအချိန်၌ စတင် ကျင်းပပါသည်။ (ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဒုတိယ ဥက္ကဋ္ဌ ဦးနန္ဒကျော်စွာက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တ ွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၆)ရက်မြောက်နေ့ အစီအစဉ် စတင်ပါ တော့မယ်။</speech>
<title>ပြည်သူ့လွှတ်တော်ဒုတိယဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ကြွရောက်လာပါပြီခင်ဗျား။။</speech>
<p>ပြည်သူ့လွှတ်တော် ဒုတိယဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="mc">အားလုံးထိုင်နိုင်ပါပြီခင်ဗျား။။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များနှင့် ဧည့်သည်တော်များအားလုံး သုမင်္ဂလာ အပေါင်းနှင့်ပြည့်စုံတော်မူကြပါစေခင်ဗျာ။ ဒီကနေ့ ကျင်းပတဲ့ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၆)ရက်မြောက်နေ့မှာ ပြည်သူ့လွှတ်တော် လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၁၉ ဦးရှိတဲ့အနက် ၃၇၈ ဦး တက်ရောက်ပါတယ်။ အစည်းအဝေးသို့ တက်ရောက် ခွင့်ရှိသူဦးရေ စုစုပေါင်းရဲ့ ၉၀.၂၁ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)။</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ကြို တင်ဖြန့်ဝေ ထားတဲ့ အစီအစဉ်များအတိုင်း ဆက်လက်ဆောင်ရွက်သွားမှာဖြစ်ပါတယ်။</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="vicespeaker">ယခု အစည်းအဝေး မတက်ရောက်နိုင်တဲ့ လွှတ်တော်ကိုယ်စားလှယ် များအတွက် ခွင့်ပန်ကြားရန် ဖြစ်ပါတယ်။ခင်ဗျာ။</speech>
<speech><mp id="412">ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးခင်ဗျား။ ယနေ့ကျင်းပတဲ့ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၆)ရက်မြောက်နေ့မှာ ခွင့်ပန်ကြားတဲ့ ပြည်သူ့လွှတ်တော် ကိုယ်စားလှယ်များစာရင်းကို ကျွန်တော် ပြည်သူ့လွှတ်တော် လွှတ်တော်အခွင့်အရေးကော်မတီ အတွင်းရေးမှူးက တင်ပြပါ့မယ်။ ယနေ့ ခွင့်ပန်ကြားသူများမှာ (၁) နတ်တလင်းမဲဆန္ဒနယ်မှ ဦးရဲထွဋ်ဦး ခွင့် ၄ ရက်၊ (၂) သဲကုန်းမဲဆန္ဒနယ်မှ ဦးစိုးအောင် ခွင့် ၄ ရက်၊ (၃) ပုဗ္ဗသီရိမဲဆန္ဒနယ်မှ ဦးဖြိုးဇေယျာသော်(ခ)ဇေယျာသော် ခွင့် ၁ ရက်၊ (၄) ချမ်းအေးသာစံမဲဆန္ဒနယ်မှ ဒေါက်တာကျော်မြင့် ခွင့် ၃ ရက်၊ (၅) လေးမျက်နှာမဲဆန္ဒနယ်မှ ဦးဘဌေး ခွင့် ၁ ရက်၊ (၆) ကျိုက်ထိုမဲဆန္ဒနယ်မှ ဦးမြင့်လွင် ခွင့် ၃ ရက်၊ (၇) တာမွေမဲဆန္ဒနယ်မှ ဒေါ်လဲ့လဲ့ဝင်းဆွေ ခွင့် ၁ ရက်၊ (၈) မောင်တောမဲဆန္ဒနယ်မှ ဦးအောင်ဇော်ဝင်း ခွင့် ၄ ရက်၊ (၉) စလင်းမဲဆန္ဒနယ်မှ ဦးခင်မောင်လွင် ခွင့် ၄ ရက်၊ (၁၀) မြို့သစ်မဲဆန္ဒနယ်မှ ဦးမြင့်သူ ခွင့် ၁ ရက်၊ (၁၁) ဖာဆောင်းမဲဆန္ဒနယ်မှ ဦးရဲထွဋ်တင် ခွင့် ၁ ရက်နှင့် (၁၂) မြိတ်မဲဆန္ဒနယ်မှ ဦးဌေးမြင့် ခွင့် ၁ ရက်တို့ဖြစ်ကြပါတယ်။ ယနေ့ ခွင့်ပန်ကြားသူများအား ခွင့်ပြုပေးပါရန် လေးစားစွာ ပန်ကြားအပ်ပါတယ်ခင်ဗျား။</speech>
<speech type="vicespeaker">ခွင့်ပန်ကြားသူအားလုံးကို ခွင့်ပြုပါတယ်။။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၁၉ ဦး၊ ယခင်က ခွင့်ပန်ကြား၍ ခွင့်ပြု ထားသူ ၂၉ ဦး၊ ယနေ့ခွင့်ပြုထားသူ ၁၂ ဦးဖြစ်၍ လွှတ်တော်ကခွင့်ပြု ထားသူစုစုပေါင်း ၄၁ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို အတည်ပြု ရန် လွှတ်တော်က သဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)။</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြားခြင်း အစီအစဉ်ကို စတင်ဆောင်ရွက်မှာဖြစ်ပါတယ်။။</speech>
<Q-A>
<title>မြန်မာနိုင်ငံဖွံ့ဖြိုးတိုးတက်ရေးအတွက် အရေးကြီးဆုံးစီမံကိန်းဖြစ်သည့် ထားဝယ်ရေနက်ဆိပ်ကမ်း တည်ဆောက်ရေးကာလသည် ကြာမြင့်နေပြီဖြစ်၍ ထိုစီမံကိန်းကြီး အမြန်ပြီးစီးရေးအတွက် မည်ကဲ့သို့ စီမံဆောင်ရွက်နေသည်ကို ပြည်သူများသို့ ရှင်းလင်းတင်ပြပေးနိုင်ပါရန်နှင့် စပ်လျဉ်းသည့်မေးခွန်း</title>
<speech type="vicespeaker">ပထမဦးစွာ ပျော်ဘွယ်မဲဆန္ဒနယ်မှ ဦးမြင့်စိုး မေးမြန်းဖို့ဖြစ်ပါတယ်။</speech>
<speech><mp id="333">ဦးမြင့်စိုး(ပျော်ဘွယ်မဲဆန္ဒနယ်)</mp>ရိုသေလေးစားအပ်ပါသော ပြည်သူ့လွှတ်တော်ဒုတိယ ဥက္ကဋ္ဌကြီးနှင့် အစည်းအဝေးသို့ တက်ရောက်လာသူအားလုံး မင်္ဂလာပါခင်ဗျာ။ ကျွန်တော်ကတော့ မန္တလေးတိုင်းဒေသကြီး၊ ပျော်ဘွယ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမြင့်စိုး ဖြစ်ပါတယ် ခင်ဗျား။ ကျွန်တော် ဒီနေ့မေးမြန်းရတဲ့ မေးခွန်းရဲ့ ရည်ရွယ်ချက်ကတော့ ကျွန်တော်တို့ မြန်မာနိုင်ငံဟာ ပထဝီအနေအထားအရ အိမ်နီးချင်းနိုင်ငံများထက် သာလွန်သောအခြေခံကောင်း များစွာရှိပါတယ်။ အဲဒီအခြေခံကောင်းတွေကို အသုံးချပြီးတော့ မြန်မာနိုင်ငံဖွံ့ဖြိုးတိုးတက်ရေးအတွက် ဝင်ငွေရရှိအောင် အသုံးချစီမံခန့်ခွဲသွားကြရမှာဖြစ်ပါတယ်ခင်ဗျား။ အဲဒီလိုအခြေခံကောင်းတွေထဲက တစ်ခုဖြစ်တဲ့ ကျွန်တော်တို့မြန်မာနိုင်ငံ ဖွံ့ဖြိုးတိုးတက်ရေးကို အထောက်အကူဖြစ်စေမယ့် ထားဝယ်ရေနက်ဆိပ်ကမ်း စီမံကိန်းကြီးဟာ အကောင်အထည်ဖော်ဖို့ လိုအပ်ပါတယ်။ အောင်မြင်ရေးကလည်း အလွန်ပဲ အရေးကြီးပါတယ်။ ဒါမှ ကျွန်တော်တို့ မြန်မာနိုင်ငံဖွံ့ဖြိုးတိုးတက်ရေးအတွက် ဆောင်ရွက်ရန်ဖြစ်တဲ့ ကျန်းမာရေး၊ ပညာရေး၊ လမ်းပန်းဆက်သွယ်ရေး စတဲ့ကိစ္စတွေကို အမြန်ဖွံ့ဖြိုးတိုးတက်အောင်ဆောင်ရွက်နိုင်မှာဖြစ်ပါတယ်။ ဒါကြောင့် ကျွန်တော် မေးမြန်းလိုတဲ့မေးခွန်းကတော့ ယနေ့ မန်မာနိုင်ငံ ဖွံ့ဖြိုးတိုးတက်ရေးအတွက် အရေးကြီးဆုံးစီမံကိန်���တစ်ခုဖြစ်သည့် ထားဝယ်ရေနက်ဆိပ်ကမ်း တည်ဆောက်ရေးကာလသည် ကြာမြင့်နေပြီး အခက်အခဲများစွာရှိနေသည်ဟု ယူဆပါတယ်။ ထိုစီမံ ကိန်းကြီး အမြန်ပြီးစီးအောင်မြင်ရေးအတွက် နိုင်ငံတော်အစိုးရမှ မည်ကဲ့သို့ စီမံဆောင်ရွက်နေသည်ကို ပြည်သူများကိုယ်စား သိရှိလိုပါသဖြင့် ပြည်သူ့လွှတ်တော်ဒုတိယဥက္ကဋ္ဌကြီးမှတစ်ဆင့် ပြည်သူများသို့ ရှင်းလင်းတင်ပြပေးပါရန် ရိုသေလေးစားစွာ မေးမြန်းပါတယ်။ အားလုံးကို ကျေးဇူးတင်ပါတယ်။</speech>
<speech type="vicespeaker">သက်ဆိုင်ရာ ပြည်ထောင်စုဝန်ကြီးဌာနမှ ဖြေကြားရန် ဖြစ်ပါတယ်။</speech>
<speech><agency id="90">ဦးဟံစိန်(ဒုတိယဝန်ကြီး၊ ပို့ဆောင်ရေးဝန်ကြီးဌာန)</agency>ရိုသေလေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်းမေတ္တာပို့သအပ်ပါတယ်။ ကျွန်တော်က တော့ ပို့ဆောင်ရေးဝန်ကြီးဌာနမှ ဒုတိယဝန်ကြီး ဦးဟံစိန် ဖြစ်ပါတယ်။ ထားဝယ်အထူးစီးပွားရေးဇုန်ရဲ့ စီမံခန့်ခွဲမှုကော်မတီဥက္ကဋ္ဌအဖြစ်လည်း တာဝန်ထမ်းဆောင်နေတာ ဖြစ်ပါတယ်။ ကျွန်တော့်အနေနဲ့ ပျော်ဘွယ်မဲဆန္ဒနယ် ပြည်သူ့လွှတ်တော်ကိုယ်စား ဦးမြင့်စိုး မေးမြန်းထားတဲ့ မြန်မာနိုင်ငံ ဖွံ့ဖြိုးတိုးတက်ရေးအတွက် အရေးအကြီးဆုံးစီမံကိန်းတစ်ခုဖြစ်သည့် ထားဝယ်ရေနက်ဆိပ်ကမ်း တည်ဆောက်ရေးကာလသည် ကြာမြင့်နေပြီဖြစ်၍ ထိုစီမံကိန်းကြီး အမြန်ပြီးစီးရေးအတွက် မည်ကဲ့သို့ စီမံဆောင်ရွက်နေသည်ကို ပြည်သူများသို့ ရှင်းလင်းတင်ပြပေးနိုင်ပါရန်နှင့် စပ်လျဉ်းတဲ့မေးခွန်းနဲ့ ပတ်သက်ပြီး ဖြေကြားသွားမှာဖြစ်ပါတယ်။ထားဝယ်အထူးစီးပွားရေးဇုန်စီမံကိန်းအကောင်အထည်ဖော် ဆောင်ရွက်နေမှုကို ပြည်ထောင်စု လွှတ်တော်၊ ပြည်သူ့လွှတ်တော်နဲ့ အမျိုးသားလွှတ်တော်များသို့ တင်ပြပါနေ့ရက်များအတိုင်း တင်ပြခဲ့ ပြီးဖြစ်ပါတယ်။ ထားဝယ်အထူးစီးပွားရေးဇုန်ဟာဆိုလို့ရှိရင် မြန်မာနိုင်ငံမှာ ပထမဦးဆုံးစတင် အကောင်အထည်ဖော်ခဲ့တဲ့ အကြီးဆုံးအထူးစီးပွားရေးဇုန်ဖြစ်ခဲ့ပေမယ့် ပုဂ္ဂလိကကုမ္ပဏီဖြစ်တဲ့ အီတာလျံ-ထိုင်ကုမ္ပဏီတစ်ခုတည်းသို့သာ ရင်းနှီးတည်ဆောက်သူ Developer အဖြစ် မူဘောင် သဘောတူစာချုပ် လက်မှတ်ရေးထိုးဆောင်ရွက်ခဲ့တဲ့အတွက်ကြောင့်မို့လို့ နိုင်ငံတကာမှ ရင်းနှီးမြှုပ်နှံ သူများ လာရောက်ရင်းနှီးမြှုပ်နှံမှုမရှိခြင်း၊ ဘဏ်များအပါအဝင် ငွေကြေးအဖွဲ့အစည်းများမှ ဘဏ္ဍာ ရန်ပုံငွေမရရှိခြင်းတို့ကြောင့် အကောင်အထည်ဖော်ဆောင်ရွက်မှုလုပ်ငန်းများ နှောင့်နှေးကြန့်ကြာပြီး တော့ လုပ်ငန်းလျာထားချက်အတိုင်း ပြီးစီးနိုင်ခြင်းမရှိကြောင်းကို တင်ပြခဲ့ပြီးဖြစ်ပါတယ်။ ဒါကြောင့်မို့လို့ မြန်မာ-ထိုင်း နှစ်နိုင်ငံအစိုးရများကနေပြီးတော့ ၂၃-၇-၂၀၁၂ ရက်နေ့မှာ နားလည်မှုစာချွန်လွှာလက်မှတ်ရေးထိုးပြီးတော့ မြန်မာ-ထိုင်း ပူးတွဲအဆင့်မြင့်ကော်မတီနဲ့ ပူးတွဲ လုပ်ငန်းကော်မတီတွေကို ဖွဲ့စည်းပြီးတော့ ညှိနှိုင်းဆောင်ရွက်ခဲ့တဲ့နေရာမှာ ယခင် အီတာလျံ-ထိုင်း ကုမ္ပဏီဆောင်ရွက်ခဲ့တဲ့ မူဘောင်သဘောတူစာချုပ်ကို ၂၁-၁၁-၂၀၁၃ ရက်နေ့မှာ ရပ်ဆိုင်းပြီးတော့ထားဝယ်အထူးစီးပွားရေးဇုန်ကို ပင်မစီမံကိန်းနဲ့ ကနဦးစီမံကိန်းဆိုပြီးတော့ ခွဲခြားအကောင်အထည် ဖော်ဆောင်ရွက်သွားဖို့အတွက်ကို စီမံခဲ့ပါတယ်။ ထားဝယ်အထူးစီးပွားရေးဇုန်အကောင်အထည်ဖော် ရေးကို ပြန်လည်စတင်တဲ့အခါမှာ လျင်မြန်စွာအကောင်အထည်ဖော်နိုင်ရေး၊ ဘဏ္ဍာရန်ပုံငွေ ရှာဖွေ ရာမှာ ပိုမိုလွယ်ကူစေရေး၊ ဒေသခံပြည်သူများ အလုပ်အကိုင်အမြန်ရရှိစေရေး စတဲ့အချက်တွေကို အခြေခံပြီးတော့ ကနဦးစီမံကိန်း (Initid Phase) ကို စတင်ဆောင်ရွက်ခဲ့ခြင်းဖြစ်ပါတယ်။ ဒီလို ဆောင်ရွက်တဲ့နေရာမှာလည်း လျင်မြန်စွာစတင်နိုင်ဖို့အတွက် International Tender မခေါ်တော့ ဘဲနဲ့ Selective Bidding စနစ်ကိုကျင့်သုံးခဲ့ရာမှာ သတ်မှတ်ချက်များနှင့်အညီ တင်ဒါတင်သွင်းလာတဲ့ အီတာလျံ-ထိုင်းစုပေါင်းကုမ္ပဏီအဖွဲ့ (ITD Consortium) နှင့် လုပ်ငန်းဆောင်ရွက်မယ့်သဘောတူ စာချုပ် Concession Agreement တွေကို ၂၀၁၄ ခုနှစ်၊ အောက်တိုဘာလ ရ ရက်နေ့ကတည်းက စတင်ပြီးတော့ ညှိနှိုင်းခဲ့ပါတယ်။ ၂၀၁၅ ခုနှစ်၊ ဧပြီလ ၁၀ ရက်နေ့မှာတော့ Draft Concession Agreement တွေကိုပြုစုပြီးတော့ သက်ဆိုင်ရာဝန်ကြီးဌာနများ၊ ရှေ့နေချုပ်ရုံးနှင့် တနင်္သာရီတိုင်း ဒေသကြီးအစိုးရတို့ထံက သဘောထားမှတ်ချက်တွေကို ပြန်လည်တောင်းခံခဲ့ပြီးဖြစ်ပါတယ်။ ဒီသဘော 003:pošajoscope, sag: 20 copScap:es:p :8:60s? Final Concession Agreement မြန်မာအထူးစီးပွားရေးဇုန်ဆိုင်ရာဗဟိုလုပ်ငန်းအဖွဲ့၊ ဗဟိုအဖွဲ့နှင့် ပြည်ထောင်စုအစိုးရအဖွဲ့ အစည်း အဝေးတွေကို တင်ပြအတည်ပြုပြီးတော့ Concession Agreement တွေကို လက်မှတ်ရေးထိုးပြီး တော့ လုပ်ငန်းတွေကို စတင်ဆောင်ရွက်သွားမှာဖြစ်ပါတယ်။ထားဝယ်အထူးစီးပွားရေးဇုန်ရဲ့ ကနဦးစီမံကိန်းမှာ ကနဦးစက်မှုနယ်မြေ (Initial Industrid Estate) နဲ့ ဒီဟာကို အထောက်အပံ့ပေးမယ့် အခြေခံအဆောက်အဦတွေဖြစ်တဲ့ လျှပ်စစ်ဓာတ်အားပေး လုပ်ငန်း၊ နှစ်လမ်းသွားလမ်း၊ ဆိပ်ကမ်းငယ်၊ ရေပေးဝေရေး၊ ဆက်သွယ်ရေးနှင့် မြို့ပြအိမ်ရာတွေ ပါဝင် မှာဖြစ်ပါတယ်။ ထားဝယ်အထူးစီးပွားရေးဇုန် ကနဦးစီမံကိန်းဟာ အဓိကကျတဲ့ စက်မှုဇုန်နယ်မြေ အကျယ်အဝန်းကို ၂ရ စတုရန်းကီလိုမီတာသတ်မှတ်ပေးထားပြီးတော့ ကနဦးစီမံကိန်း စတင်အကောင် အထည်ဖော်မယ့်ကာလ ရှစ်နှစ်အတွင်းမှာ အဆင့်လေးဆင့်ခွဲထားပြီးတော့ အဆင့်တိုင်းအဆင့်တိုင်းကို သတ်မှတ်ထားတဲ့အတိုင်း အကောင်အထည်ဖော်ဆောင်ရွက်နိုင်မယ်ဆိုရင် တစ်ဆင့်ပြီးတစ်ဆင့် (၇+၇+၇+၆=၂၇) စုစုပေါင်း ၂ရ ကို ခွင့်ပြုပေးသွားမှာဖြစ်ပါတယ်။ထားဝယ်အထူးစီးပွားရေးဇုန်ရဲ့ ကနဦးစီမံကိန်းလုပ်ငန်းများမှာ ငွေကြေးရင်းနှီးမြှုပ်နှံမှုများပြီး တော့ အဓိကကျတဲ့နှစ်လမ်းသွားလမ်း (2-Lone Road) တည်ဆောက်ရေးအတွက်ကို ထိုင်းနိုင်ငံ၊ အိမ်နီးချင်းနိုင်ငံများနှင့် စီးပွားရေးဖွံ့ဖြိုးတိုးတက်မှု ပူးပေါင်းဆောင်ရွက်ရေးအေဂျင်စီ (Neighbouring Countries Economic Development Cooperation Agency-DEDA) ကနေတစ်ဆင့် ထိုင်းနိုင်ငံကနေ အတိုးနှုန်းသက်သာတဲ့ (ODA Loon) ချေးငွေဖြင့် ဆောင်ရွက်ဖို့ saoznowups: polê:caq:sp:eşulosofi ODA Loan quousaqesos? NEDA M ODA Loan ကို မြန်မာနိုင်ငံကိုပေးပြီးတော့ ထိုင်းနိုင်ငံက ဆောက်လုပ်ရေးကုမ္ပဏီ ဒါမှမဟုတ်ရင် ထိုင်းဦးဆောင်တဲ့ ပူးပေါင်းကုမ္ပဏီတွေကို တင်ဒါရွေးချယ်ခေါ်ယူပြီးတော့၊ တည်ဆောက်စေပြီးတော့ 2Lane Road Concession Agreement y ODA Loan oz Efamouşsaisicozol ထည့်သွင်းရေးဆွဲထားပါတယ်။ တကယ်လို့ Loon ယူမယ်ဆိုရင်တော့ ပြည်ထောင်စုလွှတ်တော်ကို တင်ပြပြီးတော့ ခွင့်ပြုချက်တောင်းခံရယူမှာဖြစ်ပါတယ်။ တကယ်လို့ ODA Loan မယူဖြစ်ဘဲနဲ့ ဆောင်ရွက်ဖြစ်မယ်ဆိုရင်တော့ ကျွန်တော်တို့ မူလ Concessiondire နဲ့ ညှိနှိုင်းဆွေးနွေးတဲ့အတိုင်း Qc$:canogosameş 8:cos? Build, Operate and Transfer (BOT) osoệ, Gadegas သွားမှာဖြစ်ပါတယ်။ထားဝယ်အထူးစီးပွားရေးဇုန်နဲ့ ဆက်စပ်စီမံကိန်းတွေမှာ အကောင်အထည်ဖော်ရေးနှင့် ပတ်သက်ပြီးတော့ မြန်မာ-ထိုင်းနှစ်နိုင်ငံသာမက နိုင်ငံတကာက ရင်းနှီးမြှုပ်နှံသူတွေကို ဖိတ်ခေါ်ပါကြောင်း၊ မြန်မာ-ထိုင်း နှစ်နိုင်ငံအစိုးရရဲ့ ပူးတွဲတင်ပြချက်တွေကို ၁၉-၁၁-၂၀၁၁ ရက်နေ့က ကမ္ဘောဒီယားနိုင်ငံ၊ ဖနွမ်းပင်မြို့မှာ ကျင်းပတဲ့ (၂၁)ကြိမ်မြောက် အာဆီယံထိပ်သီးအစည်းအဝေးကနေ သတင်းထုတ်ပြန်ကြေညာခဲ့ပြီးဖြစ်ပါတယ်။ ထို့အတူပဲ ထားဝယ်အထူးစီးပွားရေးဇုန်နဲ့ ဆက်စပ်စီမံ ကိန်းများ အကောင်အထည်ဖော်ရေး မြန်မာ-ထိုင်း ပူးတွဲလုပ်ငန်းကော်မတီဥက္ကဋ္ဌများမှလည်း ဂျပန် နိုင်ငံအနေနဲ့ ထားဝယ်အထူးစီးပွားရေးဇုန်စီမံကိန်းမှာ ဗဟာဗျူဟာမြောက် မိတ်ဖက်နိုင်ငံအဖြစ် ပါဝင်ရန် ၂၄-၄-၂၀၁၃ ရက်နေ့မှာ ဖိတ်ကြားစာ ပေးပို့ခဲ့ပါတယ်။ သို့အတွက်ကြောင့်မို့လို့ မြန်မာထိုင်း-ဂျပန် သုံးပွင့်ဆိုင်အစည်းအဝေးများနှင့် မြန်မာ-ဂျပန်၊ ထိုင်း-ဂျပန် နှစ်ဘက်ညှိနှိုင်းအစည်းအဝေး ကို ပူးတွဲအဆင့်မြင့်ကော်မတီနှင့် ပူးတွဲလုပ်ငန်းကော်မတီ အစည်းအဝေးကျင်းပချိန်များမှာ ပြုလုပ်ခဲ့ ပြီးတော့ ထားဝယ်အထူးစီးပွားရေးဇုန် အကောင်အထည်ဖော်ဆောင်ရွက်ရာမှာ ဂျပန်နိုင်ငံကနေပြီးတော့ ပါဝင်ဆောင်ရွက်ရေးကိုလည်း ဆွေးနွေးညှိနှိုင်းခဲ့ပါတယ်။ ဂျပန်နိုင်ငံအနေနဲ့ ထားဝယ်အထူးစီးပွားရေးဇုန်စီမံကိန်းကို အကောင်အထည်ဖော်ရာမှာ ကနဦးစီမံကိန်းနှင့် ပင်မစီမံကိန်းလုပ်ငန်းများကို ဆောင်ရွက်ရန် စိတ်ဝင်စားတဲ့အတွက် ထားဝယ် အထူးစီးပွားရေးဇုန်ရဲ့ ဖွံ့ဖြိုးတိုးတက်ရေးဆိုင်ရာ သုတေသနလုပ်ငန်းသုံးခုကို ဆောင်ရွက်ခဲ့ပြီးတော့ မြန်မာ-ထိုင်း နှစ်နိုင်ငံ ဖွဲ့စည်းတည်ထောင်ထားတဲ့ ထားဝယ်အထူးစီးပွားရေးဇုန် ဖွံ့ဖြိုးတိုးတက်ရေး ကုမ္ပဏီလီမိတက် (SPV) မှာ ဂျပန်နိုင်ငံက အဖွဲ့ဝင်အဖြစ်ပါဝင်ရေး၊ SPV ကို JICA က ကျွမ်းကျင်သူ စေလွှတ်အကူအညီပေးရေး၊ ထားဝယ်အထူးစီးပွားရေးဇုန်ကနေ မြန်မာ-ထိုင်းနယ်စပ်အထိ အဝေးပြေး လမ်းဖောက်လုပ်ရန် အကြို ဖြစ်နိုင်ခြေ လေ့လာမှုပြုလုပ်ရေး၊ ထားဝယ်အထူးစီးပွားရေးဇုန်ရဲ့ အင်ဂျင်နီယာလုပ်ငန်းဆိုင်ရာ ဘက်စုံလွှမ်းခြုံနိုင်သော မဟာဗျူဟာစီမံကိန်းရေးဆွဲမှုအတွက် ဂျပန် နိုင်ငံက ကူညီဆောင်ရွက်ပေးရေး၊ ထားဝယ်အထူးစီးပွားရေးဇုန်စီမံကိန်းကို မြန်မာ-ထိုင်း-ဂျပန် ပူးပေါင်းအကောင်အထည်ဖော်ဆောင်ရွက်ရေးအတွက် Memorandum of Intent (MOI) ကို လာမည့် မဲခေါင်-ဂျပန် ထိပ်သီးအစည်းအဝေးမှာ လက်မှတ်ရေးထိုးနိုင်ရေး စတဲ့ကိစ္စတွေကို ပူးပေါင်း ဆောင်ရွက်လျက်ရှိကြောင်း တင်ပြအပ်ပါတယ်။ထားဝယ်အထူးစီးပွားရေးဇုန် အကောင်အထည်ဖော်ဆောင်ရွက်နေမှုများနှင့်ပတ်သက်ပြီးတော့ ပြည်သူလူထုသိရှိစေဖို့အတွက်ကိုတော့ ဝေယံမောင်ရဲ့ အာဆီယံကုန်သွယ်ရေးရဲ့ တံခါးပေါက်ဖြစ်လာ မည့် ထားဝယ်အထူးစီးပွားရေးဇုန်ဆိုတဲ့ ခေါင်းစဉ်နဲ့ ဆောင်းပါးကို ပြီးခဲ့တဲ့နှစ် နိုဝင်ဘာလ ၂၁ ရက်နေ့ မှာလည်းကောင်း၊ မြသန္တာမောင်ရဲ့ ထားဝယ်အထူးစီးပွားရေးဇုန် ကနဦးစီးပွားရေးလုပ်ငန်း သဘောတူ စာချုပ် ၂၀၁၅ ခုနှစ် ဇွန်လအတွင်း ချုပ်ဆိုနိုင်ရန် ဆောင်ရွက်သွားမည်ဆိုတဲ့ခေါင်းစဉ်နဲ့ တွေဆုံ မေးမြန်းခန်းကိုတော့ ၂၀၁၅ ခုနှစ်၊ မေလ ၈ ရက်၊ ၉ ရက်၊ ၁၀ ရက်နေ့များမှာ ကြေးမုံနှင့် မြန်မာ့ အလင်းသတင်းစာများမှာ ရေးသားဖော်ပြခဲ့ကြောင်း ဖြေကြားတင်ပြအပ်ပါတယ်ခင်ဗျား။ ကျေးဇူးတင် ပါတယ်။</speech>
</Q-A>
<Q-A>
<title>အချို့သော အစိုးရအထက်တန်းကျောင်းများရှိ ဒသမတန်း စာသင်ခန်းများတွင် စာမေးပွဲမတိုင်မီ (၂)လ၊ (၃)လအလိုမှစ၍ စာသင်ကြားခြင်းမရှိသည်ကို သိရှိရပါသဖြင့် လာမည့်နှစ်တွင် စာသင်ခန်းများကို သတ်မှတ်ချိန်အပြည့် မည်ကဲ့သို့ ဆက်လက်သင်ကြားမည်ကို သိလိုခြင်းနှင့်စပ်လျဉ်းသည့်မေးခွန်း</title>
<speech type="vicespeaker">ဝေါမဲဆန္ဒနယ်မှ ဦးမြင့်ရွှေ မေးမြန်းဖို့ဖြစ်ပါတယ်။</speech>
<speech><mp id="260">ဦးမြင့်ရွှေ(ဝေါမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးနဲ့ ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဖွဲ့ဝင် ဒုတိယဝန်ကြီးများနဲ့ ဧည့်သည်တော် အပေါင်း ကိုယ်၏ကျန်းမာခြင်း၊ စိတ်၏ချမ်းသာခြင်းနဲ့ ပြည့်စုံကြပါစေလို့ ဦးစွာပထမ နှုတ်ခွန်းဆက်သ ပါတယ်။ ကျွန်တော်ကတော့ ပဲခူးတိုင်းဒေသကြီး ဝေါမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးမြင့်ရွှေ ဖြစ်ပါတယ်။ ကျွန်တော်တို့ ဒီအခြေခံပညာနဲ့ပတ်သက်ပြီးတော့ ဒသမတန်းဟာဆိုလို့ရှိရင် အမြင့်ဆုံးတန်းဖြစ်ပါတယ်။ လက်ရှိအခြေအနေအရလည်း အဲဒီ (၁၀) တန်းရဲ့ ရမှတ်ကိုကြည့်ပြီးတော့ အသက်မွေးဝမ်းကျောင်းဆိုင်ရာ သင်တန်းကျောင်းတွေ၊ တက္ကသိုလ်တွေ၊ သိပ္ပံတွေကို တက်ခွင့်ရတာ ဖြစ်ပါတယ်။ အဲဒီနေရာမှာ ကျွန်တော်တို့ တက်နေတဲ့ ကျောင်းတက်တဲ့အထဲမှာလည်း လူတန်းစား အလွှာအသီးသီးဟာဆိုလို့ရှိရင် ဆူကြုံနိမ့်မြင့်ရှိကြပါတယ်။ တချို့ကျတော့ ကျောင်းကိုအမည်ခံသာ တက်ပြီးတော့၊ တချို့ကလေးတွေကျတော့ အကြောင်းအမျိုးမျိုးကြောင့် အထူးသဖြင့် စီးပွားရေး ကြောင့်လည်းပါပါတယ်။ ကျောင်းကို အလေးအနက်ထားပြီး တက်ကြပါတယ်။ ဒါပေမယ့် အခုဖြစ်နေ တဲ့ ကိစ္စတွေဟာ ဘာလဲဆိုရင် ကျွန်တော်တို့ ဒီဇင်ဘာပိတ်ရက်ပြီးတဲ့ အခါကျလို့ရှိရင် စာမေးပွဲက မတ်လမှာဖြေရပါတယ်။ ဖြေတဲ့အခါကျ အဲဒီ နှစ်လသုံးလအတွင်းမှာဆိုရင် ကျောင်းတွေမှာ အထူး သဖြင့် (၁၀) တန်းတွေဟာဆိုလို့ရှိရင် ကျောင်းမတက်တော့ဘဲနဲ့ အများစုက မတက်တဲ့အတွက် ဆရာ ဆရာမတွေကလည်း ကျောင်းသားနည်းတဲ့အတွက် ကျောင်းလုံးဝ မလာတာမဟုတ်တော့ဘူး။ ကျောင်းသားနည်းတဲ့အတွက် သင်ကြာရေးမလုပ်တော့ဘူး။ မလုပ်တဲ့အခါကျတော့ တကယ်ပညာ လိုလားတဲ့ကလေးတွေအတွက်က တော်တော်နစ်နာရပါတယ်။ ဒါကြောင့်မို့ အဲဒီကိစ္စမျိုးတွေဟာ ပထမ အဆင့်ကတော့ မြို့ကြီးပြကြီးတွေမှာဖြစ်ပေမယ့် နောက်ပိုင်းမှာ နယ်တွေအထိပါ ဒီဟာတွေက ရောဂါ တစ်ခုသဖွယ် ပျံ့နှံ့လာပါတယ်။ ဒါကြောင့်မို့ ကျွန်တော် မေးမြန်းလိုတာကတော့ မြန်မာနိုင်ငံ မြို့ကြီး များမှာရှိတဲ့ တချို့သောအထက်တန်းကျောင်းများမှာရှိတဲ့ ဒသမတန်းစာသင်ခန်းများမှာ စာမေးပွဲ မတိုင်မီ နှစ်လသုံးလအလိုမှာ စာသင်ကြားခြင်းမရှိသည်ကို သိရှိရပါတယ်။ ဘယ့်အတွက်ကြောင့် အခုလို ပြည်နယ်/တိုင်းအလိုက် နိုင်ငံတစ်ဝှမ်းလုံးမှာ ဖြစ်ရတယ်ဆိုတာကို သိလိုပါတယ်။ နောက်တစ်ခု ကတော့ အဲဒီလိုဖြစ်တာကိုလည်းပဲ အစိုးရအနေနဲ့ ဝန်ကြီးဌာနအနေနဲ့ ခွင့်ပြု ထားခြင်း ရှိ/မရှိ။ တကယ်လို့ ခွင့်မပြု ထားရင်လည်း ဘယ်လိုအရေးယူဆောင်ရွက်မယ်၊ စာသင်ခန်းများကို သတ်မှတ်ချိန် အပြည့် ဘယ်လိုဆက်လက်သင်ကြားမယ်ဆိုတာကို သိရှိလိုပါကြောင်း ပြည်သူ့လွှတ်တော် ဒုတိယ ဥက္ကဋ္ဌကြီးမှတစ်ဆင့် ကျွန်တော်မေးမြန်းအပ်ပါတယ်။ အားလုံးကျေးဇူးတင်ပါတယ်။</speech>
<speech type="vicespeaker">သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနဲ့ ပြည်သူ့လွှတ်တော်ကိုယ်စားလှယ်ကြီးများအားလုံး ကိုယ်၏ကျန်းမာခြင်း စိတ်၏ ချမ်းသာခြင်းနဲ့ ပြည့်စုံပါစေလို့ ဆုမွန်ကောင်းတောင်းအပ်ပါတယ်။ ပညာရေးဝန်ကြီးဌာနကိုယ်စား ဒုတိယဝန်ကြီး ကျွန်တော် ဦးသန့်ရှင်းက ပဲခူးတိုင်းဒေသကြီး ဝေါမြို့နယ်မဲဆန္ဒနယ် ပြည်သူ့လွှတ်တော် ကိုယ်စားလှယ် ဦးမြင့်ရွှေရဲ့ မေးခွန်းနဲ့ပတ်သက်လို့ ရှင်းလင်းတင်ပြသွားမှာဖြစ်ပါတယ်။ ဒုတိယ ဥက္ကဋ္ဌကြီးနဲ့ ကိုယ်စားလှယ်တော်ကြီးများခင်ဗျား။ အခြေခံပညာကျောင်းများရှိ ကျောင်းသူ ကျောင်းသားများ ကျောင်းတက်မှန်စေရေးအတွက် ကျောင်းတက်ရာခိုင်နှုန်းကို ၇၅ ရာခိုင်နှုန်းဖြင့် ထိန်းချုပ်၍ ဖေဖော်ဝါရီလ ၁၈ ရက်နေ့အထိ တွက်ချက်ရမည်ဟု ညွှန်ကြားထားရှိပါတယ်။ ဖေဖော်ဝါ ရီလ ၁၈ ရက်နေ့အထိ ကျောင်းတက်ရာခိုင်နှုန်းတွက်ချက်ရခြင်းမှာ ဒုတိယနှစ်ဝက်ဆုံးစာမေးပွဲ စစ်ဆေးသည်အထိ ကျောင်းတက်ရန် သတ်မှတ်ခြင်းဖြစ်ပါတယ်။ မိဘပြည်သူများကိုလည်း အသိပေး ပြီးဖြစ်သလို ဆရာဆရာမများကလည်း ပြန်လှန်သင်ကြားခြင်းဖြင့် ဒုတိယနှစ်ဝက်မစစ်ဆေးမီအချိန် အထိ သင်ကြားမှုများ ဆောင်ရွက်ပေးလျက်ရှိပါတယ်။ စာမေးပွဲမတိုင်မီ နှစ်လသုံးလအလိုမှစ၍ ဆရာ ဆရာမများအား စာသင်ကြားခြင်းမပြုရန် ခွင့်ပြုထားခြင်း လုံးဝမရှိပါဘူး။ ကျောင်းသူကျောင်း သားများအပေါ် အရေးယူဆောင်ရွက်မှုကို စည်းကမ်းထိန်းသိမ်းအဖွဲ့မှ မိဘများနှင့်ပူးပေါင်း၍ အရေးယူဆောင်ရွက်ခြင်းများပြုလုပ်ခြင်း၊ ကျောင်းအုပ်ကြီးများက မိဘများနှင့်တွေ့ဆုံသောအခါ ကျောင်းမှန်မှန်တက်စေရန်အတွက် ပူးပေါင်းဆောင်ရွက်ကြရန် နှိုးဆော်ခြင်း၊ ကျောင်းစုဝေးပွဲများတွင် လည်း ကျောင်းအုပ်ကြီးများက ကျောင်းသူကျောင်းသားများအား မကြာခဏ သတိပေး၍ဆောင်ရွက် ခြင်း၊ သင်ကြားရေးဝန်ထမ်းများကို ကျောင်းအုပ်ကြီးက ဘာသာရပ်ခေါင်းဆောင်များနှင့်ပူးပေါင်း၍စနစ်တကျ ကြီးကြပ်ကွပ်ကဲခြင်း၊ သင်ကြားပြီးသောစာများအား တတ်ကျွမ်းမှုရှိ/မရှိ ဝင်ရောက် စစ်ဆေး၍လမ်းညွှန်ပေးခြင်း၊ စာသင်ချိန်အပြည့် သင်ကြားနိုင်ရေးအတွက် အဆင့်ဆင့်ကြီးကြပ်ကွပ်ကဲ မှုများကို တိုးမြှင့်ဆောင်ရွက်သွားမည်ဖြစ်ပါကြောင်း ရှင်းလင်းတင်ပြအပ်ပါတယ်။ ကျေးဇူးတင် ပါတယ်။</speech>
</Q-A>
<Q-A>
<title>မင်းကင်းမြို့နယ်အတွင်း အခြေခံပညာကျောင်းများအတွက် လိုအပ်နေသော ကျောင်းအဆင့်တိုး ခြင်းများ၊ အန္တရာယ်ရှိကျောင်းဆောင်၊ ဥပဓိရုပ်မကောင်းသည့်ကျောင်းဆောင်၊ တိုးချဲ့ကျောင်းဆောင် များပြင်ဆင်ထိန်းသိမ်းရန်အတွက် လိုအပ်သည့်ရန်ပုံငွေတောင်းခံခြင်းနှင့်စပ်လျဉ်းသည့်မေးခွန်း</title>
<speech type="vicespeaker">မင်းကင်းမဲဆန္ဒနယ်မှ ဒေါ်ခင်မွှေးလွင် မေးမြန်းဖို့ဖြစ်ပါတယ်။</speech>
<speech><mp id="1163">ဒေါ်ခင်မွှေးလွင် (မင်းကင်းမဲဆန္ဒနယ်)</mp>မင်္ဂလာပါရှင်။ ကျွန်မအနေနဲ့ မိမိမြို့နယ်တစ်ခု တည်းရဲ့ အကျိုးစီးပွားလိုအပ်ချက်ဖြစ်ရုံမေးခွန်းတွေကို လွှတ်တော်မှာ ကြယ်ပွင့်ပြပြီးတော့ မေးလေ့ မေးထတော့ ကျွန်မ မရှိပါဘူး။ ယခုမေးမြန်းခြင်းကတော့ လွဲမှားနေတဲ့ ပညာရေးစီမံခန့်ခွဲမှုတချို့ တွေကို ကျွန်မ ဝေဖန်ထောက်ပြလိုလို့ မေးမြန်းခြင်းဖြစ်ပါတယ်ရှင်။ ကျွန်မမြို့နယ်မှာ မြို့နယ်ပညာ ရေးမှူး၊ စီမံခန့်ခွဲမှုကော်မတီ၊ လွှတ်တော်ကိုယ်စားလှယ်တွေ ညှိနှိုင်းပြီးတော့ နှစ်အလိုက်ကျောင်း အဆင့်တိုးခြင်းတွေ၊ အန္တရာယ်ရှိကျောင်းဆောင်၊ ဥပဓိရုပ်ကျောင်းဆောင်၊ အသစ်တိုးချဲ့ ကျောင်းဆောင် နဲ့ ပြင်/ထိန်းဆိုပြီးတော့ ခွဲခြားကာ တန်းစီဇယားတွေကို ရေးဆွဲရပါတယ်။ ကျွန်မကလည်း ပါဝင်ရေးဆွဲ ရတာဖြစ်တဲ့အတွက် ပြည်သူတွေကနေပြီးတော့ တင်ပြတောင်းခံလာတာတွေကို မြို့နယ်ပညာရေးမှူးနဲ့ တိုင်ပင်နှီးနှောပြီးတော့ အချိန်ပေးပြီးတော့ ကွင်းဆင်းဆောင်ရွက်ခဲ့ရပါတယ်။ ယခုလို တစ်မြို့နယ်လုံး လိုအပ်ချက်တွေ ၂၀၁၃-၂၀၁၄ ဘဏ္ဍာနှစ်ကစပြီးတော့ ရေးဆွဲတင်ပြထားပြီးဖြစ်လို့လည်း ကျွန်မဟာ အရေးတကြီးကြားဖြတ်မေးစရာမရှိရင် မေးခွန်းပင် မေးမြန်းခြင်းမရှိပါ။ ၂၀၁၄-၂၀၁၅ ဘဏ္ဍာနှစ်မှာ ဝန်ကြီးဌာနကနေ ကျောင်းအဆင့်တိုးခြင်းတွေမှာ လွှတ်တော်မှာပေးထားတဲ့ ကတိအတိုင်းမဖြစ်တာတွေနဲ့ တန်းစီဇယားအတိုင်း ဖြစ်မလာတာတွေဟာ လွန်စွာမှပဲဆိုးရွားလှပါတယ်။ အ.လ.က(ခွဲ)ကနေ ပြီးတော့ အ.လ.က ကို အဆင့်တိုးခြင်းဆိုရင် တန်းစီဇယားမှာပဲ မပါရှိတဲ့ကျောင်းတွေဟာ အဆင့်တိုးရရှိသွားပါတယ်။ ကျန်ကျေးရွာ အ.လ.က ကနေ အ.ထ.က(ခွဲ) အဆင့်တိုးခြင်းကို လွှတ်တော်မှာပဲ ၂၀၁၃၂၀၁၄ ဘဏ္ဍာနှစ်မှာ ဆောင်ရွက်ပေးပါမယ်ဆိုတဲ့ ကတိကိုပြုပြီးမှ ယခုထိလည်း ဖြစ်မလာပါဘူး။ မောက်ကတော်ကျေးရွာ အ.ထ.က(ခွဲ) ရရှိရေးအတွက်ကို ကြယ်ပွင့်မပြမေးခွန်းနဲ့ တောင်းဆိုတဲ့အခါမှာ လည်း ပညာရေးဝန်ကြီးကနေပြီးတော့မှ တိုင်းဒေသကြီးအစိုးရရဲ့ သဘောထားမှတ်ချက်နဲ့ တင်ပြလာ ပါက တန်းစီဇယားမှာ ထည့်သွင်းပေးသွားမယ်လို့ အဖြေပေးခဲ့ပါတယ်။ တကယ်တော့ ကျွန်မတို့ လွှတ်တော်ကိုယ်စားလှယ်တွေဆိုတာ ကိုယ့်မဲဆန္ဒရှင်ပြည်သူတွေအပေါ်မှာ တိုက်ရိုက်စေတနာထားပြီးတော့ ဆောင်ရွက်နေကြတာဖြစ်တဲ့အတွက် တိုင်းဒေသကြီးအစိုးရထက် ပိုပြီးတော့ ထဲထဲဝင်ဝင်ထိထိ မိမိ မိမိမြို့နယ်အလိုက် လိုအပ်ချက်တွေကို လက်တွေ့ကျကျ ရှာဖွေဖော်ထုတ်ပေးနိုင်တဲ့သူတွေ လည်းဖြစ်ပါတယ်။ ကျွန်မက လုပ်ထုံးလုပ်နည်းစည်းကမ်းတွေကိုလည်း လက်ခံပါတယ်။ တိုင်းဒေသ ကြီးအစိုးရဝန်ကြီးချုပ်ထံကိုလည်း စာနဲ့ မောက္ကတော်ကျေးရွာကို အမှီပြု နေရတဲ့ မောက္ကတော် ချောင်းဖျားဒေသရဲ့ သွားရေးလာရေး၊ စီးပွားရေးအခက်အခဲတွေကို တင်ပြပြီးတော့လည်း အကူအညီ ပေးဖို့ရန် တောင်းခံခဲ့ပါတယ်။ ဒါပေမယ့်လည်း ပညာရေးဝန်ကြီးဌာနရဲ့ အမိန့်ထွက်လာတဲ့အခါမှာ တော့ လွှတ်တော်ရဲ့ ကတိနဲ့ တန်းစီဇယားရဲ့ မူဘောင်တွေကို ကျော်ပြီးတော့ တခြားကျောင်းကပဲ အဆင့် တိုးရရှိသွားပါတော့တယ်။ အဲဒါကြောင့်မို့လို့လည်း ကျွန်မ ပညာရေးဝန်ကြီးဌာနရဲ့ စီမံခန့်ခွဲမှုတွေဟာ နားလည်ရန်ခက်ခဲတဲ့ လုပ်ထုံးလုပ်နည်းတွေ၊ လွှတ်တော်ကို မျက်ကွယ်ပြုနေတာတွေကြောင့်မို့လို့ လွှတ်တော်ဒုတိယဥက္ကဋ္ဌကနေတစ်ဆင့် အောက်ပါမေးခွန်းတွေကို မေးမြန်းအပ်ပါတယ်။ (က) မြို့နယ် တာဝန်ရှိသူတွေဟာ တန်းစီဇယားတင်ပြထားတာကို ပညာရေးဝန်ကြီးဌာနကနေ သိရှိခြင်းရှိ/မရှိ။ (ခ) လွှတ်တော်ကိုယ်စားလှယ်တွေ မေးခွန်းမေးမြန်းမယ်ဆိုရင် တိုင်းဒေသကြီးအစိုးရရဲ့ သဘောထားမှတ် ချက်တွေကို ကြို တင်ပြီးတော့ တောင်းခံခဲ့ရန် လို/မလို။ (ဂ) တန်းစီဇယားမှာ ထိပ်ပိုင်းမှာပါရှိပြီးတော့ ဒေသအခက်အခဲနဲ့ သက်တမ်းကြာမြင့်နေပြီဖြစ်တဲ့ အောက်ပါကျောင်းများကို အဆင့်တိုးဆောင်ရွက် ပေးရန် အစီအစဉ်ရှိ/မရှိ၊ (၁) ထုံးကြီးကျေးရွာ အ.လ.က(ခွဲ)မှ အ.လ.က သို့အဆင့်တိုးခြင်း၊ (၂) မေက္ကတော်နှင့် ကံကျေးရွာ အ.လ.က မှ အ.ထ.က(ခွဲ)သို့ အဆင့်တိုးခြင်း၊ (၃) ၂၂ နှစ်သက်တမ်း ရှိနေပြီဖြစ်သော မယ်မဲကျေးရွာ အ.ထ.က(ခွဲ)မှ အ.ထ.က သို့ အဆင့်တိုးခြင်း ဖြစ်ပါတယ်။</speech>
<speech type="vicespeaker">သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး၊ မင်းကင်းမြို့နယ်မဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါ်ခင်မွှေးလွင်ရဲ့ မေးခွန်းနဲ့ပတ်သက်၍ ကျွန်တော်မှပဲ ရှင်းလင်းတင်ပြသွားမှာဖြစ်ပါတယ်။ ဒုတိယဥက္ကဋ္ဌကြီးနဲ့ ကိုယ်စားလှယ်တော်ကြီးများခင်ဗျား။ မြို့နယ်တာဝန်ရှိသူများအား တန်းစီ ဇယားတင်ပြရန် လမ်းညွှန်မှုကို ပြည်ထောင်စုအဆင့်မှ သိရှိခြင်းရှိ/မရှိနဲ့စပ်လျဉ်း၍ ပြည်ထောင်စု အဆင့်မှ သိရှိပါတယ်။ ပညာရေးဝန်ကြီးဌာန၏ လမ်းညွှန်ချက်အတိုင်း ဆောင်ရွက်စေခြင်းဖြစ်ပါတယ်။ လွှတ်တော်ကိုယ်စားလှယ်များ မေးခွန်းတင်ပြလာပါက တိုင်းဒေသကြီးအစိုးရအဖွဲ့၏ သဘော ထားတောင်းခံရန် လိုမလိုနဲ့ပတ်သက်၍ လွှတ်တော်ကိုယ်စားလှယ်များ မေးခွန်းတင်ပြပါက တိုင်းဒေသကြီးအစိုးရအဖွဲ့၏ သဘောထားတောင်းခံရန်မလိုပါ။ ပညာရေးဝန်ကြီးဌာနအနေဖြင့်သာ တိုင်းဒေသကြီးအစိုးရအဖွဲ့၏ သဘေထားမှတ်ချက် တောင်းခံခြင်းသာ ဖြစ်ပါတယ်။ တန်းစီဇယားမှာ ပါရှိတဲ့ ကျောင်းအဆင့်တိုးနဲ့ပတ်သက်လို့ မင်းကင်းမြို့နယ် ထုံးကြီးအခြေခံပညာအလယ်တန်းကျောင်း (ခွဲ)မှာ ပဉ္စမတန်း ၄၄ ဦး၊ ဆဋ္ဌမတန်း ၄၉ ဦး၊ သတ္တမတန်း ၄ရ ဦး၊ အဋ္ဌမတန်း ၃၆ ဦး စုစုပေါင်း အလယ်တန်းအဆင့်သင်ကျောင်းသား ၁၇၆ ဦးသာရှိပါတယ်။ အခြေခံပညာအလယ်တန်းကျောင်း အဖြစ် အဆင့်တိုးမြှင့်ပေးရန်အတွက် အလယ်တန်းအဆင့်သင်ကျောင်းသား ၂၄၀ ဦးနဲ့အထက်ရှိရမည် ဖြစ်ပါ၍ သတ်မှတ်မူဘောင်နဲ့ မကိုက်ညီပါသဖြင့် ၂၀၁၅-၂၀၁၆ ပညာသင်နှစ်တွင် အဆင့်တိုးမြှင့် ပေးနိုင်ခြင်းမရှိပါ။ မောက္ကတော် အခြေခံပညာအလယ်တန်းကျောင်းအား အခြေခံပညာ အထက်တန်းကျောင်း(ခွဲ)အဖြစ် အဆင့်တိုးမြှင့်ပေးရန်အတွက် ဆောင်ရွက်လျက်ရှိပါတယ်။ ကံအခြေခံပညာ အလယ်တန်းကျောင်းအား အခြေခံပညာအထက်တန်းကျောင်း(ခွဲ)အဖြစ် အဆင့်တိုးမြှင့်ပေးရန် အတွက် ဆောင်ရွက်လျက်ရှိပါတယ်။ မယ်မဲ့ အခြေခံပညာအထက်တန်းကျောင်း(ခွဲ)တွင် နဝမတန်း ၄၈ ဦး၊ ဒသမတန်း ၆၄ ဦး စုစုပေါင်း အထက်တန်းအဆင့်သင်ကျောင်းသား ၁၁၂ ဦးသာရှိပါတယ်။ အခြေခံ ပညာအထက်တန်းကျောင်းအဖြစ် အဆင့်တိုးမြှင့်ပေးရန်အတွက် အထက်တန်းအဆင့်သင် ကျောင်းသား ၂၀၀ ဦးနှင့်အထက်တွင် ရှိရမည်ဖြစ်ပါ၍ သတ်မှတ်မူဘောင်နှင့်မကိုက်ညီပါသဖြင့် ၂၀၁၅-၂၀၁၆ ပညာသင်နှစ်တွင် အဆင့်တိုးမြှင့်ပေးနိုင်ခြင်းမရှိပါကြောင်း ဒုတိယဥက္ကဋ္ဌကြီးမှတစ်ဆင့် ရှင်းလင်းတင်ပြအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>ဘိုကလေးမြို့နယ်အတွင်းရှိ အခြေခံပညာကျောင်းများတွင် ဆရာ၊ ဆရာမများ စီမံခန့်ထားမှု မညီမျှ ခြင်းကြောင့် ကျောင်းသား၊ ကျောင်းသူများ ပညာသင်ကြားရေးနစ်နာမှုများအား မည်သို့စီမံဆောင်ရွက် ပေးမည်ကို သိရှိလိုခြင်းနှင့်စပ်လျဉ်းသည့်မေးခွန်း</title>
<speech type="vicespeaker">ဘိုကလေးမဲဆန္ဒနယ်မှ ဦးမြသိန်း မေးမြန်းဖို့ဖြစ်ပါတယ်။</speech>
<speech><mp id="491">ဦးမြသိန်း(ဘိုကလေးမဲဆန္ဒနယ်)</mp>လေးစားအပ်တဲ့ ဒုတိယဥက္ကဋ္ဌကြီးနှင့် လွှတ်တော် ကိုယ်စားလှယ်များ၊ ကော်မရှင်အဖွဲ့ဝင်များအားလုံး မင်္ဂလာပါခင်ဗျား။ ကျွန်တော်ကတော့ ဧရာဝတီ တိုင်းဒေသကြီး၊ ဘိုကလေးမဲဆန္ဒနယ်က ဦးမြသိန်း ဖြစ်ပါတယ်။ ကျွန်တော့်အနေနဲ့ ကျေးလက်ဒေသ ပညာရေးနှင့်စပ်လျဉ်းပြီး တင်ပြမေးမြန်းမှာဖြစ်ပါတယ်။ စာနှင့်ပြည့်စုံစွာတင်ပြမေးမြန်းပြီးဖြစ်တဲ့ အတွက် အကျဉ်းချုပ်ပဲ ကျွန်တော်မေးမြန်းသွားမှာဖြစ်ပါတယ်။ လေးစားအပ်တဲ့ ဒုတိယဥက္ကဋ္ဌကြီး ခင်ဗျား။ ကျေးလက်ဒေသရှိ ကျောင်းတော်တော်များများမှာ ပညာရေးဝန်ကြီးဌာနက သတ်မှတ်ထားတဲ့ ဆရာဆရာမအရေအတွက် ပြည့်မီကြောင်းနှင့် ကျောင်းသားနှင့်ဆရာအချိုး မျှတမှုမရှိကြောင်း မြို့ပေါ် ကျောင်းများနှင့်နှိုင်းယှဉ်ကြည့်လျှင် များစွာကွာဟနေကြောင်း တွေ့ရပါတယ်။ အချို့ကျောင်းများမှာ ဆရာဆရာမတစ်ဦး၊ နှစ်ဦးသာရှိနေသေးကြောင်း တွေ့ရှိနေရပါတယ်။ ဥက္ကဋ္ဌကြီးခင်ဗျား။ စီမံခန့်ခွဲမှု ချို့ယွင်းအားနည်းချက်များကြောင့် ကျောင်းသားဦးရေများပြားပြီး ဆရာဆရာမလုံလောက်မှုမရှိခြင်း၊ အချို့ကျောင်းများမှာ ကျောင်းသားဦးရေနည်းပါးသော်လည်း ဆရာဆရာမဦးရေ သတ်မှတ်ချက်ထက် များပြားနေခြင်း၊ အချို့ကျောင်းများတွင် နှစ်စမှပြောင်းရွှေ့ သွားသော ဆရာဆရာမများနေရာတွင် စာသင်နှစ်ကုန်သည့်တိုင်အောင် အစားထိုးခန့်အပ်ပေးနိုင်ခြင်းမရှိခြင်းတို့ကြောင့် ကျေးလက်ဒေသမှာ ရှိတဲ့ကျောင်းသူကျောင်းသားများ ပညာသင်ကြားရေးအခက်အခဲရှိနေကြောင်း တွေ့ရှိရပါတယ်။ သို့ဖြစ်ပါ၍ ဘိုကလေးမြို့နယ်အတွင်းမှာရှိတဲ့ အခြေခံပညာကျောင်းများတွင် ဆရာဆရာမများ စီမံခန့်ခွဲထားမှုမညီမျှခြင်းနှင့် ပြောင်းရွှေ့သွားသော ဆရာဆရာမများ အချိန်မီအစားထိုးပေးနိုင်ခြင်း မရှိခင် ကျေးလက်ဒေသရှိကျောင်းသူကျောင်းသားများ ပညာသင်ကြားရေးအခက်အခဲများ၊ နစ်နာမှု များနှင့်စပ်လျဉ်းပြီး မည်သို့စီမံဆောင်ရွက်ပေးနိုင်မည်ကို သိရှိလိုကြောင်း ဒုတိယဥက္ကဋ္ဌကြီးမှတစ်ဆင့် လေးစားစွာ တင်ပြမေးမြန်းအပ်ပါတယ်ခင်ဗျား။ အားလုံးကို လေးစားပါတယ်။</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားအပ်ရပါသော ပြည်သူ့ လွှတ်တော် ဒုတိယဥက္ကဋ္ဌကြီးနှင့် ကိုယ်စားလှယ်တော်ကြီးများခင်ဗျား။ ဧရာဝတီတိုင်းဒေသကြီး၊ ဘိုကလေးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမြသိန်းရဲ့မေးခွန်းနှင့်ပတ်သက်၍ ကျွန်တော် ကပဲရှင်းလင်းတင်ပြသွားမှာဖြစ်ပါတယ်။ ဒါဟာ ဘိုကလေးမြို့နယ်တစ်ခုတည်းမဟုတ်ဘဲနဲ့ တစ်နိုင်ငံ လုံးမှာရှိတဲ့ မြို့နယ်အသီးသီးမှာလည်း ဖြစ်ပျက်နေတာဖြစ်ပါတယ်။ ဒါကြောင့် အပြည့်အစုံလေး ကျွန်တော် ရှင်းလင်းတင်ပြသွားမှာဖြစ်ပါတယ်။ ဧရာဝတီတိုင်းဒေသကြီး၊ ဘိုကလေးမြို့နယ်တွင် အထက်တန်းပြဆရာဆရာမ ခွဲဝေ ၁၇၈ ဦး၊ ခန့်ထား ၁၂၄ ဦး၊ လစ်လပ် ၅၄ ဦးရှိပါတယ်။ အလယ်တန်း ပြဆရာဆရာမ ခွဲဝေ ၈၃၆ ဦး၊ ခန့်ထား ၆၈၆ ဦး၊ လစ်လပ် ၁၅၀ ဦးရှိပါတယ်။ မူလတန်းပြဆရာဆရာမ ခွဲဝေ ၁၆၅၄ ဦး၊ ခန့်ထား ၁၃၄၉ ဦး၊ လစ်လပ် ၃၀၅ ဦးရှိပါတယ်။ အဆိုပါ လစ်လပ်နေရာများအတွက် နှစ်စဉ် မေလနှင့်အောက်တိုဘာလတို့တွင် တစ်နှစ်လျှင်နှစ်ကြိမ် စိစစ်ဆောင်ရွက်ပေးရပါတယ်။ ထိုကဲ့သို့ဆောင်ရွက်ရန် နှစ်စဉ် ဒီဇင်ဘာလတွင် သက်ဆိုင်ရာရာထူးအလိုက် ရာထူးတိုး/အပြောင်း အရွှေ့ ဆန္ဒပြု လျှောက်လွှာများကို သက်ဆိုင်ရာ တိုင်းဒေသကြီး/ပြည်နယ် ပညာရေးမှူးရုံးများသို့ အကြောင်းကြားထားပြီး ဆန္ဒပြု လျှောက်လွှာများကို စုစည်း၍ လုပ်သက်များ/နည်းအလိုက် တန်းစီ ဇယားပြုစုဆောင်ရွက်ပြီး ကာယကံရှင်၏ဆန္ဒပြုမှု၊ လစ်လပ်မှု၊ ဘာသာရပ်ကိုက်ညီမှုများကို စိစစ် လျက် ရာထူးတိုးပေးခြင်း၊ ပြောင်းရွှေ့ပေးခြင်းများကို ဆောင်ရွက်ပေးလျက်ရှိပါတယ်။ အခြေခံပညာ ကျောင်းများရှိ အထက်တန်းပြဆရာဆရာမ လစ်လပ်နေရာများတွင် B.Ed ဘွဲ့ရများအား အထက်တန်း ပြအဖြစ်တိုက်ရိုက်ခန့်ထားခြင်းအားဖြင့်လည်းကောင်း၊ B.Ed စာပေးစာယူတက်ရောက်ဆဲများအား အထက်တန်းပြယာယီခန့်ထားပြီး B.Ed ဘွဲ့ရပါက အမြဲတမ်းခန့်ထားခြင်းဖြင့်လည်းကောင်း၊ Ph.D ဘွဲ့ ရများအား အထက်တန်းပြယာယီခန့်ထားပြီး B.Ed ဘွဲ့ရပါက အမြဲတမ်းခန့်ထားခြင်းဖြင့် လည်းကောင်း၊ မဟာဘွဲ့ရများအား အလယ်တန်းပြလုပ်သက်ခြောက်လပြည့်ပါက အထက်တန်းပြ ယာယီခန့်ထားပြီး B.Ed ဘွဲ့ရရှိပါက အမြဲတမ်းခန့်ထားခြင်းဖြင့်လည်းကောင်း၊ ဘာသာရပ်ကိုက်ညီ သည့် အငြိမ်းစားအထက်တန်းပြဆရာဆရာမများနှင့် အကြောင်းအမျိုးမျိုးကြောင့် ဆရာအတတ်ပညာ သင်ယူပြီး ဌာနကင်းကွာ၍ အလုပ်မှအနားယူသွားသည့်ဆရာဆရာမများကိုလည်းကောင်း စိစစ်ပြီး စာချုပ်ချုပ်ဆို၍ ခန့်ထားခြင်းများကိုလည်း စီစဉ်ဆောင်ရွက်လျက်ရှိပါတယ်။ အလယ်တန်းပြဆရာဆရာမများ လစ်လပ်နေရာများတွင် လုပ်ငန်းခွင်အကြို ဆရာအတတ် ပညာဒီပလိုမာသင်တန်း(DTEd) (၂)နှစ်သင်တန်းဆင်းများအား အလယ်တန်းပြအဖြစ် တိုက်ရိုက်ခန့် ထားခြင်းဖြင့်လည်းကောင်း၊ ဘွဲ့တစ်ခုခုနှင့် မူလတန်းပြဆရာဖြစ်သင်တန်းဆင်းလက်မှတ်ရရှိပြီး မူလ တန်းပြလုပ်သက် (၂) နှစ်ရှိသူများအား အလယ်တန်းပြသို့ တိုးမြှင့်ခန့်ထားခြင်းဖြင့်လည်းကောင်း စီစဉ်ဆောင်ရွက်လျက်ရှိပါတယ်။ မူလတန်းပြဆရာဆရာမလစ်လပ်နေရာများတွင် လုပ်ငန်းခွင်အကြို ဆရာ အတတ်ပညာဒီပလိုမာသင်တန်းဆင်း(DTEd)နှင့် လုပ်ငန်းခွင်အကြို မူလတန်းဆရာအတတ်သင်တန်း (PPTT)သင်တန်းဆင်းများအားလည်းကောင်း၊ တိုင်းရင်းသားလူမျိုးများဖွံ့ဖြိုးရေးတက္ကသိုလ်မှ မူလ တန်းဆရာဖြစ် သင်တန်းဆင်းများအားလည်းကောင်း တိုင်းဒေသကြီး/ပြည်နယ်အစိုးရအဖွဲ့၏ အစီအစဉ်ဖြင့် ဆရာလိုအပ်နေသောကျောင်းများအတွက် ဘွဲ့ရများအား နေ့စားလပေးမူလတန်းပြများ အဖြစ် ခန့်ထားပေးခြင်းဖြင့်လည်းကောင်း စီစဉ်ဆောင်ရွက်လျက်ရှိပါကြောင်း ရှင်းလင်းတင်ပြအပ်ပါ တယ်။ ကျေးဇူးတင်ပါတယ်။</speech>
</Q-A>
<Q-A>
<title>ထန်းတပင်မြို့နယ်အတွင်းရှိ ပန်းတိုင်၊ ဘောလည်၊ အလိန်လည်ကျေးရွာရှိ အ.ထ.က(ခွဲ)တို့အား အ.ထ.က အဖြစ်လည်းကောင်း၊ အ.လ.က ညောင်ရိုးကျေးရွာအား အ.ထ.က(ခွဲ)အဖြစ်လည်းကောင်း၊ ကျွဲကူးနှင့်အုပ္ဖိုလ်ကျေးရွာ အ.လ.က(ခွဲ)တို့အား အ.လ.က အဖြစ်လည်းကောင်း၊ ဒေါင့်ကြီးနှင့် ရခိုင် ရိုးလေးကျေးရွာ အ.မ.က(မူလွန်)တို့အား အ.လ.က(ခွဲ)အဖြစ်လည်းကောင်း၊ အ.မ.က သဘာ့ချောင်းကျေးရွာအား အ.မ.က(မူလွန်)အဖြစ်လည်းကောင်း၊ ကရင်ချောင်းနှင့် ဘေးမခကျေးရွာ အ.မ.က (တွဲဖက်)တို့အား အ.မ.ကကျောင်းများအဖြစ် ၂၀၁၅-၂၀၁၆ ဘဏ္ဍာနှစ်တွင် အဆင့်တိုးမြှင့်ပေးရန် အစီအစဉ်ရှိ/မရှိ သိရှိလိုခြင်းနှင့်စပ်လျဉ်းသည့်မေးခွန်း</title>
<speech type="vicespeaker">ထန်းတပ��်မဲဆန္ဒနယ်မှ ဦးသိန်းရီ မေးမြန်းဖို့ဖြစ်ပါတယ်။</speech>
<speech><mp id="378">ဦးသိန်းရီ(ထန်းတပင်မဲဆန္ဒနယ်)</mp>အားလုံးမင်္ဂလာပါ။ ကျွန်တော်ကတော့ ရန်ကုန်တိုင်း ဒေသကြီး၊ ထန်းတပင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသိန်းရီဖြစ်ပါတယ်။ ဒုတိယ ဥက္ကဋ္ဌကြီးခင်ဗျား။ ထန်းတပင်မြို့နယ်ဟာ ဧရိယာ ၃၂ရ စတုရန်းမိုင်ကျယ်ဝန်းခြင်း၊ မြစ် ၄ မြစ်ရှိခြင်း၊ မြစ်၊ ချောင်း၊ အင်း၊ အိုင်များပေါများခြင်းကြောင့် လမ်းပန်းဆက်သွယ်ရေး ခက်ခဲလျက်ရှိပါတယ်။ လမ်း ပန်းဆက်သွယ်ရေးခက်ခဲမှုနှင့် မြစ်ကူး၊ ချောင်းကူး အသက်အန္တရာယ်နှင့်ယှဉ်၍ ကျောင်းတက်နေရ သော ကျောင်းသားကျောင်းသူများသည် ကျောင်းမတက်နိုင်ကြသဖြင့် ကျောင်းတက်နှုန်းနည်းပြီး ကျောင်းထွက်နှုန်းများနေသောကြောင့် အခြေခံပညာကျောင်းများအား အဆင့်မြှင့်တင်ပေးရန် လိုအပ် နေပါသည်။ ဒါ့ကြောင့် ကျေးလက်နေပြည်သူ ကျောင်းသားကျောင်းသူများ၏အကျိုးအလို့ငှာ အောက် ပါမေးခွန်းများ မေးမြန်းရခြင်းဖြစ်ပါတယ်။ ထန်းတပင်မြို့နယ်အတွင်းရှိ ပန်းတိုင်၊ ဘောလည်၊ အလိန်လည်ကျေးရွာရှိ အ.ထ.က(ခွဲ)များ အား အ.ထ.က အဖြစ်လည်းကောင်း၊ အ.လ.က(ညောင်ရိုးကျေးရွာ)အား အ.ထ.က(ခွဲ)အဖြစ် လည်းကောင်း၊ ကျွဲကူးနှင့်အုပ္ဖိုလ်ကျေးရွာ အ.လ.က(ခွဲ)တို့အား အ.လ.ကအဖြစ်လည်းကောင်း၊ ဒေါင့်ကြီးနှင့် ရခိုင်ရိုးလေးကျေးရွာ အ.မ.က(မူလွန်)တို့အား အ.လ.က(ခွဲ)အဖြစ်လည်းကောင်း၊ အ.မ.က(သဘာ့ချောင်းကျေးရွာ)အား အ.မ.က(မူလွန်)အဖြစ်လည်းကောင်း၊ ကရင်ချောင်းနှင့် ဘေးမခရွာသစ်၊ ရွာဟောင်း အ.မ.က(တွဲဖက်)တို့အား အ.မ.ကကျောင်းများအဖြစ် ၂၀၁၅-၂၀၁၆ ဘဏ္ဍာရေးနှစ်တွင် အဆင့်မြှင့်တင်ပေးရန်အစီအစဉ်ရှိ/မရှိ ဒုတိယဥက္ကဋ္ဌကြီးမှတစ်ဆင့် မေးမြန်းအပ်ပါ သည်။ အားလုံးကို လေးစားပါတယ်။</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားရပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး၊ ထန်းတပင်မဲဆန္ဒနယ် ပြည်သူ့လွှတ်တော် ကိုယ်စားလှယ် ဦးသိန်းရီရဲ့ မေးခွန်းနှင့်ပတ်သက်၍ ရှင်းလင်းတင်ပြသွားမှာဖြစ်ပါတယ်။ ရန်ကုန်တိုင်း ဒေသကြီး၊ ထန်းတပင်မြို့နယ်တွင် ၂၀၁၄-၂၀၁၅ ပညာသင်နှစ်အထိ အခြေခံပညာအထက်တန်း ကျောင်းလေးကျောင်း၊ အခြေခံပညာအထက်တန်းကျောင်း(ခွဲ)ရှစ်ကျောင်း၊ အခြေခံပညာအလယ်တန်း ကျောင်းခြောက်ကျောင်း၊ အခြေခံပညာအလယ်တန်းကျောင်း(ခွဲ)ငါးကျောင်း၊ အခြေခံပညာမူလတန်း လွန်ကျောင်း ၂၁ ကျောင်း၊ အခြေခံပညာမူလတန်းကျောင်း ၁၀၁ ကျောင်း စုစုပေါင်း အခြေခံပညာ ကျောင်း ၁၄၅ ကျောင်းတို့အား ဖွင့်လှစ်ခဲ့ပြီးဖြစ်ပါတယ်။ ကိုယ်စားလှယ်ကြီးတင်ပြထားတဲ့ကျောင်း များနှင့်ပတ်သက်၍ ရှင်းလင်းတင်ပြပါမယ်။ ထန်းတပင်မြို့နယ်၊ ဘောလည်အခြေခံပညာအထက်တန်းကျောင်း(ခွဲ)အား အခြေခံပညာအထက်တန်းကျောင်းအဖြစ် ၃၁-၅-၂၀၁၅ ရက်နေ့တွင် အဆင့်တိုးမြှင့် ပေးပြီးဖြစ်ပါတယ်။ ပန်းတိုင်အခြေခံပညာအထက်တန်းကျောင်း(ခွဲ)တွင် စုစုပေါင်းအထက်တန်း အဆင့်သင်ကျောင်းသား ၁၂၉ ဦးသာရှိပါတယ်။ အခြေခံပညာအထက်တန်းကျောင်းအဖြစ် အဆင့်တိုးမြှင့်ပေးရန်အတွက် အထက်တန်းအဆင့်သင်ကျောင်းသား ၂၀၀ ဦးနှင့်အထက်ရှိရမည်ဖြစ်ပါ၍ သတ်မှတ်မူဘောင်နှင့်မကိုက်ညီပါသဖြင့် ၂၀၁၅-၂၀၁၆ ပညာသင်နှစ်တွင် အဆင့်တိုးမြှင့်ပေးနိုင်ခြင်း မရှိပါ။ အလိန်လည်အခြေခံပညာအထက်တန်းကျောင်း(ခွဲ)တွင် စုစုပေါင်းအထက်တန်းအဆင့်သင် ကျောင်းသား ၁၀ရ ဦးသာရှိပါတယ်။ အခြေခံပညာအထက်တန်းကျောင်းအဖြစ် အဆင့်တိုးမြှင့်ပေးရန် ၂၀၀ ဦးဖြစ်တဲ့အတွက် သတ်မှတ်နှင့်မကိုက်ညီလို့ ၂၀၁၅-၂၀၁၆ ပညာသင်နှစ်တွင် အဆင့်တိုးမြှင့်ပေး နိုင်ခြင်းမရှိပါ။ ညောင်ရိုးအခြေခံပညာအထက်တန်းကျောင်းတွင် စုစုပေါင်း အလယ်တန်းအဆင့်သင် ကျောင်းသား ၁၄၈ ဦးသာရှိပါတယ်။ အခြေခံပညာအထက်တန်းကျောင်းခွဲအဖြစ် အဆင့်တိုးမြှင့်ပေး ရန်အတွက် အလယ်တန်းအဆင့်သင်ကျောင်းသား ၃၀၀ ဦးနှင့်အထက် ရှိရမည်ဖြစ်ပါ၍ သတ်မှတ် မူဘောင်နှင့်မကိုက်ညီပါသဖြင့် ၂၀၁၅-၂၀၁၆ ပညာသင်နှစ်တွင် အဆင့်တိုးမြှင့်ပေးနိုင်ခြင်းမရှိပါ။ အုပ္ဖိုလ်အခြေခံပညာအလယ်တန်းကျောင်း(ခွဲ)အား အခြေခံပညာအလယ်တန်းကျောင်းအဖြစ် ၃၁-၅၂၀၁၅ ရက်နေ့တွင် အဆင့်တိုးမြှင့်ပေးပြီးဖြစ်ပါတယ်။ ကျွဲကူးအခြေခံပညာအလယ်တန်းကျောင်း(ခွဲ)တွင် စုစုပေါင်း အလယ်တန်းအဆင့်သင် ကျောင်းသား ၁၀ရ ဦး စုစုပေါင်း အလယ်တန်းအဆင့်သင်ကျောင်းသား ၂၂၁ ဦးသာရှိပါတယ်။ အခြေခံပညာအလယ်တန်းကျောင်းအဖြစ် အဆင့်တိုးမြှင့်ပေးရန်အတွက် အလယ်တန်းအဆင့်သင် ကျောင်းသား ၂၄၀ ဦးနှင့်အထက်ရှိရမည်ဖြစ်ပါ၍ သတ်မှတ်မူဘောင်နှင့်မကိုက်ညီပါသဖြင့် ၂၀၁၅၂၀၁၆ ပညာသင်နှစ်တွင် အဆင့်တိုးမြှင့်ပေးနိုင်ခြင်းမရှိပါ။ ဒေါင့်ကြီးအခြေခံပညာမူလတန်းလွန် ကျောင်းတွင် စုစုပေါင်း အလယ်တန်းအဆင့်သင်ကျောင်းသား ၆၁ ဦး၊ ရခိုင်ရိုးလေးအခြေခံပညာ မူလ တန်းလွန်ကျောင်းတွင် စုစုပေါင်းအလယ်တန်းအဆင့်သင်ကျောင်းသား ၁၁၀ ဦးသာရှိပါတယ်။ အခြေခံ ပညာအလယ်တန်းကျောင်း(ခွဲ)အဖြစ် အဆင့်တိုးမြှင့်ပေးရန်အတွက် အလယ်တန်းအဆင့်သင် ကျောင်းသား ၂၀၀ ဦးနှင့်အထက် ရှိရမည်ဖြစ်ပါသဖြင့် သတ်မှတ်မူဘောင်နှင့်မကိုက်ညီပါသဖြင့် ၂၀၁၅-၂၀၁၆ ပညာသင်နှစ်တွင် အဆင့်တိုးမြှင့်ပေးနိုင်ခြင်းမရှိပါ။ သဘာ့ချောင်းအခြေခံပညာ မူလတန်းကျောင်းတွင် စုစုပေါင်း မူလတန်းအဆင့်သင်ကျောင်းသား ၁၀၄ ဦးသာရှိပါတယ်။ အခြေခံ ပညာမူလတန်းကျောင်းအဖြစ် အဆင့်တိုးမြှင့်ပေးရန်အတွက် မူလတန်းအဆင့်သင်ကျောင်းသား ၂၅၀ ဦးနှင့်အထက် ရှိရမည်ဖြစ်ပါ၍ သတ်မှတ်မူဘောင်နှင့်မကိုက်ညီပါသဖြင့် ၂၀၁၅-၂၀၁၆ ပညာသင်နှစ် တွင် အဆင့်တိုးမြှင့်ပေးနိုင်ခြင်းမရှိပါ။ ကရင်ချောင်း ကိုယ့်အားကိုယ်ကိုးမူလတန်းကျောင်းအား အခြေခံပညာမူလတန်းကျောင်းအဖြစ် ၃၁-၅-၂၀၁၅ ရက်နေ့တွင် အဆင့်တိုးမြှင့်ပေးပြီးဖြစ်ပါတယ်။ ဘေးမခကိုယ့်အားကိုယ်ကိုးမူလတန်းကျောင်းတွင် စုစုပေါင်းမူလတန်းအဆင့်သင်ကျောင်းသား ၂၉ ဦး သာရှိပါတယ်။ အခြေခံပညာမူလတန်းကျောင်းအဖြစ် အဆင့်တိုးမြှင့်ပေးရန်အတွက် မူလတန်းအဆင့် သင်ကျောင်းသား ၅၅ ဦးနှင့်အထက်ရှိရမည်ဖြစ်ပါ၍ သတ်မှတ်မူဘောင်နှင့်မကိုက်ညီပါသဖြင့် ၂၀၁၅၂၀၁၆ ပညာသင်နှစ်တွင် အဆင့်တိုးမြှင့်ပေးနိုင်ခြင်းမရှိပါကြောင်း ဒုတိယဥက္ကဋ္ဌကြီးမှတစ်ဆင့် ရှင်းလင်းတင်ပြအပ်ပါတယ်။</speech>
<speech><mp id="378">ဦးသိန်းရီ(ထန်းတပင်မဲဆန္ဒနယ်)</mp>ပြည်သူ့လွှတ်တော်ဆိုင်ရာနည်းဥပဒေ ၁၄၄ နည်းဥပဒေခွဲ(ဃ)အရ တစ်ဆက်တစ်စပ်တည်းမေးချင်ပါတယ်။ ဒုတိယဥက္ကဋ္ဌကြီးခင်ဗျား။ မြစ်ကူး၊ ချောင်းကူး၍ အသက်အန္တရာယ်နှင့်ယှဉ်ပြီး ကျောင်းတက်နေရတဲ့ကျောင်းသူကျောင်းသားများအား မိုးရာသီမှာ ဆရာအငှားသင်ကြားပြီးတော့ တက္ကသိုလ်ဝင်တန်းစာမေးပွဲဖြေဆိုခွင့် တင်တဲ့အခါမှာ မူလနီးစပ်ရာ အ.ထ.ကများက အောင်ချက်ရာခိုင်နှုန်းထိမည်စိုးလို့ ဝင်ခွင့်အခက်အခဲဖြစ်နေခြင်းအား မည်သို့စီမံပေးနိုင်မည်နည်း။ အောင်ချက်ရာခိုင်နှုန်းတွက်ချက်ရာမှာ မူလကျောင်းရဲ့ ဖြေဆိုမှုအင်အား အပေါ်တွက်ချက်ခြင်းနှင့် အခြားကျောင်းများမှ ဖြေဆိုမှုအင်အားအပေါ် တွက်ချက်ခြင်းအား သီးခြား စီဖော်ပြတွက်ချက်မှုမျိုးစီမံဆောင်ရွက်ရန် အစီအစဉ်ရှိ/မရှိ။ အားလုံးကို လေးစားပါတယ်။</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>သီးခြားဖြေပေးပါ့မယ်။</speech>
</Q-A>
<Q-A>
<title>ကျုံပျော်မြို့နယ်၊ အ.မ.ကသဲဖြူကြီး၊ ရွာသာယာ၊ ကျွဲကျောင်းဂရက်၊ ကျားပစ်အိုင်နှင့် မူလွန်ထော်ဦး ကျောင်းတို့အတွက် ကျောင်းဆောင်အသစ်များ ဆောက်လုပ်ပေးရန် အစီအစဉ် ရှိ/မရှိနှင့်စပ်လျဉ်းသည့်မေးခွန်း</title>
<speech type="vicespeaker">ကျုံပျော်မဲဆန္ဒနယ်မှ ဒေါက်တာစိုးသူရ မေးမြန်းဖို့ဖြစ်ပါတယ်။</speech>
<speech><mp id="472">ဒေါက်တာစိုးသူရ(ကျုံပျော်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဒုတိယ ဥက္ကဋ္ဌကြီးခင်ဗျား။ ကျွန်တော်ကတော့ ဧရာဝတီတိုင်းဒေသကြီး၊ ကျုံပျော်မဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါက်တာစိုးသူရ ဖြစ်ပါတယ်။ ကျွန်တော်တို့ မြို့နယ်အတွင်းမှာ ခေတ်အဆက်ဆက်၌ ဒေသခံပြည်သူများမှ ဆောက်လုပ်ခဲ့ကြသော ကိုယ့်အားကိုယ်ကိုးကျောင်းများအား သစ်အမျိုးအစား မှန်ကန်မှုမရှိခြင်း၊ ခြစားခြင်းခံရခြင်း၊ ငလျင်ဒဏ်ခံရခြင်း၊ လေပြင်းဒဏ်ခံရခြင်းတို့ကြောင့် ယခု အချိန်မှာ အချိန်အခါမရွေး ပြိုကျပျက်စီးအန္တရာယ်ကျရောက်နိုင်သော အခြေအနေသို့ ကျရောက်နေ ကြပြီဖြစ်ပါတယ်။ ၎င်းကျောင်းများမှာ ၁၉၆၉ ခုနှစ်တွင် ဆောက်လုပ်ခဲ့သော အ.မ.က(သဲဖြူကြီး) ုတ်ညှပ်ဆောင်၊ ၁၉၈ရ ခုနှစ်တွင်ဆောက်လုပ်ခဲ့သော အ.မ.က(ရွာသာရွာ) အုတ်ညှပ်ဆောင်နှင့် ၁၉၉၄ ခုနှစ်တွင် ဆောက်လုပ်ခဲ့တဲ့ အ.မ.က(ကျွဲကျောင်းဂရက်)အုတ်ညှပ်ဆောင်တို့မှာ သစ်အမျိုး အစားမမှန်ကန်သည့်အပြင် ခြများစားနေခြင်းကြောင့်လည်းကောင်း၊ ၁၉၉၈ ခုနှစ်တွင် ဆောက်လုပ် ခဲ့သော အ.မ.က(ကျားပစ်အိုင်) RC ကျောင်းဆောင်၊ ၂၀၀၀ ပြည့်နှစ်တွင် ဆောက်လုပ်ခဲ့သော မူလွန် (ထော်ဦး) RC ကျောင်းဆောင်တို့မှာ ငလျင်ဒဏ်ခံရခြင်းနဲ့ လေပြင်းဒဏ်ခံရခြင်းတို့ကြောင့် အန္တရာယ် ကျရောက်သောအခြေအနေသို့ ကျရောက်နေကြပြီးဖြစ်ပါတယ်။ ဒေသခံပြည်သူများမှလည်း ၎င်းကျောင်းဆောင်များကို အသစ်ဆောက်လုပ်ပေးပါရန် တောင်းဆိုကြပါတယ်။ သို့အတွက်ကြောင့် ကျွန်တော်မေးမြန်းလိုသည့်မေးခွန်းမှာ အထက်ဖော်ပြပါကျောင်းများအား ကျောင်းဆောင်အသစ်များ ဆောက်လုပ်ပေးရန် အစီအစဉ်ရှိ/မရှိနှင့် အစီအစဉ်ရှိပါက မည်သည့်ခုနှစ်တွင် ဆောက်လုပ်ပေး မည်ကိုသိရှိလိုပါကြောင်း ဒုတိယဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်ခင်ဗျား။</speech>
<speech type="vicespeaker">သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားရပါသော ပြည်သူ့ လွှတ်တော် ဒုတိယဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး၊ ကျုံပျော်မဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါက်တာစိုးသူရရဲ့ မေးခွန်းနှင့်ပတ်သက်၍ ကျွန်တော်ကပဲ ရှင်းလင်းတင်ပြသွားမှာ ဖြစ်ပါတယ်။ ဒုတိယဥက္ကဋ္ဌကြီးနှင့် ကိုယ်စားလှယ်တော်ကြီးများခင်ဗျား။ ပညာရေးဝန်ကြီးဌာနအနေဖြင့် ကျောင်းဆောင်များအသစ်တည်ဆောက်ခြင်း၊ ပြုပြင်ထိန်းသိမ်းခြင်း၊ အပြီးသတ်ဆောက်လုပ်ခြင်း လုပ်ငန်းများနှင့်ပတ်သက်၍ ဘဏ္ဍာရေးစည်းမျဉ်းစည်းကမ်းများ၊ ကျောင်းဆောင်ဆောက်လုပ်ပြီးစီး သည့် သက်တမ်းကြာမြင့်မှု၊ အန္တရာယ်ရှိမှုအခြေအနေ၊ လုပ်ထုံးလုပ်နည်းများအရ မြို့နယ်ဦးစားပေး အစီအစဉ် ကျောင်းအလိုက်တန်းစီဇယားတွင် ထည့်သွင်းလျာထားခြင်းဖြင့်လည်းကောင်း ဆောင်ရွက် လျက်ရှိပါတယ်။ ဧရာဝတီတိုင်းဒေသကြီး၊ ကျုံပျော်မြို့နယ်တွင် အန္တရာယ်ရှိကျောင်း ၁၉ ကျောင်းအတွက် ၂၀၁၅-၂၀၁၆ ဘဏ္ဍာရေးနှစ် ငွေလုံးငွေရင်း ရန်ပုံငွေခေါင်းစဉ်အောက်မှ ငွေကျပ် ၅၄၀ သန်းကို ဘဏ္ဍာရေးစည်းမျဉ်းစည်းကမ်းများ၊ လုပ်ထုံးလုပ်နည်းများနှင့်အညီ မြို့နယ်ဦးစားပေးအစီအစဉ် ကျောင်းအလိုက်၊ တန်းစီးဇယားအလိုက် ခွဲဝေပေးပြီးဖြစ်ပါတယ်။ သို့ဖြစ်ပါ၍ ၂၀၁၅-၂၀၁၆ ဘဏ္ဍာရေးနှစ် ငွေလုံးငွေရင်းရန်ပုံငွေခေါင်စဉ်အောက်တွင် ပါရှိခြင်းမရှိသည့် စိစစ်သတ်မှတ်ပြီး အန္တရာယ်ရှိ ကျောင်းများ၊ ဥရုပ်မကောင်းသည့်ကျောင်းများနှင့် ထပ်မံတိုးလာသည့်ကျောင်းများအား ၂၀၁၆-၂၀၁ရ ဘဏ္ဍာရေးနှစ်မှစ၍ ဘဏ္ဍာရေးနှစ်အလိုက် ငွေလုံးငွေရင်း ရန်ပုံငွေခေါင်းစဉ်အောက်မှ မြို့နယ်ဦစား ပေးအစီအစဉ်ကျောင်းအလိုက် လျာထားဆောင်ရွက်သွားမည်ဖြစ်ပါတယ်။ ယခု ကိုယ်စားလှယ်ကြီး တင်ပြသော ကျုံပျော်မြို့နယ် ထော်ဦးအခြေခံမူလတန်းလွန်ကျောင်းနှင့် သဲဖြူကျောင်း၊ ရွာသာယာ၊ ကျွဲကျောင်းဂရက်၊ ကျားပစ်အိုင်အခြေခံပညာမူလတန်းကျောင်းများတွင် ကျောင်းဆောင်သစ်ဆောက် လုပ်ပေးရန် အစီအစဉ်မရှိသေးပါကြောင်း ရှင်းလင်းဖြေကြားအပ်ပါတယ်။</speech>
</Q-A>
<Q-A>
<title>အုတ်တွင်းမြို့နယ်၊ အခြေခံပညာအထက်တန်းကျောင်းတွင် ကျောင်းဆောင်သစ်တစ်ဆောင် ဆောက်လုပ် ပေးရန် အစီအစဉ် ရှိ/မရှိနှင့်စပ်လျဉ်းသည့်မေးခွန်း</title>
<speech type="vicespeaker">အုတ်တွင်းမဲဆန္ဒနယ်မှ ဦးညီညီမြင့် မေးမြန်းဖို့ဖြစ်ပါတယ်။</speech>
<speech><mp id="269">ဦးညီညီမြင့်(အုတ်တွင်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌ ကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော့်အနေနဲ့ ပညာရေးဝန်ကြီးဌာနနဲ့ပတ်သက်ပြီး မေးမြန်းသွားမှာဖြစ်ပါတယ်။ ပဲခူးတိုင်းဒေသကြီး၊ အုတ်တွင်းမြို့နယ်အခြေခံပညာအထက်တန်းကျောင်း မှာ စုစုပေါင်းကျောင်းသားကျောင်းသူ ၂၄၁၉ ဦး ပညာသင်ကြားလျက်ရှိပြီးတော့ ကျောင်းဆောင် အနေဖြင့် ရှစ်ဆောင်ရှိပါတယ်။ အလယ်တန်းကျောင်းမှာဆိုလို့ရှိရင် စုစုပေါင်းကျောင်းသား ၁၃၈၉ ဦး သင်ကြားလျက်ရှိပြီး စာသင်ခန်းဖြင့် ၁၈ ခန်းသာရှိပါတယ်။ အထက်ပါ ကျောင်းဟာဆိုလို့ရှိရင် မြို့ပေါ် ရပ်ကွက် ခြောက်ရပ်ကွက်နဲ့ ကျေးရွာပေါင်း ၁၃ရွာမှ ပြည်သူလူထုတွေ၊ ကျောင်းသားကျောင်းသူတွေ မှီခိုနေတဲ့ကျောင်းဖြစ်ပါတယ်။ ဒါကြောင့် တိုးပွားလာတဲ့ လူဦးရေနှင့်အညီ ကျောင်းသားများ၊ စာသင်ခန်းအတွင်း ကြပ်ညှပ်ပြီးတော့ ပညာသင်ကြားနေရတဲ့အတွက် ပြည်သူ့လွှတ်တော် ဒုတိယ ဥက္ကဋ္ဌကြီးမှတစ်ဆင့် အောက်ပါမေးခွန်းကို မေးမြန်းသွားမှာဖြစ်ပါတယ်။ ပဲခူးတိုင်းဒေသကြီး၊ အုတ်တွင်းမြို့နယ် အခြေခံပညာအထက်တန်းကျောင်းတွင်ကျောင်းဆောင်သစ်တစ်ဆောင်ဆောက်လုပ် ပေးရန်အစီအစဉ်ရှိပါသလား။ အစီအစဉ်ရှိပါက မည်သည့်အချိန်တွင် ဆောက်လုပ်ပေးမည်နည်း။ အစီအစဉ်မရှိပါက မည်သည့်အတွက်နည်း။ အားလုံးကို ကျေးဇူးတင်ပါတယ်။</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားရပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ပဲခူးတိုင်းဒေသကြီး၊ အုတ်တွင်းမဲဆန္ဒနယ် မှပြည်သူ့လွှတ်တော်ကိုယ်စားလှယ် ဦးညီညီမြင့်ရဲ့ မေးခွန်းနှင့်ပတ်သက်ပြီး ကျွန်တော်မှပဲ ရှင်းလင်း တင်ပြသွားမှာ ဖြစ်ပါတယ်။ ဒုတိယဥက္ကဋ္ဌကြီးနှင့် ကိုယ်စားလှယ်တော်ကြီးများခင်ဗျား။ ပညာရေး ဝန်ကြီးဌာနအနေဖြင့် ကျောင်းဆောင်များအသစ်တည်ဆောက်ခြင်း၊ ပြုပြင်ထိန်းသိမ်းခြင်း၊ အပြီးသတ် ဆောက်လုပ်ခြင်းများနှင့် ပတ်သက်၍ ဘဏ္ဍာရေးစည်းမျဉ်းစည်းကမ်းများနှင့်အညီ ဆောင်ရွက်လျက် ရှိပါတယ်။ ပဲခူးတိုင်းဒေသကြီး၊ အုတ်တွင်းမြို့နယ်တွင် အန္တရာယ်ရှိကျောင်း ခုနစ်ကျောင်း၊ မြို့နယ်မှ တင်ပြသောကျောင်း၊ လွှတ်တော်ကိုယ်စားလှယ်များမှ တင်ပြခဲ့သောကျောင်း၊ ဌာနဆိုင်ရာကွင်းဆင်း စစ်ဆေးချက်အရ ကျောင်းဆောင်သစ်ဆောက်လုပ်ရန် လိုအပ်သည့်ကျောင်းနှစ်ကျောင်း၊ မူကြို ကျောင်းဆောင်တစ်ဆောင် စုစုပေါင်းအခြေခံပညာကျောင်း ၁၀ ကျောင်းအတွက် ၂၀၁၅-၂၀၁၆ ဘဏ္ဍာရေးနှစ် ငွေလုံးငွေရင်းရန်ပုံငွေခေါင်းစဉ်အောက်မှ ငွေကျပ် ၃၁၃.၂၀ သန်းကို ဘဏ္ဍာရေး စည်းမျဉ်းစည်းကမ်းများ၊ လုပ်ထုံးလုပ်နည်းများနှင့်အညီ မြို့နယ်ဦးစားပေးအစီအစဉ် ကျောင်းအလိုက် တန်းစီဇယားအရ ခွဲဝေပေးပြီးဖြစ်ပါတယ်။ သို့ဖြစ်ပါ၍ ၂၀၁၅-၂၀၁၆ ဘဏ္ဍာရေးနှစ်၊ ငွေလုံးငွေရင်း ရန်ပုံငွေခေါင်းစဉ်အောက်တွင် ပါရှိခြင်းမရှိသည့် စိစစ်သတ်မှတ်ပြီး အန္တရာယ်ရှိကျောင်းများ၊ ဥပဓိရုပ်မကောင်းသည့်ကျောင်းများနှင့် ထပ်မံတိုးလာမည့်ကျောင်းများအား ၂၀၁၆-၂၀၁ရ ဘဏ္ဍာရေးနှစ်မှစ၍ မြို့နယ်ဦးစားပေးအစီအစဉ် ကျောင်းအလိုက် လျာထားဆောင်ရွက်သွားမည် ဖြစ်ပါတယ်။ ယခုကိုယ်စားလှယ်တင်ပြသော အုတ်တွင်းမြို့နယ် အခြေခံပညာအထက်တန်းကျောင်းတွင် ကျောင်းဆောင်သစ်တစ်ဆောင် ဆောက် လုပ်ပေးရန် လောလောဆယ် အစီအစဉ်မရှိသေးပါကြောင်း ရှင်းလင်းတင်ပြအပ်ပါတယ်။</speech>
</Q-A>
</section>
<section value="Bill">
<bill>
<title>အမျိုးသားလွှတ်တော်က ပြင်ဆင်ချက်ဖြင့်ပြန်လည်ပေးပို့သော မြန်မာဗုဒ္ဓဘာသာဝင်မိန်းမများ အထူးထိမ်းမြားခြင်းဆိုင်ရာဥပဒေကြမ်းကိုလက်ခံရရှိကြောင်းနှင့် ပြင်ဆင်ချက်အဆိုတင်သွင်း လိုသည့် လွှတ်တော်ကိုယ်စားလှယ်များအမည်စာရင်းတင်သွင်းနိုင်ကြောင်း လွှတ်တော်သို့ အသိပေးတင်ပြခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်းခြင်းအစီအစဉ်ပြီးပါပြီ။ အစီအစဉ် ၆ ကို ဆက်လက်ဆောင်ရွက်မှာ ဖြစ်ပါတယ်။ လွှတ်တော်ကိုယ်စားလှယ် များခင်ဗျား။ ပြည်သူ့လွှတ်တော်မှ စတင်ဆွေးနွေး၍ ပြင်ဆင်ချက်ဖြင့် အတည်ပြုခဲ့ပြီး အမျိုးသား လွှတ်တော်သို့ပေးပို့ထားသော မြန်မာဗုဒ္ဓဘာသာဝင်မိန်းမများ အထူးထိမ်းမြားခြင်းဆိုင်ရာ ဥပဒေကြမ်း ကို ၂၇-၅-၂၀၁၅ ရက်နေ့မှာ အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြင်ဆင်ချက်မိတ္တူများကိုလည်း ကိုယ်စားလှယ်များထံ ဖြန့်ဝေပြီးဖြစ်ပါတယ်။ ယင်းဥပဒေနှင့်စပ်လျဉ်း ပြီး အမျိုးသားလွှတ်တော်ရဲ့ ပြင်ဆင်ချက်အပေါ် ဆွေနွေးရန်အဆိုတင်သွင်းလိုသူများအနေနဲ့ ပြင်ဆင် လိုတဲ့ဥပဒေကြမ်းရဲ့ အပိုဒ်၊ အပိုဒ်ခွဲ အကြောင်းအရာတို့ကို တိတိကျကျဖော်ပြ၍ ၄-၆-၂၀၁၅ ရက် ကြာသပတေးနေ့ နောက်ဆုံးထား၍ အမည်စာရင်းပေးပို့ရန်ဖြစ်ကြောင်း အသိပေးကြေညာအပ်ပါ တယ်။</speech>
</bill>
</section>
</discussion>
<postface>
<title>ပြည်သူ့လွှတ်တော် ဒုတိယဥက္ကဋ္ဌက ပထမအကြိမ် ပြည်သူ့လွှတ်တော် (၁၂)ကြိမ်မြောက် ပုံမှန်အစည်းအဝေး (၅၆)ရက်မြောက်နေ့ ရပ်နားကြောင်းနှင့် အစည်းအဝေး (၅၇)ရက်မြောက်နေ့ ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့ လွှတ်တော် (၁၂) ကြိမ်မြောက်ပုံမှန်အစည်းအဝေး (၅၆)ရက်မြောက်နေ့ ရပ်နားပါမယ်။ ပထမအကြိမ် ပြည်သူ့ လွှတ်တော် (၁၂) ကြိမ်မြောက်ပုံမှန်အစည်းအဝေး (၅၇)ရက်မြောက်နေ့ကို မနက်ဖြန် ၂၀၁၅ ခုနှစ်၊ ဇွန်လ ၃ ရက် (ဗုဒ္ဓဟူးနေ့)နံနက် ၁၀းဝဝ နာရီအချိန်မှ ဆက်လက်ကျင်းပမှာဖြစ်ကြောင်းနှင့် ယနေ့ အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)။</speech>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ပြန်လည်ထွက်ခွာပါပြီခင်ဗျား။။</speech>
<speech type="mc">အားလုံး ထွက်ခွာနိုင်ပါပြီခင်ဗျား။။</speech>
<p>ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၆)ရက်မြောက်နေ့ ကို ၁၀၄၀ နာရီအချိန်တွင် ရပ်နားပါသည်။</p>
</postface>
</transcript>
</doc>
