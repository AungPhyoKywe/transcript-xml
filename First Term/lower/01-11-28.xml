<doc>
<docinfo>
<docno>01-11-28.xml</docno>
<pdf>01-11-28.pdf</pdf>
<term value="01">ပထမအကြိမ်</term>
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၁)ကြိမ်မြောက်ပုံမှန်အစည်းအဝေး (၂၈)ရက်မြောက်နေ့မှတ်တမ်း</title>
<date>၁၃၇၆ ခုနှစ်၊ တန်ဆောင်မုန်းလပြည့်ကျော် ၅ ရက် (၂၀၁၄ ခုနှစ်၊ နိုဝင်ဘာလ ၁၁ ရက်) (အင်္ဂါနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် (၁၁)ကြိမ်မြောက်ပုံမှန်အစည်းအဝေး (၂၈)ရက်မြောက်နေ့ကို နံနက် ၁၀းဝဝ နာရီအချိန်၌ စတင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ သူရ ဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တ ွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၁) ကြိမ်မြောက်ပုံမှန်အစည်းအဝေး (၂၈)ရက်မြောက်နေ့အစီအစဉ် စတင်ပါ တော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် ပြည်သူ့လွှတ်တော် (၁၁)ကြိမ်မြောက်ပုံမှန်အစည်းအဝေး (၂၈)ရက်မြောက်နေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့ လွှတ်တော်ကိုယ်စားလှယ် ၄၂၀ ဦးရှိတဲ့အနက် ၃၄ရ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၈၂.၆၂ ရာခိုင်နှုန်းရှိတဲ့အတွက် အစည်းအဝေး အထမြောက် ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစည်းအဝေးကို ကြို တင်ဖြန့်ဝေထားတဲ့ အစီအစဉ်များအတိုင်း ဆက်လက် ဆောင်ရွက်သွားပါမယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်</speech>
<speech><mp id="333">ဦးမြင့်စိုး(အဖွဲ့ဝင်၊ လွှတ်တော်အခွင့်အရေးကော်မတီ)</mp>ရိုသေလေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ ယနေ့ ၁၁-၁၁-၂၀၁၄ (အင်္ဂါနေ့) ပထမအကြိမ် ပြည်သူ့လွှတ်တော် (၁၁)ကြိမ်မြောက် ပုံမှန်အစည်းအဝေးရဲ့ (၂၈)ရက်မြောက်နေ့တွင် ခွင့်ပန်ကြားသူများ၏ကိုယ်စား ပြည်သူ့လွှတ်တော် လွှတ်တော်အခွင့်အရေးကော်မတီဝင် ကျွန်တော် ဦးမြင့်စိုးအား ခွင့်ပန်ကြားခွင့်ပြု ပါရန် ရိုသေလေးစားစွာ တင်ပြအပ်ပါတယ်ခင်ဗျား။ ယနေ့ခွင့်ပန်ကြားသူ ၁၅ ဦး၊ ယခင်ခွင့်ပန်ကြားသူ ၅၈ ဦး စုစုပေါင်း ၇၃ ဦးရှိပါတယ်ခင်ဗျား။ ယနေ့ခွင့်ပန်ကြားသူ ၁၅ ဦးမှာ (၁) လဟယ်မဲဆန္ဒနယ်မှ ဦးဆာမူ ခွင့် ၁ ရက်၊ (၂) ဆောမဲဆန္ဒနယ်မှ ဦးဌေးမောင် ခွင့် ၁ ရက်၊ (၃) ချမ်းမြသာစည်မဲဆန္ဒနယ်မှ ဦးတင်မောင် ခွင့် ၃ ရက်၊ (၄) ချမ်းအေးသာစံမဲဆန္ဒနယ်မှ ဒေါက်တာကျော်မြင့် ခွင့် ၁ ရက်၊ (၅) တပ်မတော်သားကိုယ်စားလှယ် ဗိုလ်မှူးစိန်ထွန်း ခွင့် ၁ ရက်၊ (၆) ဗန်းမောက်မဲဆန္ဒနယ်မှ ဦးကျော်သန်း ခွင့် ၁ ရက်၊ (၇) သန်လျင်မဲဆန္ဒနယ်မှ ဦးလွင်ဦး ခွင့် ၁ ရက်၊ (၈) ထန်တလန်မဲဆန္ဒနယ်မှ ဒေါ်ဇာတလဲမ်း ခွင့် ၁ ရက်၊ (၉) ဒဂုံမြို့သစ်(မြောက်ပိုင်း)မဲဆန္ဒနယ်မှ ဒေါ်တင်နွယ်ဦး ခွင့် ၁ ရက်၊ (၁၀) ကလေးဝမဲဆန္ဒနယ်မှ ဦးစိုးသိမ်း ခွင့် ၁ ရက်၊ (၁၁) စစ်တွေမဲဆန္ဒနယ်မှ ဦးမောင်ညို ခွင့် ၁ ရက်၊ (၁၂) ရသေ့တောင်မဲဆန္ဒနယ်မှ ဒေါ်ခင်စောဝေ ခွင့် ၁ ရက်၊ (၁၃) ကျေးသီးမဲဆန္ဒနယ်မှ ဦးစိုင်းအွမ်ဆိုင်မိုင်း ခွင့် ၁ ရက်၊ (၁၄) ကွန်ဟိန်းမဲဆန္ဒနယ်မှ ဒေါ်နန်းဝါနု ခွင့် ၁ ရက်နှင့် (၁၅) မိုင်းပန်မဲဆန္ဒနယ်မှ ဦးထွန်းမြင့်ဦး ခွင့် ၁ ရက်တို့ဖြစ်ပါတယ်ခင်ဗျား။ ခွင့်ပြုပေးပါရန် ရိုသေလေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကိုမှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၄၂၀ ဦး၊ ယခင်က ခွင့်ပန်ကြား၍ ခွင့်ပြု ထားသူ ၅၈ ဦး၊ ယနေ့ ခွင့်ပြု ထားသူ ၁၅ ဦးဖြစ်၍ လွှတ်တော်က ခွင့်ပြု ထားသူစုစုပေါင်း ၇၃ ဦးဖြစ်ပါတယ်။ ခွင့်မဲ့ပျက်ကွက် သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို လွှတ်တော် ရဲ့အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ မေးခွန်းများ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>တရုတ်-မြန်မာနယ်စပ်၊ တိန်ရန်တု ကူးတို့ဆိပ်နေရာတွင် စစ်ဆေးရေးစခန်းဖွင့်လှစ်ရန်နှင့် သံလွင်မြစ်ကူး တံတားတည်ဆောက်ရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဦးစွာ လောက်ကိုင်မဲဆန္ဒနယ်မှ ဦးကျော်နီနိုင် မေးမြန်းဖို့ ဖြစ်ပါတယ်</speech>
<speech><mp id="456">ဦးကျော်နီနိုင်(လောက်ကိုင်မဲဆန္ဒနယ်)</mp>မင်္ဂလာပါခင်ဗျား။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော်ကတော့ ရှမ်းပြည်နယ်၊ ကိုးကန့်ကိုယ်ပိုင်အုပ်ချုပ်ခွင့်ရဒေသ၊ လောက်ကိုင်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးကျော်နီနိုင် ဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ တရုတ်ပြည်သူ့သမ္မတနိုင်ငံ၊ ယူနန်ပြည်နယ်၊ လုံလင်ခရိုင်နှင့် ပြည်ထောင်စုသမ္မတမြန်မာနိုင်ငံတော် ရှမ်းပြည်နယ်၊ ကိုးကန့်ကိုယ်ပိုင်အုပ်ချုပ်ခွင့်ရဒေသတို့အကြား ချစ်ကြည်ရင်းနှီးမှု ပိုမိုတိုးတက်ရေး၊ လယ်ယာစိုက်ပျိုးရေး၊ ပညာရေးနှင့် ရိုးရာယဉ်ကျေးမှုဖွံ့ဖြိုးတိုးတက်ရေး၊ တိန်ရန်တု ကူးတို့ဆိပ်၊ သံလွင်မြစ်ကျော် နယ်စပ်တံတားတည်ဆောက်ရေးတို့အတွက် နှစ်ဦးနှစ်ဖက်မှ ကိုယ်စားလှယ်များ သည် ၁၀-၈-၂၀၁၃ ရက်နေ့တွင် တွေ့ဆုံညှိနှိုင်းသဘောတူညီမှုရယူကြပြီး ရှမ်းပြည်နယ်အစိုးရအဖွဲ့သို့ ဆက်လက်တင်ပြထားကြောင်း သိရှိရပါတယ်။ နှစ်နိုင်ငံနှင့် ကိုယ်စားလှယ်များ၏ သဘောတူညီချက် အရ တရုတ်ပြည်သူ့သမ္မတနိုင်ငံ လုံလင်ခရိုင် ပြည်သူ့အစိုးရ၏ လုံလင်ခရိုင် မုံချင်ကျေးရွာအုပ်စု တိန်ရန်တု ကူးတို့ဆိပ်မှ မြန်မာနိုင်ငံ ကိုးကန့်ကိုယ်ပိုင်အုပ်ချုပ်ခွင့်ရဒေသ မော်ထိုက်မြို့နယ်ခွဲသို့ ဆက်စပ်သည့် သံလွင်မြစ်ကျော် နယ်စပ်တံတားတည်ဆောက်ရန်နှင့် အဆိုပါနေရာအား တရားဝင် ဝင်/ထွက်သွားလာနိုင်သော နယ်စပ်စစ်ဆေးရေးစခန်းအဖြစ်ဖွင့်လှစ်ရန် တင်ပြထားခြင်းဖြစ်ပြီး ၎င်းသဘောတူညီချက်များ အကောင်အထည်ဖော်ဆောင်ရွက်နိုင်မည်ဆိုပါက နှစ်နိုင်ငံဆက်သွယ်သွား လာရေး ပိုမိုမြန်ဆန်စေပြီး ကုန်စည်စစ်ဆေးရေးနှင့် ကိုးကန့်ဒေသဖွံ့ဖြိုးတိုးတက်ရေးတို့ကို များစွာ အထောက်အကူပြုနိုင်မည် ဖြစ်ပါတယ်။ သို့ဖြစ်ပါ၍ နိုင်ငံတော်အစိုးရမှ တိန်ရန်တု ကူးတို့ဆိပ် သံလွင် မြစ်ကျော် နယ်စပ်တံတားတည်ဆောက်ခြင်းနှင့် တရားဝင် နယ်စပ်စစ်ဆေးရေးစခန်း ဖွင့်လှစ်ခြင်းကို ဆက်လက်အကောင်အထည်ဖော်ဆောင်ရွက်သွားရန်အစီအစဉ်ရှိ/မရှိ မည်သည့်အဆင့်အထိ စီစဉ်ဆောင်ရွက်ထားရှိပါကြောင်းနှင့် မရှိပါက အဘယ်ကြောင့် မဆောင်ရွက်ပေးနိုင်ကြောင်းတို့ကို သိလိုပါ တယ်ခင်ဗျား။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="92">ဦးတင်ဦး(ဒုတိယဝန်ကြီး၊ နိုင်ငံခြားရေးဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ မင်္ဂလာအပေါင်းနှင့် ပြည့်စုံပါ စေကြောင်း ပထမဦးစွာ နှုတ်ခွန်းဆက်သအပ်ပါတယ်ခင်ဗျား။ ရှမ်းပြည်နယ်၊ ကိုးကန့်ကိုယ်ပိုင် အုပ်ချုပ်ခွင့်ရဒေသ၊ လောက်ကိုင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကျော်နီနိုင်၏ ကြယ်ပွင့်ပြမေးခွန်းနှင့်ပတ်သက်၍ မြန်မာ-တရုတ် နယ်နိမိတ်မှတ်တိုင်အမှတ်(၁၂၅) အနီး ရန်လုံကျိုင်း တွင် နယ်စပ် ဝင်/ထွက်ဂိတ်ခွဲတစ်ခုဖွင့်လှစ်ရန်နှင့် မော်လိုက်မြို့နယ်ခွဲ တိန်ရန်တုတွင် နှစ်နိုင်ငံ သံလွင် မြစ်ကူးတံတားဆောက်လုပ်ရန်နှင့် စစ်ဆေးရေးဂိတ်ဖွင့်လှစ်ရန်ကိစ္စများမှာ ဒေသဖွံ့ဖြိုးရေးနှင့် လမ်းပန်းဆက်သွယ်ရေး ချောမောစေရေးတို့အတွက် အထောက်အကူပြု သည့်လုပ်ငန်းများဖြစ်ပါတယ်။ ယင်းကိစ္စများဟာ သက်ဆိုင်ရာဒေသ၏ စီးပွားရေးဖွံ့ဖြိုးတိုးတက်မှုအပြင် နယ်စပ်ဒေသ လုံခြုံ ရေး ကိစ္စရပ်များပါ ပါဝင်နေပါသောကြောင့် ၂၀၁၄ ခုနှစ်၊ သြဂုတ်လ ၂ရ ရက်နေ့တွင် ပြုလုပ်သည့် တိုင်းရင်းသားရေးရာနှင့် ပြည်သူ့ရေးရာကော်မတီ အစည်းအဝေးအမှတ်စဉ်(၁၄/၂၀၁၄) ၌ ယင်းကိစ္စရပ်များကို ရှမ်းပြည်နယ်အစိုးရအပါအဝင် သက်ဆိုင်ရာပြည်ထောင်စုအဆင့် ဝန်ကြီးဌာန များဖြစ်သည့် ကာကွယ်ရေးဝန်ကြီးဌာန၊ ပြည်ထဲရေးဝန်ကြီးဌာန၊ နယ်စပ်ရေးရာဝန်ကြီးဌာန၊ သမ္မတရုံး ဝန်ကြီးဌာန(၆)၊ နိုင်ငံခြားရေးဝန်ကြီးဌာန၊ သာသနာရေးဝန်ကြီးဌာန၊ ယဉ်ကျေးမှုဝန်ကြီးဌာန၊ လူမှုဝန်ထမ်းကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ ပြန်ကြားရေးဝန်ကြီးဌာန၊ ပို့ဆောင်ရေးဝန်ကြီးဌာန၊ ပညာရေးဝန်ကြီးဌာန၊ ဆောက်လုပ်ရေးဝန်ကြီးဌာန၊ ရထားပို့ဆောင်ရေး ဝန်ကြီးဌာန၊ ပတ်ဝန်းကျင်ထိန်းသိမ်းရေးနှင့် သစ်တောရေးရာဝန်ကြီးဌာန၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနနှင့် ပြည်ထောင်စု စာရင်းစစ်ချုပ်ရုံးတို့မှပါဝင်ပြီး ဆွေးနွေးခဲ့ကြပါတယ်။ အဲ့ဒီလို ဆွေးနွေးတဲ့အခါမှာ သက်ဆိုင်ရာ နယ်မြေအတွင်း ရန်လုံကျိုင်းဒေသတွင် နယ်စပ်ဝင်/ထွက်ဂိတ်ရှိနေပြီး လက်ရှိနယ်မြေလုံခြုံရေးနှင့် တရားဥပဒေစိုးမိုးမှုအခြေအနေများကြောင့် ကုန်းကြမ်းမြို့နယ်၊ မော်လိုက်မြို့နယ်ခွဲရှိ တိန်ရန်တုတွင် သံလွင်မြစ်ကျော် တံတားတစ်စင်းတည်ဆောက်ပေးရန်နှင့် နှစ်ဖက်စစ်ဆေးရေးဂိတ်များ ဆောင်ရွက်ပေးရန်ကိစ္စအား နိုင်ငံတော်၏ ရေရှည်အမျိုးသားအကျိုးစီးပွားအတွက် လက်ရှိအခြေအနေတွင် ဆိုင်းငံ့ထားရန် ဆုံးဖြတ်ခဲ့ကြပါတယ်။ကိုးကန့်ကိုယ်ပိုင်အုပ်ချုပ်ခွင့်ရဒေသ၊ လောက်ကိုင်မြို့နယ်ခွဲနှင့် တရုတ်နိုင်ငံ၊ လုံလင်ခရိုင် အကြား သံလွင်မြစ်ကူးတံတားဆောက်လုပ်ရန် တရုတ်ဘက်မှ တံတားအရှည် ၁၅၅ မီတာ၊ ယာဉ်သွား လမ်း ခုနစ်မီတာ၊ လူသွားလမ်း တစ်ဖက်လျှင် ၁၀ မီတာအကျယ်နှင့် သံမဏိသံပေါင်အမျိုးအစား တံတားဆောက်လုပ်ရန် တရုတ်ဘက်မှ အဆိုပြုထားပြီး တံတားတည်ဆောက်ပြီးစီးပါက နှစ်ဖက် ဝင်/ထွက်နိုင်ရန် စစ်ဆေးရေးဂိတ်တစ်ခု ဖွင့်လှစ်ရန်ရှိသည်ကို သိရှိရပါတယ်။ မြန်မာနှင့် တရုတ် နှစ်နိုင်ငံအကြားတွင် နယ်စပ်ဝင်/ထွက်ဂိတ် စုစုပေါင်း ရှစ်ခုရှိပြီး အိမ်နီးချင်းနိုင်ငံ ငါးနိုင်ငံအနက် အများဆုံးဖြစ်ပါတယ်။ နယ်စပ်ဝင်/ထွက်ဂိတ်များ အသစ်ဖွင့်လှစ်ရာမှာ လုံခြုံ ရေး၊ ကုန်သွယ်မှုအလား အလာနှင့် ဒေသဖွံ့ဖြိုးရေး စတဲ့အချက်အလက်များကို ခြုံငုံသုံးသပ်ပြီးမှ ဆောင်ရွက်ရတာ ဖြစ်ပါတယ်။ လက်ရှိအခြေအနေမှာ ယင်းဒေသ၌ ချင်းရွှေဟော်နှင့် ရန်လုံကျိုင်းဂိတ်နှစ်ခုရှိနေပြီး ကိုးကန့်ကိုယ်ပိုင် အုပ်ချုပ်ခွင့်ရဒေသတွင် ၂၀၀၉ ခုနှစ်အတွင်း ပေါ်ပေါက်ခဲ့သည့် အရေးအခင်းပြီးနောက်ပိုင်းလောင်းကစားမှုနှင့် တရားဝင်မဟုတ်သည့် စီးပွားရေးလုပ်ငန်းနှိမ်နင်းရေးအပါအဝင် ယင်းဒေသ အတွင်း တရားဥပဒေစိုးမိုးရေးအတွက် နိုင်ငံတော်အစိုးရမှ ဆက်လက်၍ ကြိုးပမ်းဆောင်ရွက်လျက် ရှိရာ အဆိုပါဒေသရှိ လက်ရှိ ရှိပြီးနယ်စပ်ဂိတ်များတွင် လုံခြုံရေးနှင့် တရားဥပဒေစိုးမိုးမှုများကို ဦးစွာပထမနိုင်နင်းစွာဆောက်ရွက်ပြီးမှသာ နှစ်နိုင်ငံအကြား နယ်စပ်ဝင်/ထွက်ဂိတ်များ တိုးချဲ့ဖွင့်လှစ် သွားရန်နှင့် တံတားတည်ဆောက်ရန် လိုအပ်မည်ဖြစ်ပါကြောင်းနှင့် နယ်စပ်ဂိတ်များ၊ တံတားများ ဖွင့်လှစ်တည်ဆောက်ရာတွင် ဒေသခံပြည်သူများ၏ အကျိုးစီးပွားကို အလေးပေးထည့်သွင်းစဉ်းစားဆောင်ရွက်သွားရန်ရှိပါကြောင်း ရှင်းလင်းတင်ပြအပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။</speech>
</Q-A>
<Q-A>
<title>လွှတ်တော်ကိုယ်စားလှယ်များအပါအဝင် အစိုးရဌာနဆိုင်ရာတို့၏ အမှန်တကယ် သုံးစွဲကုန်ကျမှုမှာ ချထားပေးသည့် ခေါင်းစဉ်များဖြင့် လွဲချော်နေသဖြင့် လိမ်လည်၍ စာရင်းတင်ပြနေခြင်းကို ရှောင်ရှားရန် အတွက် ဒေသဆိုင်ရာအလိုက် အောက်ခြေနှင့်တိုင်ပင်ပြီး စည်းကမ်းသတ်မှတ်ချက်များကို ပြန်လည်ရေး ဆွဲပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဦးရဲထွန်း၊ သီပေါမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="448">ဦးရဲထွန်း(သီပေါမဲဆန္ဒနယ်)</mp>အားလုံးမင်္ဂလာပါခင်ဗျား။ ကျွန်တော်အခုမေးမယ့် မေးခွန်းကတော့ ကျွန်တော်တို့ သမ္မတကြီးရဲ့ သန့်ရှင်းသောအစိုးရဖြစ်ရေးအတွက် အထောက်အကူပြု စေဖို့အတွက် ဒီဘဏ္ဍာရေးစာရင်းစစ်တဲ့ ကိစ္စနဲ့ပတ်သက်တဲ့ မေးခွန်းပဲဖြစ်ပါတယ်။ ရပ်ကွက်နဲ့ ကျေးရွာအုပ်စုများကို နိုင်ငံတော်မှ အသုံးစရိတ် ကျပ် ငါးသောင်း ချထားပေးရာမှာ သတ်မှတ်ထား တဲ့ခေါင်းစဉ်များအတိုင်း သတ်မှတ်ထားတဲ့ ငွေပမာဏကိုသာ သုံးစွဲခဲ့ကြရပါတယ်။ ရပ်ကွက်/ကျေးရွာ အုပ်ချုပ်ရေးမှူးများက တကယ်တမ်းသုံးစွဲတဲ့အခါမှာ ထိုသို့သတ်မှတ်ထားတဲ့အတိုင်း ဖြစ်မလာဘဲ ပိုနေသည့်ခေါင်းစဉ်အောက်မှ ခွင့်ပြု ငွေကို လိုနေတဲ့ခေါင်းစဉ်အောက်သို့ ဖြည့်စွက်ပြောင်းလဲ သုံးစွဲ ခွင့်မပြုပါ။ ထို့အပြင် တကယ်တမ်းသုံးစွဲကြရတဲ့ ကိစ္စများဖြစ်ကြတဲ့ တယ်လီဖုန်းကြေးများ၊ မိခင်နှင့် ကလေး၊ အမျိုးသမီးရေးရာ စသည်တို့မှထုတ်ဝေသည့် စာစောင်ဖိုးများ၊ ရုံးလုပ်ငန်းသုံး မိတ္တူ ကူးခများ၊ ဧည့်ခံစရိတ်များ စသည်တို့ကို စာရင်းတင်ခွင့်မပြုပါခင်ဗျား။ ဒီလိုတကယ်တမ်း သုံးစွဲရန်လိုအပ်တဲ့ ခေါင်းစဉ်နဲ့ ချထားခွင့်ပြုထားပေးတဲ့ခေါင်းစဉ်တို့ မကိုက်ညီဘဲဖြစ်လာတဲ့အခါမှာ စာရင်းစစ်ဌာနက လက်ခံလာအောင် မိမိတို့တင်ပြတဲ့စာရင်းများကို လိမ်လည်ပြီးတော့ တင်ပြကြရပါတယ်။ ဒီကိစ္စဟာ ရပ်ကွက်အုပ်ချုပ်ရေး/ရပ်ကွက်ကျေးရွာအုပ်စု အုပ်ချုပ်ရေးမှူးများသာမက အစိုးရရုံးတိုင်း၊ ဌာနတိုင်း လိုလိုမှာ ဖြစ်နေတဲ့ပြဿနာလို့ သိရှိရပါတယ်။ အခုအခါမှာတော့ အဲ့ဒီပြဿနာဟာ ကျွန်တော်တို့ ပြည်သူ့လွှတ်တော်ကိုယ်စားလှယ်များကို လွှတ်တော်ရပ်နားချိန် လွှတ်တော်လုပ်ငန်းများလုပ်ကိုင်ရန် ထုတ်ပေးတဲ့ ကြိုတင်ငွေ ၄ သိန်းမှာပဲ ဒီပြဿနာကို ထပ်တွေ့လာရပါတယ်။ လွှတ်တော်ကိုယ်စားလှယ် များ မိမိမဲဆန္ဒနယ်ကို ကိုယ်ပိုင်ကားဖြင့်သွားပြီးတော့ ဒီလွှတ်တော်ရဲ့ လုပ်ငန်းတွေ လုပ်တဲ့ကိစ္စကို ကျွန်တော်တို့တက္ကစီကားခ ၅၀၀၀ ကိုသာ ဒီတင်ခွင့်ပြုပြီးတော့ ဓာတ်ဆီ၊ ဒီဇယ်ဆီစတဲ့ ဘောင်ချာ များကို လက်မခံပါဘူး။ အမှန်တကယ်အားဖြင့် ကျွန်တော်တို့ သီပေါမှာဆိုလို့ရှိရင် အသွားအပြန် တက္ကစီငှားလို့ရှိရင် ကျပ် ၅၀၀၀ ဆိုတာဟာ မြို့ထဲပဲရောက်ပါတယ်။ မြို့ပြင်ကို မရောက်ပါဘူး။ ဒီ ၅၀၀၀ ဆိုတာကတော့ ရန်ကုန်မှာဆိုတာကတော့ ဒီအဝေးဆုံးသွားတဲ့နေရာ ဖြစ်ကောင်းဖြစ်နိုင်ပါ တယ်။ ဒါ့အပြင် တကယ်တမ်းကုန်ကျတဲ့ ဧည့်ခံစရိတ်၊ ဟောပြောပွဲလှည့်လည်ကြော်ငြာခ၊ လက်ကမ်း စာစောင်ဖိုး ရိုက်နှိပ်ကုန်ကျစရိတ် စတာတွေအတွက်လည်း ခွင့်ပြုငွေမပါပါဘူး။ ဒါကြောင့်မို့လို့ ကျွန်တော်မေးမြန်းလိုတဲ့ ကြယ်ပွင့်ပြမေးခွန်းကတော့ လွှတ်တော်ကိုယ်စားလှယ်များအပါအဝင် အစိုးရ ဌာနဆိုင်ရာတို့ရဲ့ အမှန်တကယ်သုံးစွဲကုန်ကျမှုမှာ ချထားပေးတဲ့ခေါင်းစဉ်များနဲ့ လွဲချော်နေသဖြင့် လိမ်လည်၍ စာရင်းတင်ပြခိုင်းသလိုဖြစ်နေတာကို သက်ဆိုင်ရာက သိရှိပါသလား။ ဒီလိုဖြစ်နေခြင်းကို ရှောင်ရှားဖို့အတွက် တကယ်သုံးစွဲငွေစာရင်းအမှန်နဲ့ ခွင့်ပြုငွေကိုက်ညီစေရန် တချို့သော မမျှော်လင့် တဲ့ကိစ္စများအတွက် ဖြေလျှော့သုံးစွဲခွင့်ရရှိရန် ဒေသဆိုင်ရာအလိုက် အောက်ခြေနဲ့တိုင်ပင်ပြီးတော့၊ ဆွေးနွေးပြီးတော့ စည်းကမ်းသတ်မှတ်ချက်များကို ပြန်လည်ရေးဆွဲပေးရန် အစီအစဉ်ရှိ/မရှိ သိလိုပါ ကြောင်း မေးမြန်းအပ်ပါတယ်ခင်ဗျား။</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနက ပြန်လည်ဖြေကြားဖို့ ဖြစ်ပါတယ်။</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး မင်္ဂလာအပေါင်းနှင့် ပြည့်စုံပါ စေကြောင်း ဆုမွန်ကောင်းတောင်းအပ်ပါတယ်။ ကျွန်တော်ကတော့ ဘဏ္ဍာရေးဝန်ကြီးဌာန၊ ဒုတိယ ဝန်ကြီး ဒေါက်တာလင်းအောင် ဖြစ်ပါတယ်။ ကျွန်တော့်အနေနဲ့ ရှမ်းပြည်နယ်၊ သီပေါမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးရဲထွန်းရဲ့ မေးခွန်းနဲ့ပတ်သက်ပြီးတော့ ဘဏ္ဍာရေးဝန်ကြီးဌာန ကိုယ်စား ရှင်းလင်းဖြေကြားသွားမှာ ဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး ခင်ဗျား။ အစိုးရဌာနဆိုင်ရာတို့ရဲ့ အမှန်တကယ် သုံးစွဲကုန်ကျမှုများအတွက် ငွေစာရင်းခေါင်းစဉ်တွေ ကို ယခင်စီမံကိန်းနှင့် ဘဏ္ဍာရေးဝန်ကြီးဌာန၊ ရသုံးမှန်းခြေငွေစာရင်းဦးစီးဌာနအနေနဲ့ ၁၀-၄-၁၉၇၂ ရက်စွဲဖြင့် ပြည်ထောင်စုမြန်မာနိုင်ငံအစိုးရနဲ့ ဝန်ကြီးဌာန၊ ဦးစီးဌာန၊ ဒေသန္တရ အဖွဲ့အစည်းများနှင့် ပြည်နယ်ဦးစီးအဖွဲ့များအတွက် သာမန်အသုံးစရိတ်စာရင်းတွင် အသုံးပြုမည့် ဘတ်ဂျက်ခေါင်းစဉ် အမှတ်အသားများ စာအုပ်ဖြင့်လည်းကောင်း၊ ရသုံးမှန်းခြေငွေစာရင်းဦးစီးဌာန၏ ၄-၅-၁၉၇၆ ရက်စွဲပါ စာအမှတ်၊ ဘ-၆ (၁-၁၀)/၈၈၈(၇၆)ဖြင့် ကော်ပိုရေးရှင်း၊ ကောင်စီ၊ ကော်မတီနှင့် ဘဏ်များအတွက် အသုံးစရိတ်ငွေစာရင်းခေါင်းစဉ်များကိုလည်းကောင်း အသေးစိတ်ဖော်ပြလျက် ထုတ်ပြန်ထားပါတယ်။ အဆိုပါစာအုပ်တို့မှာ ငွေစာရင်းခေါင်းစဉ်များနှင့် ကျခံရမည့် အသုံးစရိတ် အမျိုးအစားများကို ယှဉ်တွဲ ဖော်ပြထားပါတယ်။ ၁၉၇၂ နှင့် ၁၉၉၄ ခုနှစ်တို့မှာ ဘဏ္ဍာရေးနှင့် အခွန်ဝန်ကြီးဌာန၊ ရသုံးမှန်းခြေငွေစာရင်းဦးစီး ဌာနက ထုတ်ပြန်ခဲ့တဲ့ ဦးစီးဌာနများ၏ အခြေခံစာရင်းပြုဌာနများအတွက် ငွေစာရင်းထိန်းသိမ်းရေး နည်းလမ်းညွှန်ကြားချက် စာအုပ်မှာ အစိုးရဌာနများရဲ့ အခြေခံစာရင်းပြုဌာနတိုင်းရဲ့ ငွေထုတ်သူအရာ ရှိတိုင်းဟာ ၎င်းတို့ရုံးမှာ စာရင်းထိန်းသိမ်းထားရှိရေးနှင့် ဦးစီးဌာနသို့ စာရင်းပေးပို့ရေးအတွက် လိုက်နာကျင့်သုံးရမည့် စာရင်းပြုနည်း ညွှန်ကြားချက်ကို ထုတ်ပြန်ထားပါတယ်။ စီမံကိန်းနှင့်ဘဏ္ဍာ ရေးဝန်ကြီးဌာနက ၁၅-၅-၁၉၈၆ ရက်စွဲပါ အမိန့်ကြော်ငြာစာအမှတ် (၄၂/၈၆)ဖြင့် ထုတ်ပြန်ခဲ့တဲ့ ဝန်ကြီးဌာနများနှင့်ဦးစီးဌာနများ၊ နိုင်ငံတော်၏ စီးပွားရေးအဖွဲ့အစည်းများ၊ စည်ပင်သာယာရေး ကော်မတီနှင့်အဖွဲ့များက လုပ်ငန်းဆောင်ရွက်ရာမှာ လိုက်နာကျင့်သုံးရမည့် ဘဏ္ဍာရေးလုပ်ထုံးလုပ်နည်းဆိုင်ရာ အမိန့်ကြော်ငြာစာနှင့် ၂၀၁၄ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေတို့အရ ဝန်ကြီးဌာနများနှင့် ဦးစီးဌာနများဟာ ပိုလျှံငွေရှိတဲ့ ငွေစာရင်းခေါင်းစဉ်ကနေပြီးတော့ လိုငွေဖြစ်ပေါ်တဲ့ ငွေစာရင်းခေါင်းစဉ်ကို လွှဲပြောင်းသုံးစွဲနိုင်ပါတယ်။ ဦးစီးဌာနတစ်ခုရဲ့ ညွှန်ကြား ရေးမှူးချုပ်ကသာ သာမန်အသုံးစရိတ် ငွေစာရင်းခေါင်းစဉ် ၀၁။ လစာစရိတ် ချီးမြှင့်ငွေ၊ ၀၂။ ခရီး သွားလာစရိတ်၊ ၀၃။ ပစ္စည်းများလုပ်အားနှင့် ဆောင်ရွက်ပေးမှုအတွက် ကုန်ကျစရိတ်၊ ၀၄။ ပြင်ဆင် ထိန်းသိမ်းစရိတ်၊ ၀၅။ လွှဲပြောင်းသုံးစွဲငွေတို့တွင် ပိုလျှံသောငွေကို လိုငွေပေါ်ပေါက်တဲ့ ငွေစာရင်း ခေါင်းစဉ်တစ်ခုသို့ လွှဲပြောင်းသုံးစွဲခွင့်ပြုနိုင်ပါတယ်။ သို့သော် ငွေစာရင်းခေါင်းစဉ် ၀၆။ ဧည့်ခံ ကျွေးမွေးစရိတ် ၁ရ နှင့် သီးသန့်စရိတ်များမှာ ထူးခြားသော သာမန်အသုံးစရိတ်များဖြစ်တဲ့အတွက် ဘဏ္ဍာရေးဝန်ကြီးဌာနမှထုတ်ပြန်တဲ့ ညွှန်ကြားချက်များပါ စည်းကမ်းများနှင့်အညီ ဆောင်ရွက်ရပါ တယ်။ ငွေစာရင်းခေါင်းစဉ် လွှဲပြောင်းသုံးစွဲတဲ့ အသုံးစရိတ်များနှင့်စပ်လျဉ်းပြီးတော့ ပြည်ထောင်စု လွှတ်တော်သို့ တင်ပြသည့် ပြုပြင်ပြီးခန့်မှန်းခြေငွေစာရင်းများမှာလည်းကောင်း၊ ပြုပြင်ပြီးခန့်မှန်းခြေ ငွေစာရင်းတင်ပြချိန်နောက်ပိုင်းမှ ဖြစ်ပေါ်တဲ့ပြောင်းလဲခြင်းတွေကို အမှန်စာရင်းများမှာလည်းကောင်း ထည့်သွင်းဖော်ပြရမှာ ဖြစ်ပါတယ်။ ခရီးသွားစရိတ်နှင့်ပတ်သက်ပြီးတော့လည်း ငွေပမာဏဖြင့် ကန့်သတ်ထားမှုမရှိပါကြောင်းနှင့် ၁၉၆၀ ခုနှစ် မြန်မာနိုင်ငံခရီးစရိတ်လက်စွဲပါ ပြဋ္ဌာန်းချက်များအတိုင်း အမှန်ကုန်ကျစရိတ်ကို ခံစားခွင့် ရှိပါတယ်။ ဘဏ္ဍာရေးဝန်ကြီးဌာနအနေနဲ့ ငွေစာရင်းခေါင်းစဉ်အလိုက် ကျခံရမည့် အသုံးစရိတ်နှင့် အမျိုးအစားတွေကို ခေတ်ကာလနှင့်လျော်ညီမှုရှိစေရေးအတွက် ထပ်မံဖြည့်စွက်ရန်လိုအပ်တဲ့အတွက် စိစစ်သုံးသပ်မှုများပြုလုပ်ဖို့ ဘဏ္ဍာရေးဝန်ကြီးဌာနရဲ့ ၁၅-၈-၂၀၁၄ ရက်စွဲပါ စာအမှတ်၊ ဘခ-၃/၂၀ (၄၁၇၈/၂၀၁၄)နဲ့လည်းကောင်း ဌာန၊ အဖွဲ့အစည်းအသီးသီးမှာ ဝန်ထမ်းများ တာဝန်ဖြင့် ခရီးသွား ရာမှာ ခွင့်ပြု သည့်ခရီးစရိတ်၊ ခရီးသွားနေ့တွက်စရိတ်နှင့် အချိန်ပိုဆောင်ရွက်မှုများအတွက် ကျွေးမွေး စရိတ် စတဲ့အသုံးစရိတ်များကို စိစစ်သုံးသပ်ရန်အတွက် ဘဏ္ဍာရေးဝန်ကြီးဌာနရဲ့ ၁-၁၀-၂၀၁၄ ရက်စွဲ ပါစာအမှတ်၊ ဘခ-၃/၂၀(၅၁၀၅/၂၀၁၄)ဖြင့်လည်းကောင်း ဗဟိုအဖွဲ့အစည်းများ၊ ပြည်ထောင်စု ဝန်ကြီးဌာနများသို့ တောင်းခံခဲ့ပြီး စိစစ်ဆောင်ရွက်လျက်ရှိပါတယ်။ ပြည်ထောင်စုစာရင်းစစ်ချုပ်ရုံး အနေနဲ့လည်း ပြည်ထောင်စုစာရင်းစစ်ချုပ်ရုံးဥပဒေပါ ပြဋ္ဌာန်းချက်များနှင့်အညီ ပြည်သူ့ဘဏ္ဍာငွေ များကို သုံးစွဲနေတဲ့ အစိုးရအဖွဲ့ အစည်းများ၊ ဌာနများရဲ့ ဘဏ္ဍာရေးစာရင်းများကို စစ်ဆေးခြင်း (Financial Audit) gucsops: obowpop: en space odcao:28: (Compliance Audit)i ုပ်ငန်းဆောင်ရွက်မှုကို စစ်ဆေးခြင်း (Performance Audit) စသည်တို့ အား ခြောက်လတစ်ကြိမ် စစ်ဆေးပြီး အစီရင်ခံစာ တင်ပြလျက်ရှိပါတယ်။ ဒါ့အပြင် သတ်မှတ်ပြဋ္ဌာန်းထားတဲ့ ငွေစာရင်း ခေါင်းစဉ်အလိုက် ခွင့်ပြု သုံးစွဲငွေတွေကို ဘဏ္ဍာရေးစည်းမျဉ်းနှင့်အညီ ထိထိရောက်ရောက် အလေ အလွင့်မရှိ သုံးစွဲခြင်းရှိ/မရှိနှင့် ခွင့်ပြု သုံးစွဲငွေများနှင့် အကောင်အထည်ဖော်ဆောင်ရွက်တဲ့ လုပ်ငန်း စီမံကိန်းများဟာလည်း ရည်မှန်းချက်အတိုင်း အောင်မြင်ပြီးမြောက်ခြင်းရှိ/မရှိ စာရင်းစစ်များက စစ်ဆေးကြရပါတယ်။ ဒီလိုစစ်ဆေးတဲ့အခါ အသုံးစရိတ်များကို မှန်ကန်တဲ့ ငွေစာရင်းခေါင်းစဉ်များမှာ မှန်ကန်စွာ ဖော်ပြထားမှုမရှိခြင်းများ၊ သတ်မှတ်ပြဋ္ဌာန်းထားတဲ့ ငွေစာရင်းခေါင်းစဉ်အလိုက် ကျခံရမည့် အသုံးစရိတ်အမျိုးအစားများမှာလည်း ခေတ်ကာလနှင့် လျော်ညီမှုမရှိတော့သဖြင့် ခေတ်ကာလနှင့် လျော်ညီမှုရှိစေရေးအတွက် ထပ်မံဖြည့်စွက်ရန် လိုအပ်နေခြင်းများကို စစ်ဆေးဖော်ထုတ်ပြီးတော့ ပြည်ထောင်စုစာရင်းစစ်ချုပ်ရုံးက အစီရင်ခံစာ တင်ပြခဲ့ပါတယ်။ သို့ပါ၍ ငွေစာရင်းခေါင်းစဉ်အလိုက် ကျခံရမည့် အသုံးစရိတ်များနှင့် ဝန်ထမ်းများတာဝန်နဲ့ ခရီးသွားရာမှာ ခွင့်ပြုတဲ့ ခရီးစရိတ်၊ ခရီးသွား နေ့တွက်စရိတ်နှင့် အချိန်ပိုဆောင်ရွက်မှုများအတွက် ကျွေးမွေးစရိတ် စတဲ့အသုံးစရိတ်များကို ခေတ် ကာလနှင့်လျော်ညီမှုရှိစေရေးအတွက် စိစစ်သုံးသပ်၍ ဆောင်ရွက်သွားမည်ဖြစ်ပါကြောင်း ရှင်းလင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများ မေးမြန်းခြင်း၊ ဖြေကြားခြင်း အစီအစဉ်ပြီးဆုံးပါပြီ။</speech>
</Q-A>
</section>
<section value="Bill">
<bill>
<title>အမျိုးသားလွှတ်တော်က ပြင်ဆင်ချက်မရှိ အတည်ပြု၍ပေးပို့သော ၁၉၄ရ ခုနှစ်၊ အမိန့်ထုတ်ဆင့်တောင်းဆိုခြင်း(အရေးပေါ်ပြဋ္ဌာန်းချက်များ)အက်ဥပဒေကို ရုပ်သိမ်းသည့်ဥပဒေကြမ်းကို အတည်ပြုရန် လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်မှာ စတင်တင်သွင်းပြီး ပြင်ဆင်ချက်မ���ှိ အတည်ပြု၍ပေးပို့လာသော ၁၉၄ရ ခုနှစ်၊ အမိန့်ထုတ်ဆင့်တောင်းဆိုခြင်း (အရေးပေါ်ပြဋ္ဌာန်းချက်များ)အက်ဥပဒေကို ရုပ်သိမ်းသည့် ဥပဒေကြမ်းကို ပထမအကြိမ် ပြည်သူ့လွှတ်တော် (၁၁)ကြိမ်မြောက်ပုံမှန်အစည်းအဝေး (၂၃)ရက် မြောက်နေ့ဖြစ်သော ၂၇-၁၀-၂၀၁၄ ရက်နေ့တွင် လက်ခံရရှိကြောင်း အသိပေးခြင်းနှင့် ဥပဒေကြမ်းကော်မတီ၏အစီရင်ခံစာ ဖတ်ကြားရှင်းလင်းခြင်းများ ပြုလုပ်ခဲ့ပြီးဖြစ်ပါတယ်။ ဒီဥပဒေကြမ်းနှင့် စပ်လျဉ်းပြီး ပြင်ဆင်ချက်အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်များအနေဖြင့် မိမိ ပြင်ဆင်လိုသည့် အပိုဒ်၊ အပိုဒ်ခွဲ၊ အကြောင်းအရာ၊ အချက်အလက်များကို တိကျစွာရေးသားဖော်ပြ၍၃၀-၁၀-၂၀၁၄ ရက်နေ့ နောက်ဆုံးထားပြီး အမည်စာရင်းပေးပို့ကြရန် တောင်းခံခဲ့ပြီးလည်းဖြစ်ပါတယ်။ ယနေ့အထိ ပြင်ဆင်ချက်အဆို တင်သွင်းဆွေးနွေးတဲ့ ကိုယ်စားလှယ်တစ်ဦးမျှမရှိပါ။ ဒါ့ကြောင့် ၁၉၄ရ ခုနှစ်၊ အမိန့်ထုတ်ဆင့်တောင်းဆိုခြင်း (အရေးပေါ်ပြဋ္ဌာန်းချက်များ)အက်ဥပဒေကို ရုပ်သိမ်း သည့်ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီရဲ့ အစီရင်ခံစာတင်ပြချက်အတိုင်း ပြင်ဆင်ချက် မရှိ အတည်ပြုရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ၁၉၄ရ ခုနှစ်၊ အမိန့်ထုတ်ဆင့်တောင်းဆိုခြင်း(အရေးပေါ်ပြဋ္ဌာန်းချက်များ)အက်ဥပဒေကို ရုပ်သိမ်းသည့်ဥပဒေ ကြမ်းကို ပြင်ဆင်ချက်မရှိအတည်ပြုကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၉ အရ ဆက်လက်ဆောင်ရွက်သွားမည်ဖြစ်ကြောင်း ကြေညာပါတယ်။ (ဩဘာသံများ)</speech>
</bill>
<bill>
<title>ပြည်သူ့ငွေစာရင်းပူးပေါင်းကော်မတီက တင်သွင်းသည့် ပြည်ထောင်စု၏ ဘဏ္ဍာငွေအရအသုံး ရေးဆွဲတင်ပြခြင်းဆိုင်ရာ ဥပဒေကြမ်းနှင့်စပ်လျဉ်း၍ တင်သွင်းထားသည့် ပြင်ဆင်ချက်အဆိုအား တစ်ပိုဒ်ချင်းစီအလိုက် ဆွေးနွေး၍ အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ ငွေစာရင်းပူးပေါင်းကော်မတီက တင်သွင်းသော ပြည်ထောင်စု၏ ဘဏ္ဍာငွေအရအသုံးရေးဆွဲတင်ပြ ခြင်းဆိုင်ရာဥပဒေကြမ်းကို ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၃၇)ရက် မြောက်နေ့ဖြစ်သော ၂၉-၇-၂၀၁၄ ရက်နေ့တွင် ဥပဒေကြမ်းကော်မတီက အစီရင်ခံစာ ဖတ်ကြား ရှင်းလင်းခြင်းများ ပြုလုပ်ခဲ့ပြီးဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး ဆွေးနွေးအတည်ပြုခြင်း များဆောင်ရွက်ပါမယ်။ ဒီလိုဆွေးနွေးရာမှာ ဥပဒေကြမ်း၏ခေါင်းစဉ်၊ နိဒါန်းမှအစ အပိုဒ်၊ အပိုဒ်ခွဲများ နှင့် ဥပဒေကြမ်းတစ်ခုလုံး ပါဝင်မှာဖြစ်ပါတယ်။ အပိုဒ်၊ အပိုဒ်ခွဲအစဉ်လိုက် အတည်ပြု နိုင်ရေးဆောင်ရွက်ရာမှာ ပြင်ဆင်ချက်မရှိပါက မူလအဆိုပြု ပြဋ္ဌာန်းချက်အတိုင်း အတည်ပြုပြဋ္ဌာန်းနိုင်ရေး တင်ပြဆောင်ရွက်သွားမှာဖြစ်ပါတယ်။ ပြင်ဆင်ချက်ရှိသော အပိုဒ်၊ အပိုဒ်ခွဲများအတွက် ပြင်ဆင်ချက် အဆိုတင်သွင်းထားတဲ့ ဥပဒေကြမ်းကော်မတီနှင့် လွှတ်တော်ကိုယ်စားလှယ်များက သက်ဆိုင်ရာအပိုဒ်၊ အပိုဒ်ခွဲအလိုက် ဆွေးနွေးခြင်း၊ ပြည်ထောင်စုအဆင့်အဖွဲ့အစည်းဝင်က ရှင်းလင်းဆွေးနွေးခြင်းများ ပြုလုပ်ပြီး လွှတ်တော်ရဲ့ ဆန္ဒသဘောထားရယူ၍ ဆုံးဖြတ်အတည်ပြု သွားမှာဖြစ်ပါတယ်</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၉၀၊ နည်းဥပဒေခွဲ(ဃ)အရ ပြည်ထောင်စု၏ဘဏ္ဍာငွေအရအသုံးရေးဆွဲတင်ပြခြင်း ဆိုင်ရာဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီ၏ ပြင်ဆင်ချက် ၄၂ ချက်ကို ဥပဒေ ကြမ်းကော်မတီက တင်သွင်းဖို့ ဖြစ်ပါတယ်</speech>
<speech><mp id="239">ဦးခင်မောင်ရွှေ အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော်ကတော့ တမူးမဲဆန္ဒနယ်မှ ပြည်သူ့လွှတ်တော် ဥပဒေကြမ်းကော်မတီဝင် ဦးခင်မောင်ရွှေဖြစ်ပါတယ်။ ကျွန်တော့်အနေဖြင့် ပြည်ထောင်စု၏ ဘဏ္ဍာငွေအရအသုံး ရေးဆွဲတင်ပြခြင်းဆိုင်ရာဥပဒေကြမ်းနှင့်စပ်လျဉ်းပြီး ပြည်သူ့ လွှတ်တော်ဥပဒေကြမ်းကော်မတီရဲ့ တင်ပြချက်ကို ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၉၀ အရ လွှတ်တော်က အတည်ပြု နိုင်ရေး အဆိုတင်သွင်းသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဒီဥပဒေကြမ်းနှင့်စပ်လျဉ်းပြီး ပြည်သူ့လွှတ်တော် ဥပဒေကြမ်းကော်မတီရဲ့ လေ့လာတွေ့ရှိချက်အစီရင်ခံစာကို ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး (၃၇)ရက်မြောက်နေ့ဖြစ်တဲ့ ၂၉-၇-၂၀၁၄ ရက်နေ့မှာ လွှတ်တော်မှာ ဖတ်ကြားရှင်းလင်းခဲ့ပါတယ်။ ပြင်ဆင်ချက်အဆို တင်သွင်းလိုတဲ့ လွှတ်တော် ကိုယ်စားလှယ်များရဲ့ အမည်စာရင်းကို ၂၈-၈-၂၀၁၄ ရက်နေ့ နောက်ဆုံးထားပြီး တင်သွင်းနိုင်ကြောင်း အသိပေးခဲ့ရာ ယင်းမာပင်မဲဆန္ဒနယ်မှ ဦးသောင်းဟန်၊ မလှိုင်မဲဆန္ဒနယ်မှ ဦးအေးမောက်နှင့် ပုလဲ မဲဆန္ဒနယ်မှ ဒေါ်ခင်စန်းလှိုင်တို့က ပြင်ဆင်ချက်အဆိုများ တင်သွင်းခဲ့ပါတယ်။ ပြည်သူ့လွှတ်တော် ဥပဒေကြမ်းကော်မတီဟာ ၁၆-၉-၂၀၁၄ ရက်နေ့နဲ့ ၁၈-၉-၂၀၁၄ ရက်နေ့များမှာ ပြင်ဆင်ချက်အဆို တင်သွင်းထားတဲ့ လွှတ်တော်ကိုယ်စားလှယ်များနှင့်အတူ ဥပဒေရေးရာနှင့်အထူးကိစ္စရပ်များ လေ့လာ ဆန်းစစ်သုံးသပ်ရေးကော်မရှင် အဖွဲ့ဝင်များ၊ ပြည်သူ့ငွေစာရင်း ပူးပေါင်းကော်မတီအဖွဲ့ဝင်များနှင့် ဘဏ္ဍာရေးဝန်ကြီးဌာနမှ တာဝန်ရှိပုဂ္ဂိုလ်များနှင့်အတူ ညှိနှိုင်းအစည်းအဝေးကျင်းပခဲ့ကြပါတယ်။ ယင်း ညှိနှိုင်းအစည်းအဝေးရဲ့ သဘောတူညီချက်အရ ပြည်သူ့လွှတ်တော် ဥပဒေကြမ်းကော်မတီရဲ့ ပြင်ဆင် ချက် ၄၂ ချက်မှာ အောက်ပါအတိုင်းဖြစ်ပါတယ်။ ကန့်လန့်ဖြတ်ဇယားများကို လွှတ်တော်ကိုယ်စားလှယ် များထံ ဖြန့်ဝေထားပြီးဖြစ်ပါတယ်။ ကန့်လန့်ဖြတ်ဇယား စာမျက်နှာ ၁ အမှတ်စဉ် ၁ စာချီးကို ပယ်ဖျက်ခြင်း၊ စာမျက်နှာ ၁ အမှတ်စဉ် ၂ နိဒါန်း၊ စာမျက်နှာ ၁ အမှတ်စဉ် ၅ အခန်း(၂) ခေါင်းစဉ်၊ စာမျက်နှာ ၂ အမှတ်စဉ် ၆ အပိုဒ် ၃၊ စာမျက်နှာ ၂ နှင့် ၃ မှာပါရှိတဲ့ အမှတ်စဉ်(၈) အပိုဒ် ၄၊ စာမျက်နှာ ၄ အမှတ်စဉ် ၉ အပိုဒ် ၅၊ စာမျက်နှာ ၄ အမှတ်စဉ် ၁၀ အခန်း(၃) ခေါင်းစဉ်၊ စာမျက်နှာ ၄ အမှတ်စဉ် ၁၁ အပိုဒ် ၆၊ စာမျက်နှာ ၅ အမှတ်စဉ် ၁၃ အပိုဒ် ၈ အပိုဒ်ခွဲ(က)နှင့်(ခ)၊ စာမျက်နှာ ၆ အမှတ်စဉ် ၁၆ အခန်း(၄) ခေါင်းစဉ်၊ စာမျက်နှာ ၆ အမှတ်စဉ် ၁၈ အပိုဒ် ၉ အပိုဒ်ခွဲ(င)၊ စာမျက်နှာ ၆ အမှတ်စဉ် ၂၀ အပိုဒ် ၉ အပိုဒ်ခွဲ(ဇ)၊ စာမျက်နှာ ၆ အမှတ်စဉ် ၂၂ အပိုဒ် ၁၀၊ စာမျက်နှာ ရ အမှတ်စဉ် ၂၃ အပိုဒ် ၁၁၊ စာမျက်နှာ ရ အမှတ်စဉ် ၂၄ အပိုဒ် ၁၂၊ အမှတ်စဉ် ၂၅ အပိုဒ် ၁၃၊ အမှတ်စဉ် ၂၆ အခန်း(၅) ခေါင်းစဉ်၊ စာမျက်နှာ ၈ အမှတ်စဉ် ၂ရ မူလအပိုဒ် ၁၁ ကိုပယ်ဖျက်ခြင်း၊ အမှတ်စဉ် ၂၈ အပိုဒ် ၁၄၊ အမှတ်စဉ် ၂၉ အပိုဒ် ၁၄ အပိုဒ်ခွဲ(က)၊ အမှတ်စဉ် ၃၀ အပိုဒ် ၁၄ အပိုဒ်ခွဲ(ခ)၊ အမှတ်စဉ် ၃၃ အပိုဒ် ၁၄ အပိုဒ်ခွဲ(စ)၊ စာမျက်နှာ ၉ အမှတ်စဉ် ၃၄ အပိုဒ် ၁၄ အပိုဒ်ခွဲ(ဆ)၊ အမှတ်စဉ် ၃ရ အပိုဒ် ၁၅၊ အမှတ်စဉ် ၃၈ မူလအပိုဒ် ၂၀ ကို ပယ်ဖျက်ခြင်း၊ စာမျက်နှာ ၉ အမှတ်စဉ် ၃၉ အပိုဒ် ၁၆၊ အမှတ်စဉ် ၄၀ အပိုဒ် ၁၄ အပိုဒ်ခွဲ(ည)၊ အမှတ်စဉ် ၄၂ မူလအပိုဒ် ၂၄ ကိုပယ်ဖျက်ခြင်း၊ စာမျက်နှာ ၁၀ အမှတ်စဉ် ၄၃ အပိုဒ် ၁၈၊ အမှတ်စဉ် ၄၄ အပိုဒ် ၉ အပိုဒ်ခွဲ(ဋ)၊ အမှတ်စဉ် ၄၅ အပိုဒ် ၁၉၊ အမှတ်စဉ် ၄၆ အပိုဒ် ၂၀၊ အမှတ်စဉ် ၄ရ အပိုဒ် ၂၁၊ အမှတ်စဉ် ၄၈ အပိုဒ် ၁၄ အပိုဒ်ခွဲ(ဋ)၊ အမှတ်စဉ် ၄၉ အပိုဒ် ၂၂၊ စာမျက်နှာ ၁၁ အမှတ်စဉ် ၅၀ အပိုဒ် ၂၃၊ အမှတ်စဉ် ၅၁ အပိုဒ် ၁၄ အပိုဒ်ခွဲ(ဌ)၊ အမှတ်စဉ် ၅၂ အပိုဒ် ၂၄၊ အမှတ်စဉ် ၅၃ အခန်း(၆) ခေါင်းစဉ်၊ အမှတ်စဉ် ၅၄ အပိုဒ် ၂၅၊ အမှတ်စဉ် ၅၆ မူလအပိုဒ် ၃ရ ကိုပယ်ဖျက်ခြင်း၊ အမှတ်စဉ် ၅ရ မူလအပိုဒ် ၃၈ ကို ပယ်ဖျက်ခြင်းဖြစ်ပါတယ်။ သို့ဖြစ်ပါ၍ ဤဥပဒေကြမ်းနှင့်စပ်လျဉ်းပြီး ပြည်သူ့ လွှတ်တော်ဥပဒေကြမ်းကော်မတီ၏ ပြင်ဆင်ချက် ၄၂ ချက်အား လွှတ်တော်မှ အတည်ပြုပေးနိုင်ပါရန် အဆိုတင်သွင်းအပ်ပါတယ်ခင်ဗျား။</speech>
<speech type="speaker">ဥပဒေကြမ်းကော်မတီရဲ့ ပြင်ဆင်အဆိုပြုချက်အား ဘဏ္ဍာရေးဝန်ကြီးဌာနက သဘောတူပါသလား</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ကျွန်တော်တို့အနေနဲ့ တင်ပြဖို့အချက်ကလေးတွေရှိပါတယ်။ အဓိက ဘဏ္ဍာရေးဝန်ကြီးဌာနအနေနဲ့လည်း ငွေစာရင်း ပူးပေါင်းကော်မတီနဲ့ အစည်းအဝေးထိုင်တဲ့အခါမှာလည်း တချို့အချက်တွေတင်ပြထားပြီးဖြစ်ပါတယ်။ အဓိကကတော့ ကျွန်တော်တို့ ပြည်ထောင်စုရဲ့ ဘဏ္ဍာငွေအရအသုံးရေးဆွဲတင်ပြခြင်းဆိုင်ရာ ကိစ္စရပ် များကို ဥပဒေအဖြစ် ပြဌာန်းဆောင်ရွက်တာက ကောင်းမွန်တဲ့ကိစ္စရပ်တစ်ရပ် ဖြစ်ပါတယ်။ သို့သော် လည်းပဲ အဲ့ဒီမှာ ကျွန်တော်တို့ လက်တွေ့အကောင်အထည်ဖော်တဲ့အပိုင်းမှာပေါ့လေ။ ဖြစ်ပေါ်လာနိုင်တဲ့အခက်အခဲတစ်ခုရှိပါတယ်။ ဒါကြောင့်မို့လို့ တချို့ကို အဲ့ဒီအစည်းအဝေးမှာလည်း ဆွေးနွေးခဲ့တာ ရှိ ပါတယ်။ ထည့်သွင်းသင့်တာတွေကို ထည့်သွင်းပြီးတော့ မထည့်သွင်းသင့်တဲ့ကိစ္စရပ်လေးတွေကို ဖြုတ် ပေးဖို့ တင်ပြတာရှိပါတယ်။ ဥပမာအားဖြင့် သာမန်ငွေလုံးရာခိုင်နှုန်းသတ်မှတ်တဲ့ဟာတော့ အခု ကျွန်တော်လေ့လာတဲ့အခါကျတော့ ဒါကတော့ ဖြုတ်လိုက်တာရှိပါတယ်။ နောက် deficit to GDP ကို 5 percent သတ်မှတ်တဲ့ကိစ္စမျိုးလေးတွေပေါ့။ ဒါတွေက ကျွန်တော်တို့ လက်ရှိအခြေအနေလေးတစ်ခု ကို မကြည့်ဘဲနဲ့ ရေရှည်ပေါ့လေ။ ရေရှည်ဆိုတာ နိုင်ငံတော်ရဲ့ ဖွံ့ဖြိုးမှုအတွက်မှာ ကျွန်တော်တို့က တကယ်အမြန်လည်း ဖွံ့ဖြိုးဖို့လိုလာပြီ။ နိုင်ငံတော်ရဲ့ ရငွေအရင်းအမြစ်တွေကလည်း တိုးပွားလာတဲ့ အချိန်မှာ ကျွန်တော်တို့က ဒီ 5 percent ထက်ကျော်လွန်ပြီးတော့မှ သုံးစွဲခြင်းအားဖြင့် နိုင်ငံတော်ဟာ လျင်လျင်မြန်မြန်ဖွံ့ဖြိုးလာမယ်ဆိုလို့ရှိရင် ဒါကို ကျွန်တော်တို့က 5 percent လို့သတ်မှတ်ထားတဲ့ ဥပဒေနဲ့သတ်မှတ်လိုက်တဲ့အခါကျတော့ ဥပဒေပြင်ဖို့ဆိုတာ အချိန်ယူရပါတယ်ခင်ဗျ။ ဒါမျိုးတွေ ရှိလာ တဲ့အခါကျတော့ နည်းနည်းလေးအခက်အခဲဖြစ်နိုင်တဲ့အတွက် ဒါမျိုးတွေကိုတော့ မထည့်သွင်းသင့်ဘူး လို့ ကျွန်တော်တို့အနေနဲ့ တင်ပြခဲ့တာလည်းရှိပါတယ်။ အခုလည်း ဒီလိုမျိုး ရာခိုင်နှုန်းလေးတွေနဲ့ သတ်မှတ်တဲ့ကိစ္စမျိုးလေးတွေကိုတော့ ဖြုတ်သင့်ပါတယ်။ တချို့ အချက်အလက်တွေကိုတော့ ဥပဒေမှာ Generd အနေနဲ့ ထည့်သွင်းပြီးတော့မှ နောက်ထွက်မယ့် လုပ်ထုံးလုပ်နည်း၊ ညွှန်ကြားချက်ပေါ့။ အဲ့ဒီညွှန်ကြားချက်တွေနဲ့ ထပ်ပြီးတော့ ထည့်မယ်ဆိုလို့ရှိရင်တော့ ပိုပြီးတော့ သင့်တော်မယ့်အကြောင်း ကျွန်တော့်အနေနဲ့ တင်ပြလိုပါတယ်။</speech>
<speech type="speaker">ဒါကြောင့်မို့လို့ ဒုတိယဝန်ကြီး တင်ပြတာနဲ့ပတ်သက်ပြီးတော့ နောက်ဆက်တွဲ ဇယား ဘယ်အပိုဒ်၊ ဘယ်အပိုဒ် အပိုဒ်လိုက် အဲ့ဒီလိုရှင်းလင်းတင်ပြတာ ပိုပြီးတော့ ကောင်းပါမယ်။ ဒါကြောင့်မို့လို့ နောက်ဆက်တွဲဇယားပေးထားပါတယ်။ ဘယ်အပိုဒ်က ဘယ်ကိစ္စကိုတော့ ဘယ်လိုဖြစ် သင့်တယ်ဆိုတာ ဒုတိယဝန်ကြီးဘက်က ရှင်းလင်းတင်ပြပါ။ ဒီအပေါ်မူတည်ပြီးတော့ ဥပဒေကြမ်းကော်မတီနှင့်သက်ဆိုင်ရာ ဒီဥပဒေကိုအဆိုတင်သွင်းပြီးတော့ သက်ဆိုင်ရာကော်မတီကလည်း ဒါကို မိမိတို့ရဲ့ အမြင်သဘောအရ ဘယ်လိုရှိတယ်ဆိုတာလည်း ပြန်လည်ရှင်းလင်းတင်ပြဖို့လိုပါတယ်</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဥပဒေကြမ်းရဲ့ အခန်း(၅) ပုဒ်မ ၁၁ ပေါ့။ အဲ့ဒါကတော့ ဒီဘက်မှာ ပြင်တဲ့နေရာမှာတော့ ပြီးသွားပါပြီ။ သာမန်သုံးငွေဟာ စုစုပေါင်းသုံးငွေရဲ့ ၇၀ ရာခိုင်နှုန်းထက်မပိုရ။ ငွေလုံးငွေရင်းသုံးငွေဟာ စုစုပေါင်းသုံးငွေရဲ့ ၃၀ ရာခိုင်နှုန်းထက် မလျှော့ရဆိုတာမှာ ဥပဒေကြမ်း ကော်မတီအနေနဲ့ ဒါဖြုတ်လိုက်ပါပြီ။ နောက် ၁၂။</speech>
<speech type="speaker">ဒေါက်တာလင်းအောင်ဆီမှာ နောက်ဆက်တွဲကန့်လန့်ဖြတ်ဇယားရှိပါလိမ့်</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ရှိပါတယ်ခင်ဗျ။</speech>
<speech type="speaker">ကန့်လန့်ဖြတ်ဇယားရဲ့ စာမျက်နှာ အရင်ဖော်ပြပါ။</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ဟုတ်ကဲ့</speech>
<speech type="speaker">နောက်တစ်ခါ အမှတ်စဉ် ဖော်ပြပါ။</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>စာမျက်နှာ ၈ ပါခင်ဗျ</speech>
<speech type="speaker">စာမျက်နှာ ၈။</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>အမှတ်စဉ် ၂ရ ပါ</speech>
<speech type="speaker">အမှတ်စဉ် ၂၇</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ဟုတ်ကဲ့။ အခန်း(၅) အပိုဒ် ၁၁ ကတော့ ကျွန်တော်တို့ဆွေးနွေးတဲ့အတွက် ဥပဒေကြမ်းကော်မတီအနေနဲ့ ဒါကို ပယ်ဖျက် ပေးလိုက်ပါပြီ။ နောက်တစ်ခုက အမှတ်စဉ် ၂၉ ပါခင်ဗျ။ အခန်း(၅) အပိုဒ် ၁၂ ပေါ့။</speech>
<speech type="speaker">ဒါကြောင့်မို့လို့ အခုဆွေးနွေးမှာက စာမျက်နှာ ၈ အမှတ်စဉ် ၂၉ ကိုပဲ ဆွေးနွေး</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ဟုတ်ကဲ့ခင်ဗျ။ ၂၉ ပါ</speech>
<speech type="speaker">ကောင်းပြီ</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>အဲ့ဒီဟာကတော့ ကျွန်တော် ခုနက တင်ပြသလိုပါပဲ။ ဒီကန့်သတ်ချက်တွေဟာ နှစ်အလိုက် အပြောင်းအလဲရှိနေတဲ့အတွက် ဥပဒေ မှာထည့်သွင်းဖို့မသင့်ပါဘူး။ ကျွန်တော်တို့ ဘဏ္ဍာရေးဝန်ကြီးဌာနအနေနဲ့ ပြည်ထောင်စုအစိုးရအဖွဲ့ကို တင်ပြပြီးတော့ ခွင့်ပြုချက်ရယူပြီးတော့ သီးခြားညွှန်ကြားချက်များနှင့် ထုတ်ပြန်ဆေင်ရွက်သင့် ကြောင်း တင်ပြလိုပါတယ်။ ဒီလို သတ်မှတ်ချက်ထားလိုက်ခြင်းအားဖြင့် ခုနက ကျွန်တော်တင်ပြတဲ့ တကယ် ဖွံ့ဖြိုးရေးအတွက် လိုအပ်လာတဲ့အချိန်မှာ ဥပဒေပြင်တာကို ပြန်စောင့်နေရလို့ရှိရင် တကယ် အကောင်အထည်ဖော်တဲ့နေရာမှာ နှောင့်နှေးမှုတွေရှိနိုင်တဲ့အတွက် ဒါကိုတော့ မထည့်သွင်းသင့် ကြောင်း တင်ပြလိုပါတယ်။</speech>
<speech type="speaker">ကောင်းပြီ။ ဒီအပိုဒ်ပဲ ကျွန်တော်တို့ ဆက်ပြီးတော့ ဆွေးနွေးရအောင်။ ဥပဒေ ကြမ်းကော်မတီက အခု ဒုတိယဝန်ကြီးဆွေးနွေးတဲ့အပေါ်မူတည်ပြီးတော့ သက်ဆိုင်ရာဥပဒေ စပြီး တော့တင်ပြတဲ့ တာဝန်ရှိတဲ့ပုဂ္ဂိုလ်က ရှင်းလင်းတင်ပြပါ။ ဒေါက်တာလင်းအောင် ထိုင်လို့ရပါပြီ</speech>
<speech><mp id="279">ဦးမောင်တိုး(အတွင်းရေးမှူး၊ ပြည်သူ့ငွေစာရင်းကော်မတီ)</mp>ကျွန်တော်တို့ ပြည်သူ့ ငွေစာရင်းပူးပေါင်းကော်မတီအနေနဲ့ ပြန်လည်ပြီးတော့ ရှင်းလင်းတင်ပြမှာဖြစ်ပါတယ်။ စောစောက ကျွန်တော်တို့ ဒုတိယဝန်ကြီးတင်ပြသလိုပါပဲ။ ကျွန်တော်တို့အနေနဲ့ ဒါကို သဘောပေါက်ပါတယ်။ တချို့သောရာခိုင်နှုန်းတွေကို သတ်မှတ်ထားလို့ရှိရင် သိပ်ပြီးတော့ခက်မယ်ဆိုတာကို ကျွန်တော်တို့ သဘောပေါက်တဲ့အတွက် တချို့ကို ကျွန်တော်တို့လျှော့ပေးတာတွေရှိပါတယ်။ သို့သော်လည်းပဲ ဒီ deficit ဆိုတဲ့သဘောက ကျွန်တော်တို့ ဒီယခင်နှစ်တွေမှာတုန်းကတည်းက deficit ကို ကျွန်တော် တို့က မထိန်းဘဲနဲ့ တောက်လျှောက်လုပ်လာခဲ့တာရှိပါတယ်။ တစ်ခါတလေ 7 တို့ 8 တို့ကျော်ခဲ့တာ ရှိပါ တယ်။ သို့သော်လည်းပဲ တိုးတက်သလားဆိုတော့လည်းပဲ deficit တွေကို ကန့်သတ်ချက်မထားတိုင်း တိုးတက်တာမဟုတ်ပါဘူး။ deficit ကိုတော့ Certain Amount ကို ကျွန်တော်တို့က သတ်မှတ်ထား ရမှာဖြစ်ပါတယ်။ ဥပမာဆိုရင် European Country တွေမှာဆိုလို့ရှိရင် 3 percent ပဲထားပါတယ်။ EU နိုင်ငံတွေမှာ။ နောက် ဂျာမနီဆိုလို့ရှိရင် Bdlance Budget ကိုလုပ်ပါတယ်။ အဲ့ဒီတော့ ကျွန်တော်တို့က တိုးတက်တဲ့နိုင်ငံတွေမှာ မဟုတ်တဲ့အတွက် deficit ကို ကျွန်တော်တို့ လက်ခံထားတာ ဖြစ်ပါတယ်။ တကယ်ဆိုရင် ကျွန်တော်တို့က တောက်လျှောက် deficit ကို လုပ်လာခဲ့တာ အခုထိပါပဲ။ ဒါ တချို့ လွှတ်တော်ကိုယ်စားလှယ်တွေလည်း ဒါကို သဘောမကျဘူး။ မကျဘူးဆိုတဲ့ဥစ္စာ မှန်ပါတယ်။ ကျွန်တော်တို့က တောက်လျှောက်အမြဲတမ်းပဲ deficit နဲ့ဖြစ်နေတယ်။ ဘယ်လောက်ပဲ ဝင်ငွေတွေ တိုးတိုး deficit ပဲ။ ရသမျှရှာ အကုန်သုံးမယ်ဆိုတဲ့သဘောမျိုးတွေ ဖြစ်နေတဲ့အခါကျတော့ ကျွန်တော် တို့က ဒါကိုထိန်းရတာဖြစ်ပါတယ်။ တကယ်လိုတယ်ဆိုလို့ရှိရင်လည်းပဲ ဒီဥစ္စာက ဒီ ၅ ရာခိုင်နှုန်းဆိုတဲ့ ဥစ္စာလည်းပဲ ကျွန်တော်တို့လွှတ်တော်က လုပ်တာမဟုတ်ပါဘူး။ ဒီအသွင်ကူးပြောင်းရေးမလုပ်ခင်လေးမှာပင် နယကကနေပြီးတော့ ယခင်တုန်းက ပေးခဲ့တယ်။ လွတ်လွတ်လပ်လပ်၊ အခုတော့ဖြင့် ဒါဟာ ထိန်းသင့်တယ်ဆိုပြီးတော့ဖြင့် ၅ ရာခိုင်နှုန်းထိန်းတာကို ကျွန်တော်တို့ကလည်း သဘောတူပါတယ်။ ဘာ့ကြောင့်တူလဲဆိုတော့ ကျွန်တော်တို့ရဲ့ GDP တိုးတက်မှုနှုန်းတွေ ဘာတွေ၊ နောက်တစ်ခါ ကျွန်တော်တို့ရဲ့ Debt Sustainability ပေါ့။ ကြွေးရဲ့ အခြေအနေတွေအားလုံးကိုကြည့်ပြီးတော့ ၅ ရာခိုင်နှုန်းကိုတော့ ထိန်းသင့်တယ်ဆိုပြီးတော့ ကျွန်တော်တို့က ထိန်းတာဖြစ်ပါတယ်။ ဒီဟာကို ဖွင့်ပေး လို့ရှိရင်တော့ ကျွန်တော်တို့က ဘာမှလုပ်လို့မရပါဘူး။ နောက်တစ်ခါ ကျွန်တော်တို့ရဲ့ စနစ်တွေက မတူ ပါဘူး။ ကျွန်တော်တို့ဟာ Presidentidl စနစ်ပါ။ ဒီအားလုံးကို Executive ကို ကြိုက်သလိုလုပ်ပါ ပေးထားရင်တော့ ကျွန်တော်တို့ရဲ့ စနစ်ကို ပြောင်းရင်လည်းပြောင်းမှရပါမယ်။ ဒီ Westminster Model voqesom? SvQqulosofii maiệcossom Presidential System (goodsaozes ကျွန်တော်တို့ဟာ၊ လွှတ်တော်ဟာ ထိုက်သင့်တာကိုတော့ရင် Executive ကို ထိန်းရမှာဖြစ်ပါတယ်။ ဒါကြီးကို တောက်လျှောက်ဖွင့်ပေးလို့မရပါဘူး။ အချိန်မရွေး ကျွန်တော်တို့လွှတ်တော်က ဒါကို ၅ ရာခိုင်နှုန်းက လိုအပ်လို့ရှိရင် ၁၀ ရာခိုင်နှုန်း၊ 7 Percent ကျွန်တော်တို့ ပြင်လို့ရပါတယ်။ လွှတ်တော် ဆိုတာ ဒါတွေ သူတို့လုပ်တာပါ။ ယခင်တုန်းက လွှတ်တော်မရှိတုန်းကလို ဥပဒေပြင်ဖို့ခက်တယ်ဆိုတာ မဟုတ်ပါဘူး။ ဥပဒေဆိုတာ လိုအပ်ရင်ပြင်ရမှာဖြစ်ပါတယ်။ ဒါကြောင့်မို့လို့ ဒီ ၅ ရာခိုင်နှုန်းကိစ္စ ကိုတော့ ကျွန်တော်တို့က ကော်မတီအနေနဲ့ လျှော့ပေးလို့မဖြစ်ပါဘူး။ လွှတ်တော်ရဲ့ အဆုံးအဖြတ်ကိုပဲ ကျွန်တော်တို့က ခံယူဖို့ရှိပါတယ်။</speech>
<speech type="speaker">ဥပဒေကြမ်းကော်မတီက ရှင်းလင်းစရာရှိက ရှင်းလင်းဖို့ ဖြစ်ပါတယ်။</speech>
<speech><mp id="239">ဦးခင်မောင်ရွှေအဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ ဒီ ၅ ရာခိုင်နှုန်းကိစ္စက ကျွန်တော်တို့ ဥပဒေကြမ်းကော်မတီအနေနဲ့ အတည်ပြုထား တာဖြစ်ပါတယ်။ တကယ်တမ်းကျတော့ အဲ့ဒီအချိန်တုန်းက တက်ရောက်ဆွေးနွေးကြတဲ့ လွှတ်တော် ကိုယ်စားလှယ်အားလုံးနီးပါးဟာ ဒီ ၅ ရာခိုင်နှုန်းဟာ ထည့်သင့်တယ်လို့ဆွေးနွေးခဲ့ကြတာဖြစ်ပါတယ်။ အဲ့ဒီတော့ သက်ဆိုင်ရာဝန်ကြီးဌာနကလည်းပဲ ယခု သူတို့ဆောင်ရွက်နေတဲ့လုပ်ငန်းတွေဟာ ဒီ ၅ ရာခိုင်နှုန်းထက် မကျော်ပါဘူးလို့လည်းပဲ သူတို့ကပြောပါတယ်။ သို့သော်လည်း ခုနက ပြည်သူ့ ငွေစာရင်းပူးပေါင်းကော်မတီက ဦးမောင်တိုးတင်ပြသလိုပဲ ဥပဒေတစ်ခုရေးဆွဲတဲ့အခါမှာ သတ်မှတ် ထားတဲ့အတိုင်းအတာတစ်ခုတော့ ဥပဒေထဲမှာ ပါသင့်တယ်လို့ ယူဆတဲ့အတွက် ကျွန်တော်တို့ ဥပဒေ ကြမ်းကော်မတီက တက်ရောက်လာတဲ့ လွှတ်တော်ကိုယ်စားလှယ်များရဲ့ တင်ပြချက်နဲ့ ခုနက ကော်မတီ ရဲ့ တင်ပြချက်အပေါ်မှာ အလေးထားပြီးတော့ ဒီအတိုင်း ၅ ရာခိုင်နှုန်းထက်မကျော်လွန်စေရဆိုတဲ့ သတ် မှတ်ပြဌာန်းချက်ကို ထည့်သွင်းပေးတာကို သဘောတူပါကြောင်း တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ စာမျက်နှာ ၈ အမှတ်စဉ် ၂၉ ဥပဒေ ကြမ်းကော်မတီက ဘတ်ဂျက်လိုငွေကို GDP ၏ ၅ ရာခိုင်နှုန်းထက် မကျော်လွန်စေရန်ဆိုတဲ့ ပြင်ဆင်အဆိုပြုချက်ကို လွှတ်တော်က ကန့်ကွက်ရန်ရှိပါသလား</speech>
<speech type="speaker">လွှတ်တော်က ကန့်ကွက်ရန်မရှိတဲ့အတွက် ဥပဒေကြမ်းကော်မတီရဲ့ ပြင်ဆင် အဆိုပြုချက် အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၈ အမှတ်စဉ် ၃၁ ဦးသောင်းဟန် ဆွေးနွေးဖို့ဖြစ်ပါတယ်။ ဆွေးနွေး တဲ့နေရာမှာ မလိုတာဆွေးနွေးစရာ မလိုပါဘူး။ ပြင်ဆင်အဆိုပြုချက်ကို ဖတ်ကြားတင်ပြဖို့ပဲဖြစ်ပါတယ်။</speech>
<speech><mp id="225">ဦးသောင်းဟန်(ယင်းမာပင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌ ကြီးခင်ဗျား။ ကျွန်တော့်အနေနဲ့ ပြည်ထောင်စုဘဏ္ဍာငွေ အရအသုံးရေးဆွဲတင်ပြခြင်းဆိုင်ရာ ဥပဒေ ကြမ်းနှင့်ပတ်သက်ပြီးတော့ အခန်း(၁) အပိုဒ် ၂ မှာ ဘတ်ဂျက်လိုငွေ Fiscddficit ဆိုပြီးမှ သက်ဆိုင်ရာဘဏ္ဍာရေးနှစ်အတွင်း စုစုပေါင်းသုံးငွေက စုစုပေါင်းရငွေထက် ပိုမိုနေသည့်ငွေပမာဏ ကို ဆိုသည်လို့ ပြင်ဆင်အဆိုပြုချက် တင်သွင်းအပ်ပါတယ်ခင်ဗျား။</speech>
<speech type="speaker">စာမျက်နှာ ၈ အမှတ်စဉ် ၃၀ နှင့်ပတ်သက်ပြီးတော့ ပြည်ထောင်စုဝန်ကြီးဌာန က သဘောတူပါသလား</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ဒီအချက်မှာလည်း ကျွန်တော်တို့ နှစ်အလိုက် ပြောင်းလဲမှုတွေရှိနိုင်ပါတယ်။ ဒါကြောင့်မို့လို့ ကျွန်တော်တို့ ဘဏ္ဍာရေး ဝန်ကြီးဌာနအနေနဲ့ကတော့ ဒီအချက်ကို ဥပဒေမှာ ထည့်သွင်းဖို့မသင့်ဘူးလို့ ကျွန်တော်တို့ ယူဆပါ တယ်။ ဘဏ္ဍာရေးဝန်ကြီးဌာနကနေပြီးတော့ ဒီကိစ္စမျိုးတွေဟာ ပြည်ထောင်စုအစိုးရအဖွဲ့ကို တင်ပြခွင့်ပြုချက်ရယူပြီးတော့ သီးခြားညွှန်ကြားချက်တွေ ထုတ်ပြန်ဆောင်ရွက်သင့်ကြောင်း ကျွန်တော့် အနေနဲ့ တင်ပြလိုပါတယ်။</speech>
<speech type="speaker">ဥပဒေကြမ်းကော်မတီနဲ့ သက်ဆိုင်ရာကော်မတီက အခု ဦးသောင်းဟန်ရဲ့ တင်ပြချက်ကို ဖြည့်စွက်ရှင်းလင်းတင်ပြဖို့ ဖိတ်ခေါ်ပါတယ်</speech>
<speech><mp id="279">ဦးမောင်တိုး(အတွင်းရေးမှူး၊ ပြည်သူ့ငွေစာရင်းကော်မတီ)</mp>လွှတ်တော်ကိုယ်စား လှယ်တွေနဲ့ ပြင်ထားတာ ကျွန်တော်တို့ကော်မတီမှာ အားလုံး သဘောတူပြီးပါပြီခင်ဗျ။ ကျွန်တော်တို့ ဘဏ္ဍာရေးဝန်ကြီးဌာနက သဘောတူပြီးဖြစ်ပါတယ်ခင်ဗျ။ ဒါကြောင့်မို့လို့ လွှတ်တော်ကိုယ်စားလှယ် များပြင်တာတွေအားလုံးဟာ သင့်မြတ်တဲ့အတွက် ကျွန်တော်တို့ကော်မတီအနေနဲ့ ကန့်ကွက်ရန်မရှိပါ ဘူး။ အားလုံး သဘောတူပါတယ်ခင်ဗျ။</speech>
<speech type="speaker">ဥပဒေကြမ်းကော်မတီက ဆွေးနွေးဖို့ ဖြစ်ပါတယ်</speech>
<speech><mp id="239">ဦးခင်မောင်ရွှေ(အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ အခုနက ကျွန်တော် တို့ ဥက္ကဋ္ဌကြီးပြောလိုက်တာက စာမျက်နှာ ၈ က အမှတ်စဉ် ၃၁ လို့ ပြောလိုက်တာ ဖြစ်ပါတယ်ခင်ဗျ။ ဦးသောင်းဟန်ရဲ့ ပြင်ဆင်ချက်က သူက စာမျက်နှာ ၁ အမှတ်စဉ် ၃ ကို ဦးသောင်းဟန် အခုနက တင်ပြခဲ့တာ ဖြစ်ပါတယ်ခင်ဗျ။ ဦးသောင်းဟန်ရဲ့ တင်ပြချက်တွေက များတဲ့အတွက် အမှတ်စဉ် ၃ ကနေ စတင်ဆွေးနွေးမှ အားလုံးအဆင်ပြေမယ်ဖြစ်ကြောင်း တင်ပြလိုပါတယ်။</speech>
<speech type="speaker">ကောင်းပြီ။ ဒီဟာကို ခဏ ချန်လှပ်ထားမယ်။ အဲ့ဒီတော့ အခုနက ကျွန်တော်တို့ ဥပဒေကြမ်းကော်မတီက တင်ပြထားတဲ့ အားလုံး ၄၂ ချက်ရှိပါတယ်။ အဲ့ဒီ ၄၂ ချက်ထဲက သက်ဆိုင်ရာ ပြည်ထောင်စုဝန်ကြီးဌာနက တင်ပြချက်တွေနဲ့ပတ်သက်ပြီးတော့ သဘောမတူနိုင်ဘူးဆိုတဲ့ တင်ပြချက် များရှိတယ် ဆိုလို့ရှိရင်လည်း ဒီဟာကို ဆက်လက်ပြီးတော့ ဆွေးနွေးဖို့ဖြစ်ပါတယ်။ အခု ကျွန်တော်တို့ စာမျက်နှာ ၈ အမှတ်စဉ် ၂၉ ပြီးပါပြီ</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ အခုနက ကျွန်တော် တင်ပြတာက စာမျက်နှာ ၈ အမှတ် စဉ် ၃၀ အခန်း(၅) အပိုဒ် ၁၃ ကို တင်ပြတာဖြစ်ပါတယ်။ အဲ့ဒါလည်း ကျွန်တော်တို့ ဒီကန့်သတ်ချက်က ကျွန်တော်တို့ နှစ်အလိုက် ပြောင်းလဲမှုရှိနိုင်တဲ့အတွက် ဥပဒေမှာ ထည့်သွင်းဖို့မသင့်ပါဘူး။ ကျွန်တော် တို့ ဘဏ္ဍာရေးဝန်ကြီးဌာနအနေနဲ့ ပြည်ထောင်စုအစိုးရအဖွဲ့ကို တင်ပြခွင့်ပြုချက်ရယူပြီးတော့မှ သီးခြားညွှန်ကြားချက်တွေ ထုတ်ပြန်ဆောင်ရွက်သင့်တဲ့အကြောင်း တင်ပြတာဖြစ်ပါတယ်ခင်ဗျာ။</speech>
<speech type="speaker">သက်ဆိုင်ရာကော်မတီနဲ့ ဥပဒေကြမ်းကော်မတီက ဒီကိစ္စနဲ့ပတ်သက်ပြီး တော့ ရှင်းလင်းတင်ပြဖို့ ဖြစ်ပါတယ်</speech>
<speech><mp id="279">ဦးမောင်တိုး(အတွင်းရေးမှူး၊ ပြည်သူ့ငွေစာရင်းကော်မတီ)</mp>ကျွန်တော်တို့ ဒီဥစ္စာက နှစ်အလိုက် မဟုတ်ပါဘူးခင်ဗျ။ ဒါက နှစ်စဉ်ကို Deficit က 5 Percentage ထက်မကျော်ရဘူး ဆိုတော့ အဲ့လိုမျိုးပေးပြီးတဲ့အခါမှာ ကျွန်တော်တို့နိုင်ငံရဲ့ ကြွေးတွေဟာ GDP ရဲ့ ရာခိုင်နှုန်းထက်တက်နေပါတယ်။ လက်ရှိဆိုလို့ရှိရင် ကျွန်တော်တို့က ၃၀ အောက်မှာရှိပါတယ်။ လက်ရှိ ကျွန်တော်တို့ နိုင်ငံရဲ့ ကြွေးဟာဆိုလို့ရှိရင် External ရော၊ Internal ရော အားလုံးပေါင်းလို့ရှိရင် ၃၀ ရာခိုင်နှုန်းအောက်မှာရှိတဲ့အတွက် ကျွန်တော်တို့နိုင်ငံရဲ့ ကြွေးအခြေအနေဟာ ကောင်းတယ်ဆိုပြီးတော့ ကျွန်တော်တို့က ဒီချေးငွေတွေကို လက်ခံတာဖြစ်ပါတယ်။ ဒီကြွေးတွေရဲ့ GDP နဲ့ ကြွေးတွေ ရာခိုင်နှုန်း ဟာဆိုလို့ရှိရင် အထူးသဖြင့် Developing Countries တွေမှာ အမြင့်ဆုံး ၆၀ ထက် လုံးဝမကျော်သင့် ပါဘူးခင်ဗျ။ ဒါဟာ နိုင်ငံတကာ ငွေကြေးအဖွဲ့အစည်းတွေက လက်ခံထားတာဖြစ်ပါတယ်။ အမေရိကန်နိုင်ငံမှာ ၁၀၀ ရှိနေတယ်။ ဂျပန်မှာ ၂၀၀ ရှိနေတယ်ဆိုတာနဲ့ ကျွန်တော်တို့ ၁၀၀၊ ၂၀၀ ရှိလို့မရပါဘူး။ ကျွန်တော်တို့နိုင်ငံဟာ GDP က တကယ်မှန်တယ်ဆိုရင်တောင်မှပဲ ၆၀ ထက်ကျော်လို့ မရပါဘူး။ GDP က ဘယ်လောက်မှန်သလဲဆိုတဲ့ဥစ္စာဟာ ကျွန်တော်တို့က ဒီအစပဲရှိသေးတဲ့အတွက်ပြောလို့လည်းမရသေးတဲ့အတွက် ကျွန်တော်တို့က ၅၀ ရာခိုင်နှုန်းထက်ကျော်ခွင့်ပေးလို့မရပါဘူး။ အဲ့လိုမျိုး ကျော်ခွင့်ပေးလိုက်မယ်ဆိုလို့ရှိရင်၊ လွတ်လွတ်လပ်လပ်ပေးလိုက်မယ်ဆိုလို့ရှိရင်၊ ကြွေးတွေ က အများကြီးတက်သွားပြီးလို့ရှိရင် ဒီလိုမျိုး အထူးသဖြင့် ပါလီမန်ဒီမိုကရေစီ ကျင့်သုံးတဲ့အချိန်မှာ အစိုးရအဖွဲ့တွေဟာ သုံး၊ လေးနှစ်တို့ လေး၊ ငါးနှစ်တို့ နေပြီးတဲ့အချိန်မှာ၊ ပြောင်းပြောင်းသွားတဲ့အချိန် မှာ ကြွေးတွေက အများကြီးတက်သွားမှာ ဖြစ်တဲ့အတွက် ၅၀ ရာခိုင်နှုန်းဆိုတဲ့ဥစ္စာဟာ ကျွန်တော်တို့က လျော်ကန်သင့်မြတ်တဲ့ Limit ဖြစ်ပါတယ်။ လက်ရှိဟာ ၃၀ အောက်မှာပဲရှိပါတယ်ခင်ဗျ။ ဒါလေး တင်ပြ ချင်ပါတယ်။</speech>
<speech type="speaker">ဥပဒေကြမ်းကော်မတီက ဆက်လက်ဆွေးနွေးတင်ပြဖို့ ဖြစ်ပါတယ်</speech>
<speech><mp id="239">ဦးခင်မောင်ရွှေ(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော လွှတ်တော် ဥက္ကဋ္ဌ ကြီးခင်ဗျား။ ဒီအပိုဒ်ဟာလည်းပဲ ကျွန်တော်တို့ ဥပဒေကြမ်းကော်မတီမှာ သက်ဆိုင်ရာကိုယ်စား လှယ်များရော၊ တင်သွင်းတဲ့ကော်မတီများနဲ့ပါ အကျေအလည်ဆွေးနွေးထားပြီးသားဖြစ်တဲ့အတွက် ကျွန်တော်တို့ ဥပဒေကြမ်းကော်မတီအနေဖြင့်တော့ ဒီအဆိုကို ထောက်ခံပါကြောင်း တင်ပြလိုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီရဲ့ ပြင်ဆင်အဆို ပြုချက်ကို လွှတ်တော်က ကန့်ကွက်ရန်ရှိပါသလား။ လွှတ်တော်က ကန့်ကွက်ရန်မရှိတဲ့အတွက် ဥပဒေ ကြမ်းကော်မတီရဲ့ ပြင်ဆင်အဆိုပြုချက် အမှတ်စဉ် ၃၀ အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော်တို့ အမှတ်စဉ် ၃၁ အခန်း (၅) အပိုဒ် ၁၄ ကို တင်ပြပါ့မယ်။ အဲ့ဒီမှာ ကျွန်တော်တို့ မူရင်းပြဋ္ဌာန်းချက်ကတော့ ဘတ်ဂျက်လိုငွေကို ဖြည့်ဆည်းရန်အတွက် ဗဟိုဘဏ်မှ ငွေချေးယူခြင်း (Centrd Bank Financing) ကို လျှော့ချရမည်။ ၂၀၂၀-၂၀၂၁ ဘဏ္ဍာရေးမှစတင်၍ ဗဟိုဘဏ်မှ ငွေချေးယူခြင်းမပြုရဆိုပြီးတော့ ပြဌာန်းထားပါ တယ်။ အဲ့ဒီတုန်းကတော့ ကျွန်တော်တို့ ဒီဟာနဲ့ပတ်သက်လို့ ဆွေးနွေးချက်ကတော့ နောင်ဖြစ်ပေါ် လာမယ့် ငွေကြေးဈေးကွက်မှာဆိုရင် Financing ကိစ္စတွေကို ဆောင်ရွက်ရမှာ ဖြစ်ပါတယ်။ အဲ့ဒီငွေကြေးဈေးကွက်မှာ လိုအပ်တဲ့ငွေပမာဏ မရရှိတဲ့အခြေအနေနဲ့ ကြုံကြိုက်လို့ရှိရင် ကျွန်တော်တို့ ဗဟိုဘဏ်ကနေ ငွေချေးယူဖို့ကိစ္စဟာ ဖြစ်ပေါ်လာနိုင်ပါတယ်။ ဘာဖြစ်လို့လဲဆိုရင် ဒီငွေကြေးဈေးကွက်က ကျွန်တော်တို့က အခုမှစပြီးတော့ တည်ထောင်တာဖြစ်တဲ့အတွက် ချက်ချင်း မဖွံ့ဖြိုးနိုင်သေးတဲ့အတွက် ဒီအခြေအနေမှာ ယတိပြတ်ကြီး ဗဟိုဘဏ်က ငွေချေးယူခြင်းမပြုရလို့ ဒီ ၂၀၂၀-၂၀၂၁ မှာ မပြုရဆိုပြီးတော့ ထည့်သွင်းမယ်ဆိုရင်တော့ ဒါ ထည့်သွင်းဖို့မသင့်ကြောင်း တင်ပြ လိုပါတယ်။ အခု ဦးသောင်းဟန်ရဲ့ ပြင်ဆင်ချက်ဖြစ်တဲ့ ဘတ်ဂျက်လိုငွေဖြည့်ဆည်းရန် ဗဟိုဘဏ်မှ ငွေချေးယူခြင်းကို လျှော့ချရန်ဆိုတဲ့အချက်ကလေးကတော့ ဒါ သင့်တော်ကြောင်း ကျွန်တော့်အနေနဲ့ တင်ပြလိုပါတယ်။</speech>
<speech type="speaker">ဥပဒေကြမ်းကော်မတီနဲ့ မူလပြဋ္ဌာန်းခဲ့တဲ့ ပြည်သူ့ငွေစာရင်းကော်မတီတို့က ဆွေးနွေးဖို့ ဖြစ်ပါတယ်</speech>
<speech><mp id="279">ဦးမောင်တိုး(အတွင်းရေးမှူး၊ ပြည်သူ့ငွေစာရင်းကော်မတီ)</mp>ပြည်သူ့လွှတ်တော် ဥက္ကဋ္ဌကြီးခင်ဗျား။ ကျွန်တော်တို့က ပြင်ဆင်ပြီးတာကို ဆွေးနွေးဖို့ဖြစ်ပါတယ်။ စောစောတုန်းက ဒုတိယဝန်ကြီးပြောတာက ယခင်ဟာကို နောက်ကြောင်းကို ပြန်သွားနေတယ်။ ကျွန်တော်တို့က ဘဏ္ဍာ ရေးဝန်ကြီးဌာန DG နဲ့ရော အားလုံးတွေ့ပြီးတဲ့အချိန်မှာ ပြင်ဆင်ပြီးပါပြီ။ ဦးသောင်းဟန် တင်တာကို လည်းပဲ ကျွန်တော်တို့ လက်ခံပြီးပါပြီခင်ဗျ။ ဒါကြောင့်မို့လို့ စောစောကပြောတဲ့ ၂၀၂၀ တို့ ၂၀၂၁ တို့ အကြောင်းက ပြောစရာမရှိတော့ပါဘူးခင်ဗျ။ ဦးသောင်းဟန် ပြင်ဆင်တာကို ကျွန်တော်တို့ သဘောတူ ပါတယ်ခင်ဗျ။</speech>
<speech type="speaker">ရပါပြီ။ ဥပဒေကြမ်းကော်မတီ ဆွေးနွေးရန်မလိုပါဘူး။ ဒါကြောင့် ဦးသောင်းဟန်၊ ယင်းမာပင်မဲဆန္ဒနယ်ရဲ့ ပြင်ဆင်အဆိုပြုချက်အား လွှတ်တော်က ကန့်ကွက်ရန်ရှိပါသလား</speech>
<speech type="speaker">လွှတ်တော်က ကန့်ကွက်ရန်မရှိတဲ့အတွက် ဦးသောင်းဟန်၊ ယင်းမာပင်မဲဆန္ဒနယ်ရဲ့ ပြင်ဆင်အဆိုပြု ချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ကျွန်တော့်အနေနဲ့ ဆက်လက်ပြီးတော့ စာမျက်နှာ ၈ အမှတ်စဉ် ၃၃ အခန်း(၅) အပိုဒ် ၁၅ ကို တင်ပြပါ့မယ်။ ဒီဖြည့်စွက် ရန်ပုံငွေတောင်းခံမှုအား မူလဘတ်ဂျက်၏ ၈ ရာခိုင်နှုန်းထက်မကျော်စေရန် ဆိုတဲ့အချက် ဖြစ်ပါတယ်။ ဒီသတ်မှတ်ချက်ကလည်း ဥပဒေမှာ ထည့်သွင်းပြဋ္ဌာန်းရန်မသင့်ကြောင်း တင်ပြလိုပါတယ်။ ဒါတွေဟာ ဒီအခြေအနေအရ ပြောင်းလဲနေတဲ့အတွက် အခုနက တင်ပြသလိုပါပဲ ရာခိုင်နှုန်းသတ်မှတ်လိုက်တဲ့ အချိန်မှာ ဒီ ကျွန်တော်တို့ တကယ်ကောင်အထည်ဖော်တဲ့အခြေအနေနဲ့ အခက်အခဲတွေ့နိုင်ပါတယ်။ ဒါကြောင့်မို့လို့ ဘဏ္ဍာရေးဝန်ကြီးဌာနအနေနဲ့ ဒီပြောင်းလဲမှုအခြေအနေအပေါ်မူတည်ပြီးတော့မှ ပြည်ထောင်စုအစိုးရအဖွဲ့ကို တင်ပြခွင့်ပြုချက်ရယူပြီးတော့ စည်းမျဉ်းညွှန်ကြားချက်တွေ ထုတ်ပြန် ဆောင်ရွက်သင့်ပါကြောင်း တင်ပြအပ်ပါတယ်။</speech>
<speech type="speaker">ဒုတိယဝန်ကြီးဆွေးနွေးတာက စာမျက်နှာ ၈ အမှတ်စဉ် ၃၂။</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ဟုတ်ကဲ့။</speech>
<speech type="speaker">ဒေါ်ခင်စန်းလှိုင်ရဲ့ အဆိုပြုချက်ကို</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>စာမျက်နှာ ၈ အမှတ်စဉ် ၃၃ မှာ အခန်း(၅) အပိုဒ် ၁၅ ဖြစ်ပါတယ်။ အောက်ဆုံးကြောင်းပါ။</speech>
<speech type="speaker">ကိစ္စမရှိဘူး။ အဲ့လိုဆိုရင် ကျွန်တော်တို့ စ��မျက်နှာ ၈ အမှတ်စဉ် ၃၂ အသစ်ဖြည့်စွက်ခြင်း ဒေါ်ခင်စန်းလှိုင်က အဆိုပြု တင်ပြဖို့ ဖြစ်ပါတယ်</speech>
<speech><mp id="1162">ဒေါ်ခင်စန်းလှိုင်(ပုလဲမဲဆန္ဒနယ်)</mp>မင်္ဂလာပါရှင်။ စာမျက်နှာ ၈ အမှတ်စဉ် ၃၂ အသစ် ဖြည့်စွက်ခြင်းဖြစ်ပါတယ်။ အသစ်ဖြည့်စွက်ခြင်းမှာ ကျွန်မတို့ အပိုဒ်ခွဲ(ဃ)မှာ မူလခန့်မှန်းရငွေနှင့် အမှန်ရငွေကွာခြားမှု အနည်းဆုံးဖြစ်အောင်ဆောင်ရွက်ရန်၊ အပိုဒ်ခွဲ(င) မလွဲမရှောင်သာသည့် လုပ်ငန်းအခြေအနေမှအပ ဖြည့်စွက်ရန်ပုံငွေ တောင်းခံခြင်းမပြုရန်ဟု အသစ်ဖြည့်စွက်ထားပါတယ်။ ကျွန်မရဲ့ အသစ်ထပ်မံဖြည့်စွက်ချက်ကို လွှတ်တော်မှ အတည်ပြုပေးနိုင်ပါရန် တင်ပြအပ်ပါတယ်ရှင်။</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနက ဒေါ်ခင်စန်းလှိုင်ရဲ့ ပြင်ဆင် အဆိုပြုချက်အား သဘောတူပါသလား။</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ဒေါ်ခင်စန်းလှိုင်ရဲ့ အဆို ပြုချက်က ကျွန်တော်တို့ လက်ရှိဆောင်ရွက်နေတဲ့အခြေအနေဖြစ်တဲ့အတွက် သဘောတူပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒေါ်ခင်စန်းလှိုင်ရဲ့ အဆိုပြုချက်ကို လွှတ်တော်က ကန့်ကွက်ရန်ရှိပါသလား။ ကန့်ကွက်ရန်မရှိတဲ့အတွက် ဒေါ်ခင်စန်းလှိုင်ရဲ့ အဆိုပြု ပြင်ဆင်ချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">။အမှတ်စဉ် ၃၃ ကို သက်ဆိုင်ရာကော်မတီများက ရှင်းလင်းတင်ပြဖို့ဖြစ်ပါတယ်။</speech>
<speech>ဦးမောင်တိုး(အတွင်းရေးမှူး၊ ပြည်သူ့ငွေစာရင်းကော်မတီ။ ။လေးစားအပ်ပါသော ဥက္ကဋ္ဌကြီးခင်ဗျား။ ဒီဖြည့်စွက်ရန်ပုံငွေဆိုတာ ကျွန်တော် ယခင်တုန်းကလည်း တင်ပြဖူးပါတယ်။ ကျွန်တော်တို့ လမ်းစဉ်ပါတီခေတ်ကာလတော်တော်များများမှာ ဖြည့်စွက်ရန်ပုံငွေ ခွင့်မပြုပါဘူး။ သို့သော်လည်းပဲ ဒီဖြည့်စွက်ရန်ပုံငွေဆိုတာ ဒါက လိုလည်းလိုအပ်ပါတယ်။ နိုင်ငံတကာမှာလည်းပဲ ဒါကို ကျင့်သုံးပါတယ်။ တချို့နိုင်ငံတွေဆိုလို့ရှိရင် တစ်နှစ်ကို နှစ်ကြိမ်၊ သုံးကြိမ်အထိ ပေးပါတယ်။ အဲ့ဒီတော့ ဒါကို ကျွန်တော်တို့အနေနဲ့လည်း လက်ခံပါတယ်။ ဖွဲ့စည်းပုံအခြေခံဥပဒေထဲမှာလည်း ပါပါတယ်။ သို့သော်လည်းပဲ ကျွန်တော်တို့က နည်းနည်းထိန်းချုပ်ဖို့လိုပါတယ်။ အဲ့လို မထိန်းချုပ်ဘူးဆိုလို့ရှိရင်တော့ ကျွန်တော်တို့က တစ်နှစ်ကို ဘတ်ဂျက်နှစ်ခါလုပ်နေရသလို ဖြစ်ပါလိမ့် မယ်။ အဲ့ဒီတော့ ဒီဌာနတွေအနေနဲ့ပဲ သူက အကုန်လုံးကို ရတယ်ဆိုလို့ရှိရင် တင်နေပါတယ်။ ဒါ အားလုံး တွေ့နေပါတယ်။ အဲ့ဒီတော့ တကယ်သာ စောစောစီးစီးထဲက ဘတ်ဂျက်ကို သေသေချာချာ Priority ထားပြီးတော့ သေသေချာချာလုပ်ထားမယ်ဆိုလို့ရှိရင် ဒီဖြည့်စွက်ရန်ပုံငွေဟာ အများကြီးတောင်းစရာအကြောင်းမရှိပါဘူး။ ကမ္ဘာမှာ ဖြည့်စွက်ရန်ပုံငွေတောင်းတယ်ဆိုတာ ၁ ရာခိုင်နှုန်း၊ ၂ ရာခိုင်နှုန်းထက်မပိုပါဘူး။ ယခင်တုန်းက လွတ်လပ်ရေးရပြီးခါစမှာလည်း အဲ့ဒီလောက်ပဲရှိပါတယ်။ နောက်ပိုင်းမှာကျတော့ ဖြည့်စွက်ရန်ပုံငွေက ၂၀၊ ၃၀ ဖြစ်လာတော့ ကျွန်တော်တို့က ပထမ 10 Percentage gooşiolosafn səą zlecossom 8 Percentage soo$:ongclosuši slož တဖြည်းဖြည်းနဲ့ ကျွန်တော်တို့က Revenue ခန့်မှန်းတာတွေလည်း မှန်လာမယ်၊ Expenditure ကိုလည်းပဲ သေသေချာချာ လုပ်နိုင်လာမယ်၊ ကျွန်တော်တို့ရဲ့ တွက်ချက်မှုတွေက မှန်လာမယ်ဆို လို့ရှိရင် 8 Percentage ကို နောက်ပိုင်းလွှတ်တော်ကျရင် ဒီထက်တောင် လျှော့ရဦးမှာပါခင်ဗျ။ ဒီဟာကို ကျွန်တော်တို့က မထိန်းချုပ်လို့ရှိရင်တော့ ကျွန်တော်တို့က ယခင်တုန်းကလို ၂၀ ရာခိုင်နှုန်း၊ ရာခိုင်နှုန်းဖြစ်သွားမှာဖြစ်တဲ့အတွက် ဒီဥစ္စာက ဒီနှစ်မှာဆိုလို့ရှိရင်လည်း Supplementary မှာဆိုလို့ရှိရင် ကျွန်တော်တို့ သမဝါယမရဲ့ ချေးငွေ ၃၀၀ မီလီယံမပါလို့ရှိရင် ကျွန်တော်တို့က 8 Percentage ရဲ့အောက်မှာပဲရှိပါတယ်ခင်ဗျ။ ဒါ တော်တော်လေးလုပ်ထားတာ လည်း ကောင်းပါ တယ်။ အဲ့ဒါကြောင့်မို့လို့ ဒီဟာ 8 Percentage ဆိုတဲ့ဥစ္စာဟာ ဖြစ်သင့်တဲ့ Limit ဖြစ်ပါတယ်။ နောင်ကို ဒီထက်တောင် လျှော့ဖို့ရှိပါသေးတယ်။ လုံးဝတော့ ကျွန်တော်တို့က imit မရှိဘဲနဲ့ ဖွင့်ထားပေးလို့ မဖြစ်ပါဘူးဆိုတာကို ကျွန်တော် ဆွေးနွေးတင်ပြလိုပါတယ်ခင်ဗျ။</speech>
<speech type="speaker">နောက်အကြောင်းမပြောပါနဲ့။ အခုအကြောင်းပဲပြောပါ။ ဥပဒေကြမ်း ကော်မတီက ဆွေးနွေးဖို့ ဖြစ်ပါတယ်</speech>
<speech>ဦးစိုးရယ်(အဖွဲ့ဝင်၊ ဥပဒေကြမ်းကော်မတီ။ ။လေးစားအပ်ပါသော နာယကကြီး ခင်ဗျား။ ဥပဒေကြမ်းပြင်ဆင်ချက် စာမျက်နှာ ၈ အမှတ်စဉ် ၃၃ အပိုဒ် ၁၅ နှင့်စပ်လျဉ်းပြီးတော့ ဥပဒေ ကြမ်းကော်မတီရဲ့ ပြင်ဆင်ချက်ကို တင်ပြဆွေးနွေးသွားမှာ ဖြစ်ပါတယ်ခင်ဗျာ။ ယင်းပြင်ဆင်ချက်ဟာ ကျွန်တော်တို့ ပြည်သူ့လွှတ်တော် ဥပဒေကြမ်းကော်မတီမှာ ဆွေးနွေးစဉ်က ပြင်ဆင်ချက်အဆို တင်သွင်းသောကိုယ်စားလှယ်တွေရော၊ ငွေစာရင်းပူးပေါင်းကော်မတီနဲ့ရော ပေါင်းစပ်ညှိနှိုင်းဆွေးနွေး ချက်အရ ဖြည့်စွက်ရန်ပုံငွေတောင်းခံမှုကို မူလဘတ်ဂျက်၏ ၈ ရာခိုင်နှုန်းထက်မကျော်စေရန် ဆိုပြီးတော့မှ အတည်ပြုဆုံးဖြတ်ထားပြီးဖြစ်တဲ့အတွက် လွှတ်တော်က အတည်ပြု ပေးနိုင်ပါရန် တင်ပြအပ်ပါ တယ်ခင်ဗျား။</speech>
<speech type="speaker">ဥပဒေကြမ်းကော်မတီရဲ့ ပြင်ဆင်အဆိုပြုချက်ကို လွှတ်တော်က ကန့်ကွက်ရန် ရှိပါသလား။ လွှတ်တော်က ကန့်ကွက်ရန်မရှိတဲ့အတွက် ဥပဒေကြမ်းကော်မတီရဲ့ ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>အစည်းအဝေးကို မိနစ် ၃၀ ခန့်ရပ်နားပါသည်။</p>
<speech type="mc">ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေးပြန်လည်စတင်တော့မှာ ဖြစ်ပါတယ်</speech>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<speech type="mc">အားလုံး ထိုင်နိုင်ပါပြီခင်ဗျား။</speech>
<speech type="speaker">ဘဏ္ဍာရေးဝန်ကြီးဌာနက ယခု ဥပဒေကြမ်းကော်မတီ အပါအဝင်ကျန်တဲ့ ကော်မတီအသီးသီးက ပုဂ္ဂိုလ်အသီးအသီးက တင်ပြထားတဲ့နေရာမှာ သဘောမတူကန့်ကွက်ရန်ရှိရင် စပြီးဆွေးနွေးနိုင်ပါတယ်</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ကျွန်တော်တို့ ဘဏ္ဍာရေး ဝန်ကြီးဌာနအနေနဲ့ စာမျက်နှာ ၉၊ အမှတ်စဉ် ၃၄၊ ၃၅၊ ၃၆၊ အခန်း(၅)၊ အပိုဒ် ၁၆၊ ၁၇၊ ၁၈ အဲ့ဒီသုံးခုကို တစ်ပါတည်းဆွေးနွေးပါမယ်။ အဲ့ဒီမှာ ကျွန်တော်တို့နှစ်စဉ်သီးသန့်ရန်ပုံငွေကို စုစုပေါင်း အသုံးစရိတ် ၃ ရာခိုင်နှုန်းထက် မကျော်စေရန်၊ ပညာရေးအသုံးစရိတ်ကို စုစုပေါင်း အသုံးစရိတ် ၈ ရာခိုင်နှုန်းအောက်မလျော့စေရန်၊ ကျန်းမာရေးအသုံးစရိတ်ကို စုစုပေါင်း အသုံးစရိတ် ၅ ရာခိုင်နှုန်းအောက် မလျော့စေရန် ဆိုတဲ့အချက်များနဲ့ ပတ်သက်လို့ ဆွေးနွေးပါမယ်။ ကျွန်တော်တို့ ဘဏ္ဍာရေးဝန်ကြီး ဌာနအနေနဲ့လည်း ကမ္ဘာ့ဘဏ်ရဲ့ အကူအညီရယူပြီးတော့မှ ဘဏ္ဍာရေးပြုပြင်ပြောင်းလဲမှု ဆောင်ရွက် နေတာကို လွှတ်တော်ကိုလည်း ကျွန်တော်တို့ အသိပေးတင်ပြပြီးဖြစ်ပါတယ်။ ကျွန်တော်တို့ ဝန်ကြီးဌာန အနေနဲ့ ကမ္ဘာ့ဘဏ်နှင့် ဆွေးနွေးချက်များအရ ဘဏ္ဍာရေးပြုပြင်ပြောင်းလဲမှုများအရ ပညာရေးအသုံး စရိတ်တွေ၊ ကျန်းမာရေး အသုံးစရိတ်တွေကတော့ မူလသုံးစွဲတာထက် ရာခိုင်နှုန်း ပိုမိုပြီးတော့ သုံးစွဲဖို့လည်းအစီအစဉ် ရှိပါတယ်။ အဲ့ဒီ Socid ပိုင်းမှာ ဒါနိုင်ငံတကာမှာလည်း အထူးသုံးစွဲသလိုပဲ ကျွန်တော်တို့ရဲ့ မြန်မာနိုင်ငံရဲ့ ပြည်ထောင်စုရဲ့ ဘတ်ဂျက်မှာလည်း ဆက်လက်သုံးစွဲသွားမှာဖြစ်တဲ့ အတွက် ဒီလိုရာခိုင်နှုန်း သတ်မှတ်ထည့်စရာ မလိုအပ်ဘူးလို့ ကျွန်တော်တို့ယူဆပါတယ်။ ဒီထက်ထည့် ရင်လည်း ဒီကောင်ဟာအပိုအနေနဲ့ပဲ ဖြစ်မယ်လို့ယူဆပါ တယ်။ ဒါလေးတွေကို ဖြုတ်သင့်ကြောင်း တင်ပြလိုပါတယ်။</speech>
<speech type="speaker">အမှတ်စဉ် ၃၄၊ ၃၅၊ ၃၆ တစ်ပေါင်းတည်း တင်ပြတာဖြစ်ပါတယ်။ သက်ဆိုင်ရာ ကော်မတီများအနေနဲ့ မူလကတင်ပြခဲ့တယ်။ သို့ရာတွင် ဒီပေါ်မူတည်ပြီးတော့ ဘဏ္ဍာရေးဒုတိယ ဝန်ကြီးတင်ပြချက် အပေါ်မူတည်ပြီးတော့ ပြန်လည်စဉ်းစားသုံးသပ် တင်ပြအတည်ပြုချက်ရယူဖို့လို ပါတယ်။ ဦးသောင်းဟန်နဲ့ ဥပဒေကြမ်းကော်မတီတို့က ဆက်လက်တင်ပြဖို့ ဖြစ်ပါတယ်။</speech>
<speech><mp id="225">ဦးသောင်းဟန်(ယင်းမာပင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော့်အနေနဲ့ စာမျက်နှာ ၉၊ ကန့်လန့် ဇယား စာမျက်နှာ ၃၅နဲ့ ၃၆ တို့ အရေးအသားအနေနဲ့ ပြင်ဆင်ခဲ့တာဖြစ်ပါတယ်။ ကော်မတီမှာ ညှိနှိုင်း ဆွေးနွေးတုန်းကလည်း ကျွန်တော့်အနေနဲ့ ရာနှုန်းဂဏန်းအနေနဲ့ အတည်ပြုပြင်ဆင်ခြင်း မဟုတ်ပါ။ ဒါကြောင့်မို့လို့ ရာနှုန်းဂဏန်းကိုတော့ သက်ဆိုင်ရာဌာနနဲ့ ကော်မတီများက စဉ်းစားဆုံးဖြတ်ပေးပါလို့ ဒီလိုတင်ပြပြီးတော့မှ ကျွန်တော့်အနေနဲ့ အရေးအသားကို ပြင်ဆင်ခြင်းဖြစ်ကြောင်း ဆွေးနွေးတင်ပြ ပြင်ဆင်ခဲ့တာ ဖြစ်ပါတယ်။ ဒါကြောင့်မို့လို့ ကျွန်တော့်ပြင်ဆင်ချက်ကို ဖတ်ကြားတင်သွင်းပါ့မယ်။</speech>
<speech type="speaker">ရပါပြီ။ သဘောပေါက်ပြီ။ ဥပဒေကြမ်းကော်မတီနှင့် သက်ဆိုင်ရာကော်မတီက ၃၄၊ ၃၅၊ ၃၆ အမှတ်စဉ်များကို တစ်ပေါင်းတည်းတင်ပြဖို့ ဖြစ်ပါတယ်။</speech>
<speech><mp id="279">ဦးမောင်တိုး(အတွင်းရေးမှူး၊ ပြည်သူ့ငွေစာရင်းကော်မတီ)</mp>လေးစားအပ်ပါသော ဥက္ကဋ္ဌကြီးခင်ဗျား။ ၃၄၊ ၃၅၊ ၃၆ မှာ ကျွန်တော်တို့ သီးသန့်ရန်ပုံငွေကိစ္စကတော့ ကျွန်တော်က ဒါလွှတ်တော်ကိုတောင်မှပဲ ရှင်းပြရအုံးမှာပါ။ ဒါကဘာကြောင့်လဲဆိုရင် လက်ရှိသီးသန့်ရန်ပုံငွေ ဘီလီယံ ၁၀၀ ပေးထားပါတယ်။ အဲ့ဒီဥစ္စာဟာ ကျွန်တော်တို့ Total Expenditure ရဲ့ 0.5 Percent လောက်ပဲရှိပါတယ်။ အဲ့တော့ ဒီနိုင်ငံတကာမှာတော့ သူကအများဆုံး 3 Percent ထိတော့ပေးပါတယ်။ ဒီလိုဘာကြောင့်ပေးတာလဲဆိုလိုရှိရင် Seplementary ကိုနည်းအောင်ပေးတာပါ။ ဒီ IMF တို့ နိုင်ငံတကာရဲ့ Practice နဲ့ IMF အကြံဉာဏ်ပေးမှုတွေကော အားလုံး လေ့လာကြည့်လို့ရှိရင် Seplementary ကို တတ်နိုင်သလောက်နည်းပါ။ တကယ်လို့ Executive က သူလုပ်ချင်တာကို အရေးပေါ်ချက်ခြင်းလုပ်လို့ရအောင်ဆိုလို့ရှိရင် သီးသန့်ရန်ပုံငွေကို မြှင့်တင်ပါတယ်လို့ ပြောထားတာ ဖြစ်ပါတယ်။ ဒါကြောင့်မို့လို့ ကျွန်တော်တို့က သီးသန့်ရန်ပုံငွေကို လိုအပ်ရင်တိုးပေးမယ်။ သို့သော် လည်းပဲ Seplementary ကိုလျှော့ပါဆိုတဲ့ သဘောမျိုးနဲ့ 3 Percent လို့ရေးတာဖြစ်ပါတယ်။ လက်ရှိ ဘီလီယံ ၁၀၀ ဟာ 0.5 Percent ပဲ ရှိပါတယ်။ ဒီဟာကိုတော့ ဘဏ္ဍာရေးဝန်ကြီးဌာနက ကန့်ကွက် မယ်မထင်ပါဘူး။ ကျွန်တော်တို့ အမှတ်စဉ် ၃၅ ဖြစ်တဲ့ ပညာရေးအသုံးစရိတ်ပါ။ ပညာရေးအသုံး စရိတ်က Data တွေနဲ့ထည့်တယ် ဆိုပေမယ့်လို့ ဒါဟာ ဒီ Data တွေနဲ့ ထည့်ရတဲ့အကြောင်းအရင်း ရှိပါတယ်။ အားလုံးသိပြီးတဲ့အတိုင်း ကျွန်တော်တို့ လွှတ်တော်စတဲ့ အချိန်မှာ ပညာရေး၊ ကျန်းမာရေး စရိတ်က အင်မတန်ကိုနည်းပါတယ်။ Totd Expenditure ရဲ့ 2 percent လောက်ပဲရှိပါတယ်။ 2-3 percent နည်းပါးလောက်ပဲရှိရာကနေပြီးတော့ ကျွန်တော်တို့ဟာ ၁၂-၁၃ မှာ အပြင်းအထန် ဒါကို ဒီအစိုးရအဖွဲ့နဲ့အပြင်းအထန် ကျွန်တော်တို့ အငြင်းပွားပြီးတော့မှ ဒါကိုကျွန်တော်တို့က 5 Percent လောက်ကိုတင်ခဲ့ပါတယ်။ Totd Expenditure က 5 Percent တင်ပါတယ်။ လက်ရှိ ပညာရေး အသုံးစရိတ်၊ ကျန်းမာရေး အသုံးစရိတ်မှာ ပညာရေးအသုံးစရိတ်များဆိုရင် ဆိုလို့ရှိရင် 5.9 Percent ပဲရှိပါတယ်။ ဒါဟာ Totd Expenditure ယူတဲ့ ရာခိုင်နှုန်းပါ။ GDP နဲ့မယူပါဘူး။ ယူနည်းက အမျိုးမျိုးရှိပါတယ်။ အဲ့ဒီတော့ Totd Expenditure 5.9 ရှိတယ်ဆိုတော့ ဘာမှ တက်မလာဘူး။ နည်းနည်းလေးပဲ တက်လာတယ်ဆိုတာကို တွေ့ရတယ်။ အဲ့ဒီတော့ ကျွန်တော်တို့ အာဆီယံနိုင်ငံတွေမှာ ဘယ်လောက် သုံးသလဲ။ အာဆီယံနိုင်ငံတွေမှာ ပညာရေးကို Totd Expentor နဲ့ ၁၅၊ ၁၆၊ ၁၇၊ ၁၉၊ ၂၀ လောက် အထိသုံးပါတယ်။ အဲ့ဒီတော့ ကျွန်တော်တို့က လွှတ်တော်စတဲ့အချိန်မှာ ပညာရေး၊ ကျန်းမာရေး၊ ဒီ Human Resources ဘာညာသာ ပြောနေတယ်။ ဒီမလုပ်တဲ့အတွက် ကျွန်တော်တို့က ဆွဲတင်လိုက်တယ်။ ဆွဲတင်တဲ့ဥစ္စာကို ကျွန်တော်တို့က စောင့်ကြည့်တယ်။ ဘာမှတိုးတက်မလာဘူး။ ဒါကြောင့်မို့လို့ အခုအချိန်မှာတော့ ဒီ 8 Percentage လောက်တော့ ပညာရေးက ရှိသင့်ပြီ။ ကျန်းမာရေးကတော့ 5 Percentage လောက်တော့ ရှိသင့်ပြီ ဆိုပြီးတော့ ကျွန်တော်တို့က ဒီထက် မလျော့ဖို့ကို လုပ်ခြင်းဖြစ်ပါတယ်။ နောင်တစ်ချိန်ကျရင် ဒုတိယအကြိမ် လွှတ်တော်ကျလို့ရှိရင်တော့ ဒီထက် ရာခိုင်နှုန်းကို တိုးသင့်ရင်တိုးရမှာ ဖြစ်ပါတယ်ခင်ဗျား။ ဘာကြောင့်လဲဆိုတော့ အာဆီယံနိုင်ငံတွေမှာ ပညာရေးက Totd Expenditure ရဲ့ ၁၅၊ ၁၆ သုံးပါတယ်။ လာအိုတို့၊ ကမ္ဘောဒီးယားတို့ နိုင်ငံတွေအားလုံးကို ကြည့်ပါ။ ဒါကိုလည်းပဲ သိပါတယ်။ သိရဲ့ သားနဲ့ မတိုးတဲ့အတွက် ဒါကို လုပ်ခြင်း ပဲဖြစ်ပါတယ်။ ဒါကြောင့်မို့လို့ ဒီဟာဟာ အုပ်ချုပ်ရေးအဖွဲ့အနေနဲ့ ပညာရေးအသုံးစရိတ်၊ ကျန်းမာရေး အသုံးစရိတ်ကို တိုးပြီးတော့ရင် သုံးစွဲလာအောင်လို့ ရာခိုင်နှုန်းကို Lower Limit ကို သတ်မှတ်ထား ခြင်းဖြစ်ပါတယ်။ ဒါဟာ ပြည်ထောင်စုလွှတ်တော်ရဲ့ အဆုံးအဖြတ်ပါ။ ပြည်ထောင်စုလွှတ်တော်ကြီးက မလိုဘူးကွာ။ လုပ်ချင်သလိုပဲလုပ်ပါစေဆိုရင်လည်းပဲ ကျွန်တော်တို့က ဒါက ပြည်ထောင်စု လွှတ်တော်ရဲ့ အဆုံးအဖြတ်ကို ခံယူမှာဖြစ်ပါတယ်။ တင်ပြလိုပါတယ်။</speech>
<speech type="speaker">ဥပဒေကြမ်းကော်မတီက ဆွေးနွေးဖို့ ဖြစ်ပါတယ်</speech>
<speech><mp id="188">ဦးစိုးရယ်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ဥက္ကဋ္ဌကြီးခင်ဗျား။ ပြင်ဆင်ချက်ဇယားစာမျက်နှာ ၉ အမှတ်စဉ် ၃၄ အခန်း(၅) အပိုဒ် ၁၆ မှာ ဥပဒေကြမ်းကော်မတီရဲ့ပြင်ဆင်တင်ပြချက်နဲ့ အမှတ်စဉ် ၃၅ အပိုဒ် ၁ရ အပိုဒ်ခွဲ(ဇ) ဦးသောင်းဟ်ရဲ့ ပြင်ဆင်တင်ပြချက် အမှတ်စဉ် ၃၆ အပိုဒ် ၁၈ အပိုဒ်ခွဲ(ဈ) ဦးသောင်းဟန်ရဲ့ ပြင်ဆင်တင်ပြချက်ကို ဥပဒေကြမ်းကော်မတီ အနေနဲ့ သဘောတူထောက်ခံပါကြောင်း လေးစားစွာတင်ပြအပ်ပါတယ်ခင်ဗျား။</speech>
<speech type="speaker">စာမျက်နှာ ၉၊ အမှတ်စဉ် ၃၄၊ ၃၅၊ ၃၆ ကို ဥပဒေကြမ်းကော်မတီက ထောက်ခံသွားပါတယ်။ လွှတ်တော်က ကန့်ကွက်ရန်ရှိပါသလား။ လွှတ်တော်က ကန့်ကွက်ရန်မရှိတဲ့ အတွက် အမှတ်စဉ် ၃၄၊ ၃၅၊ ၃၆ ဥပဒေအတည်ဖြစ်ကြောင်း အဆိုပြုချက်အတည်ဖြစ်ကြောင်း ကြေညာပါတယ်</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ပြီးတော့ ကျွန်တော်တို့ စာမျက်နှာ ၉၊ အမှတ်စဉ် ၃ရ အခန်း(၅) အပိုဒ် ၁၉ နဲ့ ပတ်သက်ပြီး တင်ပြပါ့မယ်။ အဲ့ဒီမှာ ဖော်ပြချက်ကတော့ ဘတ်ဂျက်ပြင်ပ ရန်ပုံငွေများ Off Budget Fund နှင့်စပ်လျဉ်း၍ ဥပဒေရေးဆွဲ ပြဋ္ဌာန်းပြီးမှ ဆောင်ရွက်ရမည်ဆိုတဲ့အချက် ပါဝင်ပါမယ်။ ဒီဟာနဲ့ပတ်သက်ပြီးတော့ ကျွန်တော်တို့ လက်ရှိဆောင်ရွက်နေတဲ့ ဒီပြည်ထောင်စုဘဏ္ဍာရန်ပုံငွေနဲ့ ဆက်စပ်ဆောင်ရွက်တဲ့ ကြွေးမြီအပ် ငွေယာယီ စာရင်းတွေပေါ့လေ။ ဒီမှာကတော့ ဘတ်ဂျက်ပြင်ပရန်ပုံငွေ Off Budget လို့တော့ပြောတာ ပေါ့။ ကျွန်တော်တို့ ဒီဘက် ဘဏ္ဍာရေးဝန်ကြီးဌာနအနေနဲ့ကတော့ နာမည်သတ်မှတ်ထားတာကတော့ ပြည်ထောင်စုဘဏ္ဍာရန်ပုံငွေနှင့် ဆက်စပ်ဆောင်ရွက်သော ကြွေးမြီအပ်ငွေယာယီ စာရင်းဆိုပြီးတော့ wosposooo:closufu səšosq:cozoss oppfad Burmar Budget Manual $. Audit Codeတွေနဲ့ ကျွန်တော်တို့ အဲ့ဒီမှာပြဋ္ဌာန်းထားတဲ့အတိုင်း ကျွန်တော်တို့ သီးခြားရေးဆွဲ ဆောင်ရွက်ထားတာ ဖြစ်တဲ့အတွက် သူ့အတွက်ကို ဥပဒေရေးဆွဲပြီးတော့ပြဋ္ဌာန်းဖို့ မလိုအပ်ကြောင်းတင်ပြလိုပါတယ်။</speech>
<speech type="speaker">ဒေါက်တာလင်းအောင်ပြောတာက အမှတ်စဉ်နဲ့ပြောမယ်ဆိုရင် ၃၇၊ ၃၈ အပိုဒ် ၁၉ တစ်ခုတည်းကို ပြောတာလား</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ဟုတ်ကဲ့ခင်ဗျား။ တစ်ခုတည်း ပါခင်ဗျား။</speech>
<speech type="speaker">ဥပဒေကြမ်းကော်မတီက ပြန်လည်ရှင်းလင်းတင်ပြဖို့ ဖြစ်ပါတယ်</speech>
<speech><mp id="279">ဦးမောင်တိုး(အတွင်းရေးမှူး၊ ပြည်သူ့ငွေစာရင်းကော်မတီ)</mp>လေးစားအပ်ပါသော ဥက္ကဋ္ဌကြီး ခင်ဗျား။ Off Budget Fund ဆိုတဲ့ဥစ္စာက ခုလောလောဆယ်တော့ ကျွန်တော်တို့မှာ ဒီလိုဟာတွေကို ထောင်မယ်ဆိုပါက ကြိုပြီးတော့ ဥပမဲ့ Fund တွေကို ပီပီပြင်ပြင်မရှိသေးပါဘူး။ ဒါပေမယ်လို့ ဒါတွေဟာ နိုင်ငံတော်တော်များများမှာ ကျင့်သုံးနေပါတယ်။ ဘာတွေလဲဆိုတဲ့အခါကျတော့ ဒီလွှတ်တော်ကိုရှောင်တဲ့ Fund တွေကို လွှတ်တော်ကို တင်ပြစရာ မလိုဘဲနဲ့ ဘတ်ဂျက်မှာမပါဘဲနဲ့ Fund ကြီးတွေကိုထောင်ထားပြီးတဲ့အခါမှာ ဒီဟာတွေကို အုပ်ချုပ် ရေးအပိုင်းအနေနဲ့ သင့်တော်တယ်ထင်တာကို လုပ်လို့ရတဲ့ဟာမျိုးတွေပါ။ ဒါဟာ အာဆီယံနိုင်ငံ အချို့မှာတောင်မှပဲ ဒါတွေဟာတော်တော်များများရှိနေပါတယ်။ အဲဒီလိုရှိနေတဲ့အတွက် IMF ရဲ့ Technical Assistant Team G Report space in që sao:qsage m Off Budget Fund cozog ၁၀ ခု လောက်ထောင်ဖို့ရှိနေတယ်ဆိုတာကို သိရတယ်။ ဒီဥစ္စာကို ဒါတွေကို ပြန်ပြီးတော့ စဉ်းစားဖို့ သင့်တယ်။ ဒီဟာတွေကို ထောင်မယ်ဆိုလို့ရှိရင်လည်း ဥပဒေရေးဆွဲပြဋ္ဌာန်းသင့်တယ်လို့ ကျွန်တော်တို့ ဒီအစီရင်ခံစာမှာ ပါတာဖြစ်တဲ့အတွက် ကျွန်တော်တို့က ကြိုပြီးတော့ ဥပဒေထုပ်ထားတာ ဖြစ်ပါတယ်။ နောက်မို့လို့ရှိရင် ဒီလွှတ်တော်မသိဘဲနဲ့ ကောင်းတယ်ထင်တဲ့၊ သင့်တော်တယ်ထင်တဲ့ Fund တွေကို ထောင်၊ ဘတ်ဂျက်ကို Pass လုပ်လို့ရှိရင် လွှတ်တော်ကမသိမှာဖြစ်တဲ့အတွက် ဒါကိုကျွန်တော်တို့ ထည့်ထားခြင်းပဲဖြစ်ပါတယ်။ တင်ပြအပ်ပါတယ်။</speech>
<speech type="speaker">ဥပဒေကြမ်းကော်မတီက ဆွေးနွေးဖို့ ဖြစ်ပါတယ်</speech>
<speech><mp id="188">ဦးစိုးရယ်(အဖွဲ့ဝင်၊ ဥပဒေကြမ်းကော်မတီ)</mp>လေးစားရပါသော ဥက္ကဋ္ဌကြီးခင်ဗျား။ အမှတ်စဉ် ၁ရ မူလပြဋ္ဌာန်းချက်အပိုဒ် ၁၉ပြင်ဆင်တင်ပြချက်ကတော့ အပိုဒ် ၁၅ ကျွန်တော်တို့ ဥပဒေ ကြမ်းကော်မတီအနေနဲ့ ဥပဒေကြမ်းကော်မတီရဲ့ အတည်ပြုထားတဲ့အတိုင်းပဲ ထောက်ခံသဘောတူပါ ကြောင်း လေးစားစွာတင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီရဲ့ ပြင်ဆင် အဆိုပြုချက်အား လွှတ်တော်က ကန့်ကွက်ရန်ရှိပါသလား။ လွှတ်တော်က ကန့်ကွက်ရန်မရှိတဲ့အတွက် ဥပဒေကြမ်းကော်မတီရဲ့ ပြင်ဆင်အဆိုပြုချက် အမှတ်စဉ် ၃ရ အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဆက်လက်ပြီးတော့ ဒီ စာမျက်နှာ ၉ အမှတ်စဉ် ၄၀ အခန်း (၅) အပိုဒ် ၂၂ ကိုတင်ပြပါမယ်။ အဲ့ဒီ အပိုဒ် ၂၂ မှာတော့ ၁၄(ည) နှစ်စဉ် ပြည်တွင်းမှဖြစ်စေ၊ ပြည်ပမှဖြစ်စေ စုစုပေါင်းချေးယူသည့်ပမာဏကို စုစုပေါင်းဝင်ငွေ၏ ၂၀ ရာခိုင်နှုန်းထက်မကျော် စေရန်ဆိုပြီးတော့ ပြင်ဆင်တင်ပြထားတာရှိပါတယ်။ ကျွန်တော့်အနေနဲ့တင်ပြလိုတာကတော့ နှစ်စဉ်po ကျွန်တော်တို့ ပြည်ထောင်စုလွှတ်တော်ကနေပြီးတော့ အတည်ပြုတဲ့ နှစ်စဉ် ပြည်ထောင်စုရဲ့ ဘဏ္ဍာငွေ ရသုံးဆိုင်ရာဥပဒေမှာ အစိုးရရဲ့ ပြည်တွင်းပြည်ပက အများဆုံးချေးယူနိုင်တဲ့ပမာဏကို ဒါထည့်သွင်း ပြဋ္ဌာန်းပြီး ဖြစ်ပါတယ်။ အဲ့လိုပြဋ္ဌာန်းတဲ့အတွက်ကြောင့်မို့လို့ ဒီပြဋ္ဌာန်းချက်ဟာ ထည့်သွင်းဖို့မသင့် ဘူးလို့ သုံးသပ်ရရှိကြောင်းတင်ပြလိုပါတယ်။</speech>
<speech type="speaker">ပြည်သူ့ငွေစာရင်းကော်မတီနဲ့ ဥပဒေကြမ်းကော်မတီတို့က ဆက်လက် ဆွေးနွေးဖို့ဖြစ်ပါတယ်။</speech>
<speech><mp id="279">ဦးမောင်တိုး(အတွင်းရေးမှူး၊ ပြည်သူ့ငွေစာရင်းကော်မတီ)</mp>ပြည်သူ့လွှတ်တော်ဥက္ကဋ္ဌကြီး ခင်ဗျား။ မှန်ပါတယ်ခင်ဗျား။ ဒီနှစ်စဉ် ဘတ်ဂျက်ဥပဒေမှာ ငွေ Amount ကိုဖော်ပြပြီးတော့ ရေးထားတာရှိပါတယ်။ ဒီဥစ္စာဟာ ကြာလာရင် ပြောင်းလာမှာပါ။ ကျွန်တော်တို့ ဖော်ပြထားတဲ့ ၂၀ ရာခိုင်နှုန်း ဆိုတဲ့ဥစ္စာဟာ အဲဒီဟာထက်တော် တော်လေးများပါသေးတယ်။ ဒီ Revenue ဆိုတာတိုးလာမယ်။ အခုလည်း Revenue တွေကတိုးနေပါတယ်။ Revenue တိုးလာသော်လည်းပဲ ကျွန်တော်တို့က စောစောကပြောတဲ့ ဒီချေးယူနိုင်တဲ့ပမာဏကို Fixed Data ထားတာထက် ကျွန်တော်တို့က Revenue တိုးလာရင်တော့ တိုးပြီးတော့ရင် ဒါချေးခွင့်ပေးမယ်ဆိုတဲ့သဘော Sitecos: 88:60s?qê Flexible [good mascossom International Practice Soosaa လုပ်တဲ့ဟာနဲ့ ရေးသားခြင်းဖြစ်ပါတယ်။ လက်ရှိပါတဲ့ဥစ္စာကတော့ ကျွန်တော်တို့က ဒီဂဏန်းနဲ့ အတိအကျထည့်ထားပါတယ်။ သို့သော်လည်းပဲ ဒီဥစ္စာဟာ ကျွန်တော်တို့ ဒီငွေကို ကျော်သလား၊ မကျော်သလားဆိုတာတောင်မှပဲ ကျွန်တော်တို့ကို တင်ပြတဲ့အခါမှာ ဒီဟာတွေကမပါပါဘူး။ တကယ်ဆို လို့ရှိရင်တော့ ချေးငွေရေးတိုင်းရေးတိုင်းမှာ ဒီသတ်မှတ်ထားတဲ့ နှစ်စဉ်ဘဏ္ဍာရေးမှာ ချေးငွေထက် မကျော်ပါဘူးဆိုတဲ့ဟာတွေ ပါသင့်ပါတယ်။ ကျွန်တော်တို့ လွှတ်တော်ကျတော့လည်း ဒီဟာကြီးကို ကျော်သလား၊ မကျော်သလား၊ ပေါင်းနိုင်တဲ့လူလည်းမရှိ၊ Staff ကလည်းမရှိ၊ ချေးငွေတွေသာတင်နေ တယ်။ ဘယ်လောက်ချေးငွေတွေကရှိပြီလဲ။ ဘတ်ဂျက်မှာ ပါတဲ့ဟာနဲ့ ကျော်သလား၊ မကျော်သလား ဆိုတာမသိနိုင်ပါဘူး။ အဲ့လိုဖြစ်တဲ့အတွက် ကျွန်တော်တို့ ဒီဥစ္စာဟာ ကျွန်တော်တို့ International Practice အရရော၊ ဖြစ်သင့်တဲ့ဟာရော၊ Revenue တိုးလာရင်တော့ရင် ၂၀ ရာခိုင်နှုန်းပေးပါမယ်။ လက်ရှိဟာကလည်း ၂၀ ရာခိုင်နှုန်းကျော်ပါတယ်။ ဒါ့ကြောင့်မို့လို့ ဒီဟာဟာ ရေရှည်ကိုမျှော်ပြီးတော့ ထည့်ထားတာဖြစ်တဲ့အတွက် တကယ်ဆိုရင်တော့ Advantage to ဒါဟာ Executive တောင်ဖြစ်ပါတယ်။ ရာခိုင်နှုန်းနဲ့ Revenue နဲ့ ပြောထားခြင်းပဲ ဖြစ်ပါတယ်။ တင်ပြပါတယ်ခင်ဗျား။</speech>
<speech><mp id="188">ဦးစိုးရယ်(အဖွဲ့ဝင်၊ ဥပဒေကြမ်းကော်မတီ)</mp>လေးစားရပါသော ဥက္ကဋ္ဌကြီးခင်ဗျား။ ပြင်ဆင်တင်ပြချက် အပိုဒ် ၁၄ အပိုဒ်ခွဲ(ည)အနေနဲ့ ဥပဒေကြမ်းကော်မတီရဲ့ ပြင်ဆင်တင်ပြချက် အတိုင်းသဘောတူထောက်ခံပါကြောင်း တင်ပြအပ်ပါတယ်။</speech>
<speech type="speaker">ဥပဒေကြမ်းကော်မတီရဲ့ ပြင်ဆင်အဆိုပြုချက်အား လွှတ်တော်က ကန့်ကွက် ရန်ရှိပါသလား။ ကန့်ကွက်ရန်မရှိတဲ့အတွက် ဥပဒေကြမ်းကော်မတီရဲ့ ပြင်ဆင်အဆိုပြုချက် အမှတ်စဉ် ၄၀ အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၄၁ ဦးသောင်းဟန်၊ ယင်းမာပင်မဲဆန္ဒနယ်က တင်ပြဖို့ ဖြစ်ပါတယ်</speech>
<speech><mp id="225">ဦးသောင်းဟန်(ယင်းမာပင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်များခင်ဗျား။ ကျွန်တော့်အနေနဲ့ ကန့်လန့်ဇယား စာမျက်နှာ ၉ အမှတ်စဉ် ၄၁ အပိုဒ် ၂၃ ကို ပြင်ဆင်ချက်အဆို တင်သွင်းသွားမှာ ဖြစ်ပါတယ်။ အမှတ်စဉ် ၁ရ တိုင်းဒေသကြီး သို့မဟုတ် ပြည်နယ်များအတွက် ဖြည့်စွက်ရန်ပုံငွေလိုအပ်ချက်ရှိပါက နှစ်စဉ်ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေတွင် ဖော်ပြထားသည့် သတ်မှတ်ချက်များ နှင့်အညီ ခွင့်ပြနိုင်သည်လို့ ပြင်ဆင်ချက်အဆို တင်သွင်းချက်အား အတည်ပြု ပေးနိုင်ပါရန် တင်ပြအပ် ပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီး သဘောတူပါသလားခင်ဗျား။</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>လွှတ်တော်ကိုယ်စားလှယ် ကြီး ဦးသောင်းဟန် တင်ပြတဲ့အချက်က မှန်ကန်ပါတယ်။ ဘာဖြစ်လို့လည်းဆိုရင် ကျွန်တော်တို့ လက်ရှိ တိုင်းဒေသကြီး/ပြည်နယ်များရဲ့ လိုအပ်ချက်တွေကို ကျွန်တော်တို့ ပြည်ထောင်စုအနေနဲ့က ဒီထောက်ပံ့ ငွေ၊ ချေးငွေနဲ့ ကျွန်တော်တို့ ဖြည့်ဆည်းပေး နေတာရှိပါတယ်။ ဒါကိုလည်း ကျွန်တော်တို့က ပြည်ထောင်စုရဲ့ ဘဏ္ဍာငွေရသုံးဆိုင်ရာဥပဒေမှာဖြစ်စေ၊ နောက်ထပ်ဘဏ္ဍာငွေခွဲဝေသုံးစွဲရေး ဥပဒေမှာဖြစ်စေ၊ ဒါဟာအမြဲတမ်းပြဋ္ဌာန်းပြီးတော့မှ ဖော်ပြပြီးတော့မှ ဆောင်ရွက်တာဖြစ်ပါတယ်။ ဒီရဲ့ အတည်ပြုချက်ရမှ တိုင်းဒေသကြီးနဲ့ ပြည်နယ်ကို ဖြည့်စွက်တာဖြစ်တဲ့အတွက် ဒါထောက်ခံပါတယ်။</speech>
<speech type="speaker">ဦးသောင်းဟန်ရဲ့ အဆိုပြုချက်ကို ပြည်ထောင်စုဝန်ကြီးဌာနကလည်း ထောက်ခံအတည်ပြု သွားပါတယ်။ ဒါ့ကြောင့် ဦးသောင်းဟန်ရဲ့ အဆိုပြုချက်အား လွှတ်တော်က ကန့်ကွက်ရန်ရှိပါသလား။ လွှတ်တော်က ကန့်ကွက်ရန်မရှိတဲ့အတွက် ဦးသောင်းဟန်ရဲ့ ပြင်ဆင်အဆို ပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>စာမျက်နှာ ၁၀ အမှတ်စဉ် ၄၆ အခန်း (၅) အပိုဒ် ၂၈ ဖြစ်ပါတယ်။ အဲဒီမှာ ဘဏ္ဍာရေး ဝန်ကြီးဌာနသည် ဝန်ကြီးဌာနများ၏ နှစ်စဉ် ရသုံးခန့်မှန်းခြေငွေစာရင်းများကို ရရှိရေးဆွဲပြီးနောက် ဘဏ္ဍာရေးကော်မရှင်သို့ မတင်ပြမီ ပြည်ထောင်စုလွှတ်တော်၏ ပြည်သူ့ငွေစာရင်းပူးပေါင်းကော်မတီ နှင့် တွေ့ဆုံညှိနှိုင်းရမည်ဆိုတာ ထည့်သွင်းထားပါတယ်။ ဒါနဲ့ပတ်သက်လို့ တင်ပြလိုပါတယ်။ ကျွန်တော်တို့ ပြည်ထောင်စုအစိုးရကသာ တင်သွင်းခွင့်ရှိတဲ့ ဥပဒေ(၃)ရပ်မှာ တစ်ခုဖြစ်တဲ့ နှစ်စဉ် ပြည်ထောင်စုရဲ့ ဘဏ္ဍာငွေရသုံးဆိုင်ရာဥပဒေကို ကျွန်တော်တို့ ဘဏ္ဍာရေးဝန်ကြီးဌာနက ရေးဆွဲပြီးတော့မှ စိစစ်မှုတွေပြုလုပ်နိုင်ဖို့အတွက် ဘဏ္ဍာရေးကော်မရှင်ကို တင်ပြပါတယ်။ တင်ပြပြီးတဲ့အခါမှာ ပြည်ထောင်စုအစိုးရအဖွဲ့ကနေပြီးတော့ ပြည်ထောင်စုလွှတ်တော်ကို ဆက်လက်ပြီးတော့ တင်ပြပါ တယ်။ ဒီလိုတင်ပြတဲ့နေရာမှာ ဒါ့ကြောင့်မို့လို့ ဘဏ္ဍာရေးကော်မရှင်ကို မတင်ပြမီမှာ ပြည်ထောင်စု လွှတ်တော်ရဲ့ ပြည်သူ့ငွေစာရင်းပူးပေါင်းကော်မတီနဲ့ တွေ့ဆုံညှိနှိုင်းရမယ့် ဖော်ပြချက်ဟာ ဖွဲ့စည်းပုံ အခြေခံဥပဒေပါ ပြဋ္ဌာန်းချက်နှင့် ညီညွတ်ခြင်းရှိ/မရှိ ပြန်လည်သုံးသပ်သင့်ပါကြောင်း တင်ပြအပ်ပါ တယ်။</speech>
<speech type="speaker">သက်ဆိုင်ရာကော်မတီနှစ်ခုက ရှင်းလင်းတင်ပြဖို့ ဖြစ်ပါတယ်။</speech>
<speech><mp id="279">ဦးမောင်တိုး(အတွင်းရေးမှူး၊ ပြည်သူ့ငွေစာရင်းကော်မတီ)</mp>ဥက္ကဋ္ဌကြီးခင်ဗျား။ ဒီကိစ္စက ကျွန်တော်တို့က လက်တွေ့ပေါ့။ Redlity ပေါ့။ ဒီဖွဲ့စည်းပုံအခြေခံဥပဒေနှင့် ညီ/မညီဆိုတာကို ကိုင်ချင်နေရင်တော့ ကျွန်တော်တို့က အလုပ်မဖြစ်ပါဘူး။ Redlity မှာ ကျွန်တော်တို့နိုင်ငံမှာ အားနည်း နေတာဟာ Executive နဲ့ Legislature နဲ့ရယ် ညှိနှိုင်းပေါင်းစပ်မှုဟာ နည်းနေတာဖြစ်ပါတယ်။ အမေရိကန်နိုင်ငံဟာ Separation of Power ကို ကျင့်သုံးတယ်။ ဒါပေမယ့်လို့ သူတို့မှာ ကြားထဲမှာ ဒီသူတို့ရဲ့၊ လွှတ်တော်တွေရဲ့ ကော်မတီတွေက Staff တွေက ဟိုဝန်ကြီးဌာနက Staff တွေနဲ့သွားပြီးတော့ အကုန်လုံးညှိတာတွေရှိတယ်။ နောက်တစ်ခါ Lobby တွေရှိတယ်။ ဒီလိုညှိပြီးတော့မှ ဒါတောင်မှပဲ သူက တော်တော်လေးခက်ခဲပါတယ်။ ဒီ Executive ကနေပြီးတော့ရယ် တစ်မျိုး ဘတ်ဂျက်ကိုဆွဲ၊ ဒီက CBO ကတစ်မျိုးဘတ်ဂျက်ကိုဆွဲတယ်။ နောက်ဆုံးမှာ Shut down တွေ ဘာတွေ ဖြစ်တဲ့အထိ ဖြစ်တယ်။ အဲ့လိုဖြစ်တဲ့အတွက် ကျွန်တော်တို့ရဲ့ အားနည်းချက်ကလည်းပဲ ဒီလိုမျိုးကြို တင်ပြီးတော့ ညှိနှိုင်းမှုမရှိဘဲနဲ့ Executive ကလည်းဆွဲချင်တာ ဆွဲလာတယ်။ ကျွန်တော်တို့ မှာလည်းပဲ ကျွန်တော်တို့မှာ ပြည်သူတွေရဲ့ ဆန္ဒသဘောထားတွေရှိတယ်။ ဒီအခါမှာ ကျွန်တော်တို့ ဘတ်ဂျက်ကြီးကာလမှာ ကျွန်တော်တို့လာပြီးတော့ အဆင်မပြေတာဖြစ်တဲ့အတွက် အင်ဒိုနီးရှားနိုင်ငံမှာ ဆိုလို့ရှိရင် ဒီဟာကိုကြိုပြီးတော့ ညှိပါတယ်။ ကြိုပြီးတော့ညှိပြီးတော့မှ လွှတ်တော်ကဘာတွေ လိုလားတာတွေရှိသလဲ။ လွှတ်တော်ရဲ့ ကော်မတီတွေရဲ့ ကျွန်တော်တို့ တွေ့ရှိချက်တွေ၊ လွှတ်တော် ကိုယ်စားလှယ်တွေရဲ့ တွေ့ရှိချက်တွေ Button up ကဒါကိုပြောတာပါပဲ။ ကျွန်တော်တို့နဲ့ညှိဖို့ပါပဲ။ ကျွန်တော်တို့ဆီကို အမိန့်တောင်းဖို့မဟုတ်ပါဘူး။ ကျွန်တော်တို့ ငွေစာရင်းပူးပေါင်းကော်မတီဆိုတာ ကလည်းပဲ ကိုယ်လုပ်ချင်ရာ လုပ်မှာမဟုတ်ပါဘူး။ လွှတ်တော်ကော်မတီတွေအားလုံး၊ လွှတ်တော်ရဲ့ ဥက္ကဋ္ဌတွေ၊ နာယကတွေရဲ့ guidance ညှိမယ်။ ညှိပြီးတော့မှ ကျွန်တော်တို့ ဘဏ္ဍာရေးကော်မရှင်ကို တင်မယ်ဆိုလို့ရှိရင် ပိုပြီးတော့ မကောင်းဘူးလားဆိုပြီးတော့ ကျွန်တော်တို့က ဒါကို ထည့်ရခြင်းဖြစ်ပါတယ်။ ဒီဥစ္စာကို တကယ် Redlity တကယ့်အလုပ်ဖြစ်ဖို့အတွက်ကိုမပြောဘဲနဲ့ ဒီဖွဲ့စည်းပုံအခြေခံ ဥပဒေနှင့်ကိုင်ပြီးတော့ Interpretation ကို ငြင်းနေမယ်ဆိုရင်တော့ ဒါဟာ ကျွန်တော်တို့က ခက်ပါ တယ်ဆိုတာကို တင်ပြလိုပါတယ်။</speech>
<speech><mp id="188">ဦးစိုးရယ်(အဖွဲ့ဝင်၊ ဥပဒေကြမ်းကော်မတီ)</mp>ပြည်သူ့လွှတ်တော်ဥပဒေကြမ်း ကော်မတီ အနေနဲ့ ပြင်ဆင်ချက်ဇယားစာမျက်နှာ ၁၀ အမှတ်စဉ် ၄၆ အခန်း (၅) အပိုဒ် ၂၈ မူလတင်သွင်းလာတဲ့ ပြည်သူ့ငွေစာရင်းပူးပေါင်းကော်မတီရဲ့ မူလပြဋ္ဌာန်းချက်အတိုင်း အတည်ပြုထားတဲ့အတွက် အတည် ပြုပေးနိုင်ပါရန် သဘောတူထောက်ခံပါကြောင်း တင်ပြအပ်ပါတယ်။</speech>
<speech><mp id="169">ဦးသိန်းဇော်(မြစ်ကြီးနားမဲဆန္ဒနယ်)</mp>ဒီနေရာမှာတော့ နာယကကြီးခင်ဗျား။ ကျွန်တော် အနည်းငယ်တင်ပြ ဆွေးနွေးလိုပါတယ်။ ဘာပဲဖြစ်ဖြစ် ဖွဲ့စည်းပုံအခြေခံဥပဒေဟာ ကျွန်တော်တို့ အဓိကထားပြီး လေ့လာလိုက်နာရမယ့် ကိစ္စဖြစ်ပါတယ်။ ဒါ့ကြောင့် ဒီကိစ္စက ဖွဲ့စည်းပုံအခြေခံဥပဒေ ပုဒ်မ ၁၀၀ အပိုဒ် (ခ)နဲ့ ကိုက်ညီမှု ရှိ/မရှိဆိုတာကိုတော့ သေသေချာချာလေ့လာဆန်းစစ်ဖို့ လိုတယ်လို့ ကျွန်တော့်အနေနဲ့ တင်ပြအပ်ပါတယ်။</speech>
<speech type="speaker">ကောင်းပြီ။ ဒီဥပဒေနှင့်ပတ်သက်လို့ စပြီးတော့ ဆွေးနွေးတဲ့အချိန် နောက်ပိုင်း မှာလည်း အကြိတ်အနယ် ဆွေးနွေးခဲ့တာတွေရှိပါတယ်။ အခုလို ဦးသိန်းဇော်ဝင်ပြီးတော့ ဆွေးနွေးတာ လည်းကောင်းပါတယ်။ နောင်ကျရင်တော့ ဥပဒေကြမ်းအပေါ် သက်ဆိုင်ရာကော်မတီနဲ့ ဥပဒေကြမ်း ကော်မတီတွေ ဆွေးနွေးတဲ့အချိန်မှာ ဝင်ရောက်ပြီးတော့ ဆွေးနွေးပြီးတော့ လွှတ်တော်မှာ ဆုံးဖြတ်တာပဲကောင်းပါတယ်။ ဒီဟာတွေ ကျွန်တော်တို့ နောက်ကြောင်းပြန်မယ်ဆိုလို့ရှိရင် ကျွန်တော် တို့ ရှေ့ဆက်ရမယ့်ခရီး အခက်အခဲဖြစ်ပါတယ်။ ဒါ့ကြောင့်မို့လို့ ဖွဲ့စည်းပုံအခြေခံဥပဒေနှင့် ညီ/မညီ ဆိုတာကိုတော့ ဆွေးနွေးနိုင်တာ ဆွေးနွေးခွင့်ရှိပေမယ့်လို့ ညီ/မညီဆုံးဖြတ်ဖို့ကိစ္စကတော့ ဖွဲ့စည်းပုံ အခြေခံဥပဒေဆိုင်ရာခုံရုံးပဲဖြစ်ပါတယ်။ ဒါ့ကြောင့်မို့လို့ ဥပဒေကြမ်းကော်မတီက ပြန်လည်ဆွေးနွေး ပေးဖို့ ဖြစ်ပါတယ်။</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ စောစောက ပြည်သူ့ငွေစာရင်းကော်မတီက တင်ပြသွားတဲ့ကိစ္စကလည်း လွှတ်တော်ကိုယ်စားလှယ်များအားလုံး ရှင်းလင်းပြီးဖြစ်ပါတယ်ခင်ဗျ။ ဖွဲ့စည်းပုံအခြေခံဥပဒေနှင့် ကိုက်ညီတယ်၊ မကိုက်ညီဘူးဆိုတာ ကျွန်တော်တို့ဆုံးဖြတ်ဖို့ အခွင့်အရေးမရှိပါဘူးခင်ဗျ။ ပြည်သူ့ငွေစာရင်းကော်မတီက တင်ပြသွားတာ လည်း ပြည်ထောင်စုရဲ့ ဘဏ္ဍာငွေအရအသုံးဥပဒေတွေကို ပြည်သူ့ငွေစာရင်းကော်မတီရဲ့ ခွင့်ပြုချက် ရမှလုပ်ရမယ်ဆိုပြီး တင်ပြတာမဟုတ်ပါဘူးခင်ဗျ။ နိုင်ငံတော်မှာဖြစ်ပျက်နေတဲ့ ဘဏ္ဍာရေးအခြေ အနေတွေကို ထိန်းကျောင်းနိုင်ဖို့အတွက် လွှတ်တော်ကော်မတီအသီးသီးနဲ့ ညှိနှိုင်းမယ်ဆိုတဲ့အချက် ဖြစ်ပါတယ်။ ဖွဲ့စည်းပုံအခြေခံဥပဒေနဲ့ညီညွတ်ပါတယ်ခင်ဗျ။</speech>
<speech type="speaker">ကဲ ဒါ့ကြောင့် ဥပဒေကြမ်းကော်မတီရဲ့ ပြင်ဆင်တင်ပြချက်ကို လွှတ်တော်က ကန့်ကွက်ရန်ရှိပါသလား။ ကန့်ကွက်တဲ့သူရှိလို့ရှိရင် မတ်တတ်ရပ်ပါ။ ကန့်ကွက်တဲ့သူ တစ်ယောက်ပဲ ရှိတဲ့အတွက် ဥပဒေကြမ်းကော်မတီရဲ့ ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ဆက်လက်ပြီးတော့ စာမျက်နှာ ၁၀ အမှတ်စဉ် ၄၈ အခန်း (၅) အပိုဒ် ၃၀ ကိုတင်ပြပါမယ်။ အဲ့ဒီ မှာ ကြို တင်ပေးငွေ Advance များကို အရအသုံးခန့်မှန်းခြေငွေစာရင်းတွင် ဖော်ပြရန်ဆ��ုပြီးတော့ တင်ပြထားပါတယ်။ ဒီကြို တင်ပေးငွေနဲ့ပတ်သက်လို့ ကျွန်တော်တို့ ဒီဘတ်ဂျက်မှာ လျာထားပြီးမှ ဘတ်ဂျက်နှင့်ခွင့်ပြုတဲ့ ကိစ္စရပ်များကို ကြို တင်သုံးစွဲခြင်းပဲဖြစ်ပါတယ်။ တင်ပြရရင်တော့ ကျွန်တော်တို့က ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေနဲ့ ပြဋ္ဌာန်းပြီးတဲ့ဘတ်ဂျက်များကို သုံးစွဲတဲ့နေရာမှာ အချို့ကိစ္စရပ် များဟာ ကြို တင်ပေးငွေအနေနဲ့ထုတ်ပေးပြီးတော့မှ စာရင်းတင်ပြီးတော့ ဆောင်ရွက်ရတာဖြစ်ပါတယ်။ ဒီကောင်ကလည်း သက်ဆိုင်ရာခွင့်ပြုနိုင်တဲ့ အာဏာရှိသူရဲ့ အမိန့်နဲ့သာ ခေတ္တထုတ်ပေးမယ်။ ပြန်လည်ပေးသွင်းတာတွေ ဆောင်ရွက်ရပါတယ်။ ဒီအရအသုံးခန့်မှန်းခြေငွေစာရင်းမှာ နဂိုက ဘတ်ဂျက်ပါပြီးဖြစ်တဲ့အတွက် သီးခြားဖော်ပြဖို့မလိုအပ်ဘူးလို့ ကျွန်တော်တို့အနေနဲ့ သုံးသပ်ရရှိ ကြောင်းတင်ပြလိုပါတယ်။</speech>
<speech type="speaker">သက်ဆိုင်ရာ ငွေစာရင်းကော်မတီနှင့် ဥပဒေကြမ်းကော်မတီတို့က ဆွေးနွေးဖို့ ဖြစ်ပါတယ်</speech>
<speech><mp id="279">ဦးမောင်တိုး(အတွင်းရေးမှူး၊ ပြည်သူ့ငွေစာရင်းပူးပေါင်းကော်မတီ)</mp>ဥက္ကဋ္ဌကြီးခင်ဗျား။ ဒီဟာက ကြို တင်ပေးငွေနှင့်ပတ်သက်လို့ကတော့ ကျွန်တော်တို့ ဒါ IMF ရဲ့အကြံပေးအစီရင်ခံစာအရ ထည့်ထားတာပါ။ သို့သော်လည်းပဲ DG ကြီးနဲ့ညှိတဲ့အခါမှာ DG ကြီးကလုပ်လို့ရတယ်ဆိုတဲ့ သဘောလည်းပါတဲ့အတွက် ကျွန်တော်တို့က ဒါထည့်ထားခြင်းဖြစ်ပါတယ်။ တကယ်လို့ ဒီဟာကသိပ် ပြီးတော့လုပ်ဖို့အတွက် အခက်အခဲရှိတယ်ဆိုလို့ရှိရင်တော့ ကျွန်တော်တို့ကော်မတီအနေနဲ့ ဒီဥစ္စာ ကတော့ ပြန်စဉ်းစားလို့ ရပါတယ်ခင်ဗျား။</speech>
<speech type="speaker">ဥပဒေကြမ်းကော်မတီက ဆွေးနွေးဖို့ ဖြစ်ပါတယ်</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဒီဥပဒေကြမ်း ကိုစတင်ဆွေးနွေးတဲ့အချိန်က သက်ဆိုင်ရာမူလဥပဒေကြမ်းပိုင်ရှင်ဖြစ်တဲ့ သက်ဆိုင်ရာကော်မတီ၊ သက်ဆိုင်ရာဝန်ကြီးဌာနတွေနဲ့ ဆွေးနွေးတဲ့ကိုယ်စားလှယ်အားလုံး ညှိနှိုင်းသဘောတူပြီးတော့ ဥပဒေကြမ်းကော်မတီက စိစစ်ထားတဲ့ဇယားတွေ ဖြစ်ပါတယ်ခင်ဗျား။ ကျွန်တော်တို့ ဥပဒေကြမ်းကော်မတီအနေနဲ့တော့ မူလဥပဒေကြမ်းပိုင်ရှင်ဖြစ်တဲ့ကော်မတီရဲ့ သဘောထားမှတ်ချက် ဘယ်လိုရှိ တယ်၊ မရှိတာထက် ကျွန်တော်တို့ဥပဒေကြမ်းကော်မတီရဲ့ သဘောထားမှတ်ချက်အတိုင်းပဲ လွှတ်တော် ကအတည်ပြုပေးဖို့ တင်ပြအပ်ပါတယ်ခင်ဗျား။</speech>
<speech type="speaker">ဥပဒေကြမ်းကော်မတီရဲ့ ပြင်ဆင်အဆိုပြုချက်အား လွှတ်တော်က ကန့်ကွက် ရန်ရှိပါသလား။ ကန့်ကွက်ရန်မရှိတဲ့အတွက် ဥပဒေကြမ်းကော်မတီရဲ့ ပြင်ဆင်အဆိုပြုချက်အတည် ဖြစ်ကြောင်းကြေညာပါတယ်။ (ဩဘာသံများ)</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>ကျွန်တော်တို့ စာမျက်နှာ ၁၀ အမှတ်စဉ် ၄၉ အခန်း ၅ အပိုဒ် ၃၁ ဖြစ်ပါတယ်။ အစိုးရ ၏မမြင်နိုင်သောထောက်ပံ့ငွေများ Hidden Subsidies ကို ရသုံးခန့်မှန်းခြေစာရင်းများနှင့်အတူ ဖော်ပြရမည်ဆိုပြီးတော့ ဖော်ပြထားပါ တယ်။ အဲ့ဒါနဲ့ပတ်သက်လို့တော့ ဘယ်လိုထောက်ပံ့ငွေတွေကို ဆိုလိုတယ်ဆိုတာကို ကျွန်တော်တို့ ရှင်းလင်းမှုမရှိတဲ့အတွက် ဒါလေးကိုနည်းနည်း ပြည်သူ့ငွေစာရင်းပူးပေါင်းကော်မတီအနေနဲ့ ရှင်းလင်း တင်ပြပေးဖို့တင်ပြလိုပါတယ်။</speech>
<speech><mp id="279">ဦးမောင်တိုး(အတွင်းရေးမှူး၊ ပြည်သူ့ငွေစာရင်းပူးပေါင်းကော်မတီ)</mp>ဥက္ကဋ္ဌကြီးခင်ဗျား။ Hidden Subsidies ဆိုတာ ကျွန်တော်တို့ အခုလည်း လုပ်နေပါတယ်။ ဥပမာဆိုပါတော့ ဒီလက်ရှိ ကျွန်တော်တို့နိုင်ငံတော်ကနေပြီးတော့ လယ်သမားတွေ ကိုငွေတွေချေးပေးနေတယ်။ ငွေချေးပေးတယ် ဆိုတဲ့ဥစ္စာက မြန်မာ့စီးပွားရေးဘဏ်မှာ ပြည်သူတွေ အပ်ထားတဲ့ဟာကို ရှစ်ရာခိုင်နှုန်းနဲ့အတိုးပေး ပြီးတော့ လယ်သမားတွေကို လေးရာခိုင်နှုန်း၊ ငါးရာခိုင်နှုန်း ပြန်ချေးတာ။ ဒါဟာ အစိုးရရဲ့ Subsidies ပဲခင်ဗျ။ ဒီအစိုးရ Subsidies ကို ဘတ်ဂျက်အစီရင်ခံစာတွင်ထည့်သွင်းဖော်ပြမှ ပြည်သူတွေလည်း သိမှာဖြစ်ပါတယ်။ နို့မို့ဆိုရင် ပြည်သူတွေက မသိပါဘူး။ တချို့ဟာတွေမှာ Subsidize လုပ်တာတွေ gosufu apsa copid Transparent (ja osasspoonsgosony sposbondal Comprehensive 60.lu Comprehensive ဖြစ်တယ်ဆိုတဲ့ ဘတ်ဂျက်မှာအစိုးရက ဘာတွေလုပ်နေလဲ။ Subsidy လုပ်ရင် လည်းလုပ်တယ်။ ဘယ်လောက်လုပ်နေလဲဆိုတာကို လွှတ်တော်ကို အကုန်တင်ရမှာဖြစ်ပါတယ်။ ဒီအုပ်ချုပ်ရေးပိုင်းတွေနဲ့သင့်တော်တယ် ထင်တာတွေလုပ်တယ်။ လွှတ်တော်ကိုမတင်လို့ရှိရင် ဒါဟာ မဟုတ်ပါဘူး။ ဒါကြောင့်မို့လို့ ကျွန်တော်တို့ International ဘတ်ဂျက်မှာ ဒီ Transparent ဖြစ်ဖို့တို့၊ Comprehensive ဖြစ်ဖို့တို့ဆိုတာ ဒါကိုပြောတာပါ။ ဘာလုပ်နေလဲ Subsidize လုပ်နေလည်း လုပ်တာကိုတင်ပါ။ လုပ်တာက လုပ်သင့်/မလုပ်သင့်ဆိုတာကို လွှတ်တော်ကဆုံးဖြတ်မယ်။ ဒီလို ဖြစ်တဲ့အတွက် ကျွန်တော်တို့က Hidden Subsidies လို့ခေါ်တဲ့ စောစောကပြောတဲ့ ဒီထင်ရှားတဲ့ နမူနာဆိုလို့ရှိရင်တော့ လယ်သမားတွေ ချေးတာမျိုးတွေရှိတယ်။ ဒါတွေဟာ ကျွန်တော်တို့က ပြည်သူ တွေကို ရှစ်ရာခိုင်နှုန်းပေးတဲ့ထဲကနေပြီးတော့ လေးရာခိုင်နှုန်း၊ ငါးရာခိုင်နှုန်းချေးတယ်ဆိုတာကို တချို့ကသိချင်မှသိမှာ။ တချို့ကဒီဥစ္စာ ငွေစက္ကူ ထပ်ထုတ်တယ်လို့ ထင်ရင်ထင်နေမှာ။ အဲ့လိုဖြစ်တဲ့ zoopos fejl: Hidden Subsidies mopsid zlecossom International Practice မှာဖော်ပြလေ့ရှိတဲ့အတွက် ဒီဥစ္စာဟာဒါကိုထည့်ထားခြင်းပဲ ဖြစ်ပါတယ်။ ဒါကို ထည့်ထားတဲ့အတွက် အစိုးရကဘာတွေလုပ်နေတယ်ဆိုတာ ပြည်သူတွေကလည်းသိသွားမယ်။ လွှတ်တော်ကလည်း သိမှာ ဖြစ်တဲ့အတွက် ဒီဟာထည့်သင့်ဟာဖြစ်တယ်ဆိုတဲ့အကြောင်း တင်ပြလိုပါတယ်။</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>လွှတ်တော်ကိုယ်စားလှယ် ကြီးတင်ပြသွားတဲ့အချက်အပေါ်မှာ ကျွန်တော်အနည်းငယ်ဆွေးနွေးလိုပါတယ်။ ဒီဥပမာပေးတဲ့ လယ်သမားကို ငွေချေးတဲ့ကိစ္စပေါ့လေ။ ဒါတွေကို Hidden Subsidies အနေနဲ့ဥပမာပေးတာပါ။ ကျွန်တော်တို့ ဒီအစိုးရရဲ့ ပြည်ထောင်စုဘဏ္ဍာရန်ပုံငွေစနစ်ကြီးမှာ ကျွန်တော်တို့က ပြန်ပြီးတော့ရှင်းပြ ရမယ်ဆိုရင် ဒီနှစ်ခုရှိပါတယ်။ ဒီအဝန်းအဝိုင်းကြီးထဲမှာမှ ကျွန်တော်တို့ တစ်ခုကဘာလဲဆိုရင် ပြည်ထောင်စုရဲ့ အရအသုံးခန့်မှန်းခြေငွေစာရင်းဘတ်ဂျက်ဆိုတာ ရှိပါတယ်။ နောက်တစ်ခုကတော့ ဘာရှိလဲဆိုလို့ရှိရင် ခုနက ကျွန်တော်တင်ပြတဲ့ ပြည်ထောင်စုရဲ့ ကြွေးမြီအပ်ငွေ၊ ပြည်ထောင်စုဘဏ္ဍာ ရန်ပုံငွေနှင့်ဆက်စပ်သော ကြွေးမြီအပ်ငွေယာယီစာရင်းဆိုတာ ရှိပါတယ်။ ဒီပြည်ထောင်စုဘဏ္ဍာ ရန်ပုံငွေကြီးထဲမှာ ဒီနှစ်ခုဟာလည်ပတ်ပြီးတော့ ငွေကြေး Cash Flow အနေနဲ့ လည်ပတ်နေတာရှိပါ တယ်။ ရှိတော့ ဒီဘက်ကပြည်ထောင်စုဘဏ္ဍာရန်ပုံငွေထဲမှာရှိတယ်။ ပြည်ထောင်စုရဲ့ ဘဏ္ဍာရန်ပုံငွေ အရအသုံးစာရင်းဆိုတာက အစိုးရရဲ့ရငွေနှင့်အသုံးစရိတ်များကို ဖော်ပြပြီးတော့မှ ဒါဆောင်ရွက်တဲ့ ကိစ္စဖြစ်ပြီးတော့ ခုနကပြောတဲ့ ပြည်ထောင်စုဘဏ္ဍာရန်ပုံငွေနှင့် ဆက်စပ်ဆောင်ရွက်တဲ့ ကြွေးမြီအပ်င္ ယောယီစာရင်းဆိုတာကတော့ ဒီအစိုးရရဲ့ ဘတ်ဂျက်နဲ့ ပြည်ထောင်စုဘဏ္ဍာရန်ပုံငွေနှင့်ဆက်စပ်တယ်။ သို့သော်လည်း ပုဂ္ဂလိကရဲ့ငွေတွေဖြစ်ပါတယ်။ ခုနကပြောတဲ့ လယ်သမားကိုငွေချေးတယ် ဆိုတာဟာ မြန်မာ့စီးပွားရေးဘဏ်အပ်နှံထားတဲ့ ဒီပုဂ္ဂလိကများရဲ့ငွေဖြစ်တဲ့အတွက် အစိုးရရဲ့ငွေ မဟုတ်ပါဘူး။ ဒါကြောင့်မို့လို့ ကျွန်တော်တို့က သူ့ကိုပြည်ထောင်စုရဲ့ အရအသုံးခန့်မှန်းခြေငွေစာရင်း မှာထည့်သွင်းမရေးဆွဲဘဲနဲ့သီးခြား ကျွန်တော်တို့စည်းကမ်းသတ်မှတ်ချက်၊ လုပ်ထုံးလုပ်နည်းသတ်မှတ် ချက်တွေအရ ကျွန်တော်တို့က သီးခြားပြည်ထောင်စုရဲ့ ကြွေးမြီအပ်ငွေယာယီစာရင်းအနေနဲ့ပဲ ဖော်ပြ တာဖြစ်ပါတယ်။ ဥပမာအားဖြင့် ခုနကပြောတဲ့ လယ်သမာချေးငွေတွေဟာ အဲ့ဒီစာရင်းထဲမှာပါဝင်ပါ တယ်။ ဒီစာရင်းကိုလည်း ကျွန်တော်တို့က ဘယ်လိုထိန်းချုပ်ထားလဲဆိုလို့ရှိရင် နှစ်စဉ် ဘတ်ဂျက် တောင်းခံတဲ့အချိန်မှာ ဒီပြည်ထောင်စုရဲ့ ဘဏ္ဍာရန်ပုံငွေနဲ့ဆက်စပ်တဲ့ ကြွေးမြီအပ်ငွေယာယီစာရင်း တွေကို တောင်းခံပါတယ်။ တောင်းခံပြီးတော့မှ ကျွန်တော်တို့က ဒီရသုံးခန့်မှန်းခြေငွေစာရင်းကို လွှတ်တော်ကို တင်ပြသလိုပဲ ကျွန်တော်တို့က Cabinet ကိုတင်ပြပြီးတော့မှ Cabinet ရဲ့ အတည် ပြုချက်နဲ့သာ သုံးစွဲတာဖြစ်ပါတယ်။ ဒီဟာကလည်း ပုဂ္ဂလိကငွေတွေဖြစ်တဲ့အတွက် သူတို့က ယာယီ အပ်ငွေတွေ၊ ယာယီထုတ်ငွေပါပါတယ်။ နောက်တစ်ခုက အပြီးအပိုင်ပေးလိုက်တာမျိုးမဟုတ်ဘဲနဲ့ ချေးငွေဆိုတဲ့အတွက် ချေးငွေချေး ပြီးရင် ပြန်လည်ရမှာဖြစ်တဲ့အတွက် နောက်ပုဂ္ဂလိကငွေလည်းဖြစ်တဲ့အတွက် ဒီ ဘက်က ပြည်ထောင်စု ရဲ့ ဘတ်ဂျက်ထဲမှာ မထည့်သွင်းတာဖြစ်ပါတယ်။ ဒါကို ကျွန်တော့်အနေနဲ့ တင်ပြလိုပါတယ်။ ဒါကြောင့် မို့လို့ ဒီအစိုးရရဲ့ မမြင်နိုင်တဲ့ ထောက်ပံ့ငွေတွေဟာ ခုနကပြောတဲ့ လယ်သမားချေးငွေလိုမျိုးတွေ ဖြစ်ရင်တော့ ဒီရသုံးခန့်မှန်းခြေငွေစာရင်းမှာ မထည့်သွင်းသင့်ကြောင်း ကျွန်တော့်အနေနဲ့ တင်ပြအပ် ပါတယ်။</speech>
<speech><mp id="279">ဦးမောင်တိုး(အတွင်းရေးမှူး၊ ပြည်သူ့ငွေစာရင်းပူးပေါင်းကော်မတီ)</mp>ကျွန်တော်တို့ ဒါက ပုဂ္ဂလိကငွေမဟုတ်ပါဘူးခင်ဗျား။ ဘာကြောင့်လဲဆိုတော့ နိုင်ငံတော်ရဲ့ ငွေနဲ့ အတိုးပေးရတယ်။ ပြီးတဲ့ အခါကျတော့မှ ဒါကို သက်သာတဲ့ဟာနဲ့ ပြန်ချေးတယ်။ ဥပမာဆိုလို့ရှိရင်တော့ SEE လို့ခေါ်တာပေါ့။ SEE တွေကို သေသေချာချာလုပ်ပါဆိုတာကို မလုပ်နိုင်ဘဲနဲ့ Working Capitd ဆိုပြီးတော့ ၄ ရာခိုင်နှုန်း ချေးပေးတယ်။ ဒါဟာ Subsidize လုပ်တာပဲ။ ဒါဟာ နိုင်ငံတော်ငွေမဟုတ်လို့ ဘယ်ငွေ ဖြစ်ရမလဲ။ အဲဒီတော့ လယ်သမားကိုချေးတာလဲ အပ်တဲ့လူကတော့ ပြည်သူ့ငွေတွေ၊ ဒါပေမယ့်လို့ လယ်သမားကို နိုင်ငံတော်ငွေနဲ့ အတိုးပေးရတယ်။ အဲဒီတော့ အခု ကျွန်တော်တို့နိုင်ငံမှာ Exim Bank လို့ခေါ်တဲ့ Policy Bank လည်းမရှိဘူး။ Policy Bank မရှိဘဲနဲ့ မြန်မာ့စီးပွားရေးဘဏ်လို့သာ ခေါ်တယ်။ သူက အမြဲတမ်းရှုံးနေတယ်။ သူ့ရဲ့ အားနည်းလို့ရှုံးတဲ့ဥစ္စာကို ဒီလိုမျိုး Policy တွေလုပ်တဲ့ အတွက် ရှုံးတယ်ဆိုတဲ့ သဘောမျိုးတွေနဲ့ ရောပြီးတော့ ကျွန်တော်တို့ စစ်လို့လည်းမရဘူး။ အဲဒီလို ဖြစ်တဲ့အတွက် Hidden Subsidies တွေကို ဖော်ပြသင့်တယ်။ ဘယ်လို ဖော်ပြရမယ်ဆိုတာကတော့ IME QE TA Team $60:00 quloswu sloss Technical Assistant Team moş:com? ပေးထားတဲ့ အကြံပြုချက်တွေကို ကျွန်တော်တို့ကော်မတီက ဖတ်ရှုလေ့လာပြီးတဲ့အခါမှာ ဖြစ်သင့် တယ်လို့ထင်တဲ့ဟာတွေကို ကျွန်တော်တို့ ဒါကို ရေးဆွဲထားခြင်းဖြစ်ပါတယ်။ ကျွန်တော်တို့ Public Finance Practice ကို ပြန်ပြီးတော့ ပြောင်းတဲ့အခါမှာလည်း ဒီလိုမျိုး ဟာတွေကို ဆွဲလို့ရအောင် ပြောင်းလာမယ်လို့ ကျွန်တော်တို့အနေနဲ့ ယုံကြည်ပါတယ်။ ယခင်အတိုင်း လုပ်နေလို့ရှိရင် ကျွန်တော်တို့က ဒီလိုမျိုး International Practice တွေ၊ လွှတ်တော်က သိသင့်တဲ့ ဟာတွေက Comprehensive ဆိုတာ လွှတ်တော်ကို အကုန်တင်ပြရမယ်။ ဘာတွေလုပ်နေလဲ အကုန် တင်ပြရမယ်။ အဲဒီလိုမတင်ပြဘဲနဲ့ လွှတ်တော်က သာမန်လေးပဲ တင်ပြနေတာမျိုး မဖြစ်အောင်ဆိုပြီး 60? malệcossio em Sevgil:093603 International Practice IMF Q Technical Assistant Team ရဲ့အကြံဉာဏ်တွေနဲ့ ဒါကို ရေးဆွဲထားခြင်းဖြစ်ကြောင်း တင်ပြလိုပါတယ်။</speech>
<speech type="speaker">ဥပဒေကြမ်းကော်မတီက တင်ပြဖို့ ဖြစ်ပါတယ်။</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ သက်ဆိုင်ရာ ပြည်သူ့ငွေစာရင်းကော်မတီဟာ Hidden Subsidies နဲ့ပတ်သက်ပြီး အသေးစိတ်ရှင်းလင်းပြီးဖြစ် တာဖြစ်တဲ့အတွက် ကျွန်တော့် ဥပဒေကြမ်းကော်မတီရဲ့ အတည်ပြုရန်ဖော်ပြချက်အား လွှတ်တော်မှ ထောက်ခံပေးပါခင်ဗျား။</speech>
<speech type="speaker">ဥပဒေကြမ်းကော်မတီရဲ့ ပြင်ဆင်အဆိုပြုချက်အား လွှတ်တော်က ကန့်ကွက် ရန်ရှိပါသလား။ ကန့်ကွက်ရန်မရှိတဲ့အတွက် ဥပဒေကြမ်းကော်မတီရဲ့ ပြင်ဆင်အဆိုပြုချက် အတည် ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">ဘဏ္ဍာရေးဝန်ကြီးဌာနက ဆွေးနွေးရန်ရှိက ဆွေးနွေးဖို့ ဖြစ်ပါတယ် စာမျက်နှာ ၁၁ အမှတ်စဉ် ၅၅ ဦးသောင်းဟန် ပြင်ဆင်အဆိုပြုချက် တင်ပြဖို့ ဖြစ်ပါတယ်။</speech>
<speech><mp id="225">ဦးသောင်းဟန်(ယင်းမာပင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌ ကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော့်အနေနဲ့ ကန့်လန့်ဖြတ်ဇယား စာမျက်နှာ ၁၁ အမှတ်စဉ် ၅၅ အပိုဒ် ၃၆ ကို ပြင်ဆင်မှာဖြစ်ပါတယ်။ ဒါကတော့ ကျွန်တော်တို့ ဥပဒေ ပြဋ္ဌာန်းချက်တစ်ခုမှာ တိတိကျကျ ပိုမိုရှင်းလင်းတဲ့ အရေးအသားများနှင့် ပြဋ္ဌာန်းရမယ်ဆိုတဲ့ အစဉ် အလာရှိတဲ့အလျောက် ကျွန်တော် ဒီအပိုဒ်ကို ပြင်ဆင်ခြင်းဖြစ်ပါတယ်။ အပိုဒ် ၂၆ သက်ဆိုင်ရာ ဘဏ္ဍာရေးနှစ်အတွက် အကောင်အထည်ဖော်ဆောင်ရွက်မှုအခြေအနေ နှစ်ပတ်လည် အစီရင်ခံစာကို သက်ဆိုင်ရာ ဘဏ္ဍာရေးနှစ်ကုန်ပြီး အနီးကပ်ဆုံးကျင်းပသော ပြည်ထောင်စုလွှတ်တော်သို့ ပြည်ထောင်စုအစိုးရအဖွဲ့၏ကိုယ်စား ဘဏ္ဍာရေးဝန်ကြီးက တင်ပြရမည်လို့ ပြင်ဆင်ထားချက်အား အတည်ပြု ပေးနိုင်ပါရန် တင်ပြအပ်ပါတယ်ခင်ဗျား။</speech>
<speech type="speaker">ဘဏ္ဍာရေးဝန်ကြီးဌာနက ဦးသောင်းဟန်ရဲ့ တင်ပြချက်ကို သဘောတူပါသလား။</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>သဘောတူပါတယ်။</speech>
<speech type="speaker">ဘဏ္ဍာရေးဝန်ကြီးဌာနကလည်း ဦးသောင်းဟန်ရဲ့ ပြင်ဆင်အဆိုပြုချက်ကို သဘောတူကြောင်းတင်ပြထားပါတယ်။ လွှတ်တော်က ကန့်ကွက်ရန်ရှိပါသလား။ လွှတ်တော်က ကန့်ကွက်ရန်မရှိတဲ့အတွက် ဦးသောင်းဟန်ရဲ့ ပြင်ဆင်အဆိုပြုချက် အမှတ်စဉ် ၅၅ အတည် ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၅၈ စာမျက်နှာ ၁၂ ဦးအေးမောက် အဆိုပြု တင်ပြဖို့ ဖြစ်ပါတယ်</speech>
<speech><mp id="343">ဦးအေးမောက်(မလှိုင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော့်အေနဲ့ အသစ်ဖြည့်စွက်ချက်အနေနဲ့ ဖြည့်စွက်သွားမှာဖြစ်ပါတယ်။ ဖြည့်စွက်ချက်ကတော့ ဤဥပဒေကို အကောင်အထည်ဖော်ဆောင်ရွက် ရာတွင် (က) ဘဏ္ဍာရေးဝန်ကြီးဌာနသည် လိုအပ်သော နည်းဥပဒေများနှင့် စည်းမျဉ်းစည်းကမ်းများကို အစိုးရအဖွဲ့၏ သဘောတူညီချက်အရ ထုတ်ပြန်နိုင်သည်။ (ခ) ဘဏ္ဍာရေးဝန်ကြီးဌာနနှင့် ရသုံးခန့် မှန်းခြေငွေစာရင်းဦးစီးဌာနတို့သည် လိုအပ်သော အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများကို ထုတ်ပြန်နိုင်သည်။ ထပ်မံအသစ်ဖြည့်စွက်ထားခြင်းဖြစ်ပါသည်။ အတည်ပြု ပေးပါရန်တင်ပြအပ်ပါတယ်။</speech>
<speech type="speaker">အသစ်ဖြည့်စွက်ချက်ကို ပြည်ထောင်စုဝန်ကြီးဌာနက သဘောတူပါသလား။</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>သဘောတူပါတယ်</speech>
<speech type="speaker">ပြည်ထောင်စုဝန်ကြီးဌာနကလည်း သဘောတူတဲ့အတွက် လွှတ်တော်က ဦးအေးမောက်ရဲ့ ပြင်ဆင်အဆိုပြုချက်အား ကန့်ကွက်ရန်ရှိပါသလား။ ကန့်ကွက်ရန်မရှိတဲ့အတွက် ဦးအေးမောက်၊ မလှိုင်မဲဆန္ဒနယ်ရဲ့ ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်သူ့ငွေစာရင်းပူးပေါင်းကော်မတီက တင်သွင်းသော ပြည်ထောင်စု၏ ဘဏ္ဍာငွေအရအသုံးရေးဆွဲတင်ပြခြင်းဆိုင်ရာ ဥပဒေကြမ်းကို ဥပဒေကြမ်းကော်မတီနဲ့ လွှတ်တော်ကိုယ်စားလှယ်များက ပြင်ဆင်ချက်အဆိုတင်သွင်းခြင်း၊ ဆွေးနွေးဆုံးဖြတ်ခြင်းများ ပြုလုပ်ခဲ့ပြီးဖြစ်ပါတယ်။ ဒီလိုဆောင်ရွက်ရာမှာ လွှတ်တော်ရဲ့ ပြင်ဆင် အတည်ပြုချက်များကြောင့် ပြောင်းလဲသွားတဲ့ အပိုဒ်၊ အပိုဒ်ခွဲ၊ အမှတ်စဉ်များကိုလည်း တစ်ပါတည်း အတည်ပြုချက်ရယူသွားမှာဖြစ်ပါတယ်။ ဒါကြောင့် ပြည်ထောင်စု၏ ဘဏ္ဍာငွေ အရအသုံးရေးဆွဲ တင်ပြခြင်းဆိုင်ရာဥပဒေကြမ်းတစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲအတိုင်း အတည်ပြုရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် ပြည်သူ့ငွေစာရင်းပူးပေါင်းကော်မတီက တင်သွင်းသော ပြည်ထောင်စု၏ဘဏ္ဍာငွေအရအသုံးရေးဆွဲ တင်ပြခြင်းဆိုင်ရာ ဥပဒေကြမ်းတစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲအတိုင်း အတည်ပြု ကြောင်းကြေညာပါတယ်။ (ဩဘာသံများ)</speech>
<speech type="speaker">ဒီဥပဒေကြမ်းကို ၂၉-၇-၂၀၁၄ ရက်နေ့က လွှတ်တော်မှာ ဖတ်ကြားရှင်းလင်း တင်ပြပြီးနောက်ပိုင်းမှာ အကြိမ်ကြိမ် သက်ဆိုင်ရာကော်မတီများအပြင် သက်ဆိုင်ရာဝန်ကြီးဌာနနှင့် ဒီကော်မတီတွေမဟုတ်သော အခြားစိတ်ဝင်စားတဲ့ ပုဂ္ဂိုလ်များ ဆွေးနွေးခဲ့ပြီး တင်ပြခဲ့တာဖြစ်ပါတယ်။ တဖန် ဒီနေ့ လွှတ်တော်တွင်းမှာလည်း အချိန်ပိုပေးအလေးထားပြီးတော့ တင်ပြသွားတာ သတိပြု မိပါ လိမ့်မယ်။ ဒီအခါမှာလည်း သက်ဆိုင်ရာပြည်ထောင်စုဝန်ကြီးဌာနကိုယ်စား ဒုတိယဝန်ကြီးက ဝန်ကြီး ဌာနရဲ့ အမြင်၊ ပြည်ထောင်စုအစိုးရရဲ့ အမြင်များကို ဒီမှာ တိတိလင်းလင်း ဆွေးနွေးတင်ပြတဲ့အတွက် လည်း ကျွန်တော်တို့အတွက်ကော၊ လွှတ်တော်ကိုယ်စားလှယ်များအတွက်လည်း များစွာ အကျိုးရှိပါ တယ်။ ဗဟုသုတလည်းရပါတယ်။ ဒါပေမယ့်လို့ ရှင်းလင်းတင်ပြတဲ့နေရာမှာ မိမိရဲ့ ရှင်းလင်းတင်ပြ ချက်၊ မိမိရဲ့ ကန့်ကွက်ချက်များကလည်း ဘာပဲဖြစ်ဖြစ် လွှတ်တော်မှာ မှတ်တမ်းအဖြစ်ကျန်ရှိနေမှာ ဖြစ်ပါတယ်။ အမှန်အတိုင်း ဝန်ခံပြောဆိုကြရမယ်ဆိုရင် ကျွန်တော်တို့ လွှတ်တော်ကိုယ်စားလှယ်များက အခု ပြည်သူ့ငွေစာရင်းပူးပေါင်းကော်မတီက လေ့လာတင်ပြသလောက် ကျွန်တော်တို့ လွှတ်တော် ကိုယ်စားလှယ်များ မသိတာအမှန်ပဲဖြစ်ပါတယ် တစ်ခါ ဒီကော်မတီနဲ့ ဥပဒေကြမ်းကော်မတီနှင့် သက်ဆိုင်ရာကိုယ်စားလှယ်များ ဆွေးနွေးတဲ့ အခါမှာလည်း အခုကျွန်တော်တို့ အဲဒီလို ဆွေးနွေးတဲ့အချိန်မှာ မပါဝင်တဲ့ လွှတ်တော်ကိုယ်စားလှယ် များထက် ပိုပြီးသိကြမှာဖြစ်ပါတယ်။ ဒီနေ့ လွှတ်တော်ထဲမှာ အခုလို ဆွေးနွေးတဲ့အတွက်လည်း လွှတ်တော်ကိုယ်စားလှယ်များ အရင်မသိတာတွေ သိရှိသွားတဲ့အတွက် နောင် ကျွန်တော်တို့ ဥပဒေ ပြဋ္ဌာန်းလာတဲ့အခါမှာလည်း ဘာကြောင့်ဒီဥပဒေကို ပြဋ္ဌာန်းတယ်။ ဘာကြောင့်မပြဋ္ဌာန်းသင့်ဘူးဆိုတာ တွေလည်း ကျွန်တော်တို့ လွှတ်တော်ကိုယ်စားလှယ်များရဲ့ ရှေ့မှောက်ကို ရောက်ရှိလာမှာဖြစ်ပါတယ်။ ကျွန်တော့်အနေနဲ့ ဒီမှာတင်ပြချင်တာက ကော်မတီများဟာ လွှတ်တော်ထဲက လွှတ်တော်ငယ်များဖြစ်ပါတယ်။ ဒါကြောင့်မို့လို့ ကော်မတီလုပ်ငန်းများကို ကော်မတီအဖွဲ့ဝင်များက အလေးထားပါဝင်ဖို့ လိုပါတယ်။ လွှတ်တော်ထဲမှာ အခုလို စုံညီအစည်းအဝေးမှာပဲ တက်ရောက်နားထောင်ပြီး မေးခွန်းမေးခြင်း၊ အဆိုတင်သွင်းခြင်း၊ ဥပဒေပြုခြင်းကိစ္စများဟာ လွှတ်တော်ကိုယ်စားလှယ်တစ်ယောက် အတွက် လုံလောက်တဲ့ တာဝန်ကျေပွန်မှုမဟုတ်ပါဘူး။ ဒါကြောင့်မို့လို့ မိမိတို့ရဲ့ ကော်မတီအသီးသီးမှာ ပါဝင်တဲ့ ကော်မတီဝင်များဟာ ကော်မတီရဲ့ လုပ်ငန်းတာဝန်များကို အလေးထားဆောင်ရွက်ဖို့ လိုကြောင်း ထပ်မံတင်ပြလိုပါတယ်။ ဒါမှသာ ပြည်သူ့ကိုယ်စားလှယ်၊ လွှတ်တော်ကိုယ်စားလှယ် တာဝန်ကျေမှာဖြစ်ပါတယ်။ ဒါကြောင့် ရှေ့ဆက်သွားမယ့်ခရီးမှာ ကော်မတီဥက္ကဋ္ဌများဟာ မိမိတို့ ကော်မတီဝင်များကို ထိုက်သင့်တဲ့ တာဝန်များပေးပြီးတော့ ဆက်လက်ဆောင်ရွက်သွားဖို့ လွှတ်တော် ဥက္ကဋ္ဌအနေနဲ့ အကြံပြု တိုက်တွန်းတင်ပြပါတယ်။</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမကြိမ် ပြည်သူ့လွှတ်တော် (၁၁)ကြိမ်မြောက် ပုံမှန် အစည်းအဝေး (၂၈)ရက်မြောက်နေ့ ရပ်နားကြောင်းနှင့် အစည်းအဝေး (၂၉)ရက်မြောက်နေ့ ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် (၁၁) ကြိမ်မြောက်ပုံမှန်အစည်းအဝေး (၂၈) ရက်မြောက်နေ့ ရပ်နားပါမယ်။ ပထမအကြိမ် ပြည်သူ့ လွှတ်တော် (၁၁) ကြိမ်မြောက်ပုံမှန်အစည်းအဝေး (၂၉) ရက်မြောက်နေ့ကို ၂၀၁၄ ခုနှစ်၊ နိုဝင်ဘာလ ၁၄ ရက်(သောကြာနေ့) နံနက် ၁၀းဝဝ နာရီအချိန်မှာ ဆက်လက်ကျင်းပမှာဖြစ်ကြောင်းနဲ့ ယနေ့ အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>ပထမအကြိမ် ပြည်သူ့လွှတ်တော် (၁၁)ကြိမ်မြောက်ပုံမှန်အစည်းအဝေး (၂၈) ရက်မြောက်နေ့ ကို ၁၂:၂၀ နာရီအချိန်တွင် ရပ်နားပါသည်။</p>
</postface>
</transcript>
</doc>
