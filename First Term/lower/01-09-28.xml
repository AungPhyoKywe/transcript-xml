<doc>
<docinfo>
<docno>01-09-28.xml</docno>
<pdf>01-09-28.pdf</pdf>

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၈) ရက်မြောက်နေ့မှတ်တမ်း</title>
<date value='20-03-2014'>၁၃၇၅ ခုနှစ်၊ တပေါင်းလပြည့်ကျော် ၅ ရက် (၂၀၁၄ ခုနှစ်၊ မတ်လ ၂၀ ရက်) (ကြာသပတေးနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော် အစည်းအဝေးခန်းမတွင် ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၈)ရက်မြောက်နေ့ကို နံနက် ၁၀းဝဝ နာရီအချိန်၌ စတင်ကျင်းပပါသည်။ (ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တ ွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည် တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့ လွှတ်တော် နဝမပုံမှန်အစည်းအဝေး (၂၈)ရက်မြောက်နေ့ အစီအစဉ် စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့ လွှတ်တော် နဝမပုံမှန်အစည်းအဝေး (၂၈)ရက်မြောက်နေ့မှာ ပြည်သူ့လွှတ်တော် လွှတ်တော် အခွင့် အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၂၂ ဦးရှိတဲ့အနက် ၃၇၀ ဦး တက်ရောက်ပါတယ်။ အစည်းအဝေးသို့ တက်ရောက် ခွင့်ရှိသူဦးရေ စုစုပေါင်းရဲ့ ၈၇.၆၈ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ်များကို ကြို တင်ဖြန့်ဝေထားတဲ့အတိုင်း ဆက်လက်ဆောင်ရွက်သွား ပါမယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်</speech>
<speech><mp id="412">ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀-၃-၂၀၁၄ ရက်နေ့မှာ ကျင်းပပြုလုပ်တဲ့ ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၈)ရက်မြောက်နေ့သို့ တက်ရောက်မယ့် ကိုယ်စားလှယ် များအနက်မှ ခွင့်ပန်ကြားသူများရဲ့ အခြေအနေကို ကျွန်တော် ပြည်သူ့လွှတ်တော် လွှတ်တော် အခွင့်အရေးကော်မတီ အတွင်းရေးမှူးအား တင်ပြခွင့်ပြုပါရန် ဦးစွာတင်ပြပန်ကြားအပ်ပါတယ် ခင်ဗျား။ ယနေ့ကျင်းပတဲ့ ပြည်သူ့လွှတ်တော်အစည်းအဝေးသို့ တက်ရောက်ခွင့်ရှိသူဦးရေ ၄၂၂ ဦး အနက် တက်ရောက်သည့်ဦးရေ ၃၇၀ ဦးရှိပြီး ခွင့်ပန်ကြားသူစုစုပေါင်း ၅၂ ဦးရှိပါတယ်။ ခွင့်ပန် ကြားသူများအနက် ၂၈ ဦးကတော့ ယမန်နေ့က ကြို တင်ပန်ကြားထားသူများဖြစ်ပြီး ယနေ့ခွင့်ပန် ကြားသူ ၂၄ ဦး ရှိပါတယ်။ ယနေ့ခွင့်ပန်ကြားသူများမှာ (၁) ဟိုပုန်းမဲဆန္ဒနယ်မှ ဦးခွန်သိန်းဖေ အစည်းအဝေးပြီးဆုံးသည်အထိ၊ (၂) ရေတာရှည်မဲဆန္ဒနယ်မှ ဦးမျိုးသန့် ခွင့် ၁ ရက်၊ (၃) ပြည်ကြီးတံခွန်မဲဆန္ဒနယ်မှ ဦးမောင်ကို ခွင့် ၂ ရက်၊ (၄) ဒေါပုံမဲဆန္ဒနယ်မှ ဦးလှမြင့် ခွင့် ၁ ရက်၊ (၅) ဟုမ္မလင်းမဲဆန္ဒနယ်မှ ဦးအေး ခွင့် ၂ ရက်၊ (၆) နမ္မတူမဲဆန္ဒနယ်မှ ဦးစိုင်းအောင်လှ အစည်းအဝေးပြီးဆုံးသည်အထိ၊ (၇) ဖြူးမဲဆန္ဒနယ်မှ ဦးညွန့်လှိုင် ခွင့် ၂ ရက်၊ (၈) ငပုတောမဲဆန္ဒနယ်မှ ဒေါ်ခင်သန်းမြင့် ခွင့် ၁ ရက်၊ (၉) နတ်တလင်းမဲဆန္ဒနယ်မှ ဦးရဲထွဋ်ဦး အစည်းအဝေးပြီးဆုံးသည်အထိ၊ (၁၀) သံတွဲမဲဆန္ဒနယ်မှ ဦးရဲထွန်း ခွင့် ၂ ရက်၊ (၁၁) လေရှီးမဲဆန္ဒနယ်မှ ဦးရှိသီး ခွင့် ၂ ရက်၊ (၁၂) လှိုင်သာယာမဲဆန္ဒနယ်မှ ဦးဉာဏ်ဝင်း ခွင့် ၁ ရက်၊ (၁၃) မှော်ဘီမဲဆန္ဒနယ်မှ ဦးကြည်မြင့် ခွင့် ၁ ရက်၊ (၁၄) မြို့သစ်မဲဆန္ဒနယ်မှ ဦးမြင့်သူ ခွင့် ၂ ရက်၊ (၁၅) နန်းယွန်းမဲဆန္ဒနယ်မှ ဦးဇင်းဝမ် ခွင့် ၂ ရက်၊ (၁၆) လဟယ်မဲဆန္ဒနယ်မှ ဦးဆာမူ ခွင့် ၂ ရက်၊ (၁၇) နတ်မောက်မဲဆန္ဒနယ်မှ ဦးအောင်ကျော်စိုး ခွင့် ၂ ရက်၊ (၁၈) ပျော်ဘွယ်မဲဆန္ဒနယ်မှ ဦးမြင့်စိုး ခွင့် ၂ ရက်၊ (၁၉) မအူပင်မဲဆန္ဒနယ်မှ ဦးစိန်ဝင်း ခွင့် ၁ ရက်၊ (၂၀) မြိတ်မဲဆန္ဒနယ်မှ ဦးဌေးမြင့် ခွင့် ၂ ရက်၊ (၂၁) ထန်းတပင်မဲဆန္ဒနယ်မှ ဦးစိန်ထွန်း ခွင့် ၂ ရက်၊ (၂၂) ဥတ္တသီရိမဲဆန္ဒနယ်မှ ဦးမင်းသူ ခွင့် ၂ ရက်၊ (၂၃) ကလေးဝမဲဆန္ဒနယ်မှ ဦးစိုးသိမ်း ခွင့် ၁ ရက်နှင့် (၂၄) မြောက်ဥက္ကလာပမဲဆန္ဒနယ်မှ ဒေါက်တာသန်းဝင်း ခွင့် ၂ ရက်တို့ဖြစ်ပါတယ်။ ခွင့်မဲ့ | ပျက်ကွက်သူမရှိပါ။ ယနေ့ ခွင့်ပန်ကြားသူများအား ခွင့်ပြု ပေးပါရန် လေးစားစွာ တင်ပြ အပ်ပါတယ်ခင်ဗျား။</speech>
<speech type="speaker">အားလုံးကိုခွင့်ပြုပါတယ်</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကိုမှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၄၂၂ ဦး၊ ယခင်ကခွင့်ပန်ကြား၍ ခွင့်ပြု ထားသူ ၂၈ ဦး၊ ယနေ့ ခွင့်ပြုထားသူ ၂၄ ဦးဖြစ်၍ လွှတ်တော်ကခွင့်ပြုထားသူစုစုပေါင်း ၅၂ ဦးဖြစ်ပါတယ်။ ခွင့်မဲ့ပျက်ကွက် သူမရှိပါ။ ယခု ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို လွှတ်တော်က အတည်ပြုပါသလားခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ မေးခွန်းများ မေးမြန်းခြင်း၊ ဖြေကြားခြင်း အစီအစဉ် စတင်ဆောင်ရွက်ပါမယ်။</speech>
<Q-A>
<title>အကြောင်းအမျိုးအမျိုးကြောင့် လစ်လပ်နေသော မဲဆန္ဒနယ်မြေများအတွက် ကြားဖြတ်ရွေးကောက်ပွဲ ကျင်းပရန် အစီအစဉ် ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးစွာ၊ လှည်းကူးမဲဆန္ဒနယ်မှ ဦးဖြိုးမင်းသိန်း မေးမြန်းဖို့ဖြစ်ပါတယ်။</speech>
<speech><mp id="1190">ဦးဖြိုးမင်းသိန်း(လှည်းကူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး နှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများ၊ ဖိတ်ကြားထားတဲ့ ဧည့်သည်တော်များ အားလုံး မင်္ဂလာအပေါင်းနှင့် ပြည့်စုံပါစေလို့ ဆုတောင်းမေတ္တာပို့နှုတ်ခွန်းဆက်သ အပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး၊ လှည်းကူးမဲဆန္ဒနယ်မှ ပြည်သူ့ လွှတ်တော် ကိုယ်စားလှယ် ဦးဖြိုးမင်းသိန်း ဖြစ်ပါတယ်။ ပြည်သူ့လွှတ်တော်ဥက္ကဋ္ဌကခင်ဗျား။ ကျွန်တော်မေးမြန်း လိုတဲ့ မေးခွန်းကတော့ ပထမအကြိမ် လွှတ်တော်သက်တမ်းအတွင်းမှာ အကြောင်းအမျိုးမျိုးကြောင့်လစ်လပ်သွားတဲ့ မဲဆန္ဒနယ်မြေများကို ကြားဖြတ်ရွေးကောက်ပွဲကျင်းပရန် အစီအစဉ်ရှိ/မရှိ၊ ကြားဖြတ် ရွေးကောက်ပွဲကျင်းပရန် အစီအစဉ်ရှိပါက ရွေးကောက်ပွဲအတွက် ကြိုတင်ပြင်ဆင်ရန်အတွက် မဲဆန္ဒနယ်မည်မျှကို မည်သည့်နေ့ရက်တွင် ကျင်းပပေးမည်ကို ထုတ်ပြန်ကြေညာ ပေးရန် အစီအစဉ် ရှိ/မရှိ၊ ကြားဖြတ်ရွေးကောက်ပွဲကျင်းပရန် အစီအစဉ်မရှိပါက အဘယ်ကြောင့် နည်းဆိုတာကို သိချင်ပါ တယ်။ ပြည်သူ့လွှတ်တော်ဥက္ကဋ္ဌကမှတစ်ဆင့် လေးစားစွာ မေးမြန်းအပ်ပါတယ်။ အားလုံးကို ကျေးဇူး တင်ပါတယ်။ (ဩဘာသံများ)</speech>
<speech type="speaker">ပြည်ထောင်စုရွေးကောက်ပွဲကော်မရှင်ဥက္ကဋ္ဌမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="56">ဦးတင်အေး(ဥက္ကဋ္ဌ၊ ပြည်ထောင်စုရွေးကောက်ပွဲကော်မရှင်)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ မင်္ဂလာပါလို့ နှုတ်ခွန်းဆက်သပါ တယ်။ ယနေ့ လှည်းကူးမြို့နယ်၊ ပြည်သူ့လွှတ်တော်ကိုယ်စားလှယ် ဦးဖြိုးမင်းသိန်းရဲ့ မေးခွန်းမှာ (၁) အကြောင်းအမျိုးမျိုးကြောင့် လစ်လပ်နေသော မဲဆန္ဒနယ်များအတွက်ကြားဖြတ် ရွေးကောက်ပွဲကျင်းပ ရန် အစီအစဉ်ရှိ/မရှိ၊ (၂) အစီအစဉ်ရှိပါက ရွေးကောက်ပွဲအတွက် ကြိုတင်ပြင်ဆင်မှုများ ဆောင်ရွက် နိုင်ရန် မည်သည့်နေ့ရက်တွင် ကျင်းပပေးမည်ကို ထုတ်ပြန်ကြေညာပေးရန် အစီအစဉ် ရှိ/မရှိ၊ (၃) အစီအစဉ်မရှိပါက မည်သည့်အတွက်ကြောင့် ဆိုသည်ကိုသိလိုပါသည်ဟု မေးမြန်းထားပါတယ်။ ၂၀၁၁ ခုနှစ်၊ ဧပြီလ ၁ ရက်နေ့တွင် ကျင်းပခဲ့သော ပထမအကြိမ် ကြားဖြတ်ရွေးကောက် ပွဲကျင်းပပြီးနောက် အကြောင်းအမျိုးမျိုးကြောင့် လစ်လပ်လျက်ရှိသော လွှတ်တော်ကိုယ်စားလှယ် ဦးရေနှင့် မဲဆန္ဒနယ်စာရင်းများကို သက်ဆိုင်ရာလွှတ်တော်များက ပြည်ထောင်စုရွေးကောက်ပွဲကော်မရှင်သို့ အောက်ပါအတိုင်း ပေးပို့ထားပါတယ်။ (၁) ပြည်နယ်နှင့်တိုင်းဒေသကြီးအတွက် လွှတ်တော်မဲဆန္ဒနယ်ကိုယ်စားလှယ်ဦးရေ ၁၁ ဦး၊ အဲ့ဒီကိုယ်စားလှယ်တွေကတော့ ကချင်ပြည်နယ် လွှတ်တော်ကိုယ်စားလှယ်တစ်ဦး ဝိုင်းမော်မြို့နယ်၊ ပြည်နယ်လွှတ်တော်မဲဆန္ဒနယ် အမှတ်(၂)၊ ကရင်ပြည်နယ် လွှတ်တော်ကိုယ်စားလှယ်တစ်ဦး လှိုင်းဘွဲမြို့နယ် ပြည်နယ်လွှတ်တော် မဲဆန္ဒနယ် အမှတ်(၂)၊ စစ်ကိုင်းတိုင်းဒေသကြီးလွှတ်တော်ကိုယ်စားလှယ်တစ်ဦး ဝက်လက်မြို့နယ် တိုင်းဒေသကြီး လွှတ်တော်မဲဆန္ဒနယ်အမှတ်(၁)၊ တနင်္သာရီတိုင်းဒေသကြီးလွှတ်တော်ကိုယ်စားလှယ်တစ်ဦး မြိတ်မြို့နယ် တိုင်းဒေသကြီးလွှတ်တော်မဲဆန္ဒနယ် အမှတ်(၁)၊ မန္တလေးတိုင်းဒေသကြီး လွှတ်တော်ကိုယ်စားလှယ် နှစ်ဦး အောင်မြေသာစံမြို့နယ် တိုင်းဒေသကြီးလွှတ်တော်မဲဆန္ဒနယ် အမှတ်(၂)၊ မိုးကုတ်မြို့နယ် တိုင်းဒေသကြီးလွှတ်တော်မဲဆန္ဒနယ်အမှတ်(၁)၊ ရခိုင်ပြည်နယ် လွှတ်တော် ကိုယ်စားလှယ်တစ်ဦး ဂွမြို့ နယ် ပြည်နယ်လွှတ်တော်မဲဆန္ဒနယ်အမှတ်(၂)၊ ရှမ်းပြည်နယ် လွှတ်တော် ကိုယ်စားလှယ်သုံးဦးတာချီလိတ်မြို့နယ် ပြည်နယ်လွှတ်တော်မဲဆန္ဒနယ်အမှတ်(၂)၊ မိုင်းယောင်း မြို့နယ် ပြည်နယ်လွှတ်တော် မဲဆန္ဒနယ်အမှတ်(၁)၊ တန့်ယန်းမြို့နယ် ပြည်နယ်လွှတ်တော်မဲဆန္ဒနယ် အမှတ်(၂)၊ ဧရာဝတီတိုင်း ဒေသကြီး လွှတ်တော်ကိုယ်စားလှယ်တစ်ဦး ရေကြည်မြို့နယ် တိုင်းဒေသကြီး လွှတ်တော်မဲဆန္ဒနယ် အမှတ်(၁) ဖြစ်ပါတယ်။ ပြည်ထောင်စုလွှတ်တော်အနေနဲ့ပြောရင်တော့ ၁ရ ဦးဟာ ကျွန်တော်တို့ ဖြေကြားထားပါတယ်။ (က)ကတော့ ပြည်သူ့လွှတ်တော်က ကိုယ်စားလှယ် ၁၃ ဦး၊ ဖားကန့်မြို့နယ် ပြည်သူ့လွှတ်တော် မဲဆန္ဒနယ်၊ ဗန်းမော်မြို့နယ် ပြည်သူ့လွှတ်တော်မဲဆန္ဒနယ်၊ မိုးကောင်းမြို့နယ် ပြည်သူ့လွှတ်တော် မဲဆန္ဒနယ်၊ ဟားခါးမြို့နယ် ပြည်သူ့လွှတ်တော်မဲဆန္ဒနယ်၊ ကမ္မမြို့နယ် ပြည်သူ့လွှတ်တော် မဲဆန္ဒနယ်၊ ရေနံချောင်းမြို့နယ် ပြည်သူ့လွှတ်တော်မဲဆန္ဒနယ်၊ မင်းဖျားမြို့နယ် ပြည်သူ့ လွှတ်တော်မဲဆန္ဒနယ်၊ ဒဂုံမြို့သစ်တောင်ပိုင်းမြို့နယ် ပြည်သူ့လွှတ်တော်မဲဆန္ဒနယ်၊ အင်းစိန်မြို့နယ် ပြည်သူ့လွှတ်တော် မဲဆန္ဒနယ်၊ လသာမြို့နယ် ပြည်သူ့လွှတ်တော်မဲဆန္ဒနယ်၊ ပန်းဘဲတန်းမြို့နယ် ပြည်သူ့လွှတ်တော် မဲဆန္ဒနယ်၊ နမ့်ခမ်းမြို့နယ် ပြည်သူ့လွှတ်တော်မဲဆန္ဒနယ်၊ ပန်းတနော်မြို့နယ် ပြည်သူ့လွှတ်တော် မဲဆန္ဒနယ်။ အမျိုးသားလွှတ်တော်အနေနဲ့ ကိုယ်စားလှယ်လေးဦး လစ်လပ်ပါတယ်။ စစ်ကိုင်းတိုင်း ဒေသကြီး၊ အမျိုးသားလွှတ်တော်မဲဆန္ဒနယ်အမှတ်(၂)၊ တနင်္သာရီတိုင်းဒေသကြီး၊ အမျိုးသား လွှတ်တော် မဲဆန္ဒနယ်အမှတ်(၂)၊ ရခိုင်ပြည်နယ် အမျိုးသားလွှတ်တော်မဲဆန္ဒနယ်အမှတ်(၄)၊ ရန်ကုန် တိုင်းဒေသကြီး အမျိုးသာလွှတ်တော် မဲဆန္ဒနယ်အမှတ်(၆)။ အထက်ပါလစ်လပ်လျက်ရှိတဲ့ မဲဆန္ဒနယ် ၂၈ နယ်တွင် ဒုတိယအကြိမ် ကြားဖြတ်ရွေးကောက်ပွဲ တင်မြှောက်ပွဲကို ကျင်းပပေးရန် အစီအစဉ် ရှိပါတယ်။ ပြည်ထောင်စု ရွေးကောက်ပွဲကော်မရှင်က ကြားဖြတ်ရွေးကောက်ပွဲ ကျင်းပမယ့်နေ့ရက်ကို အနည်းဆုံး သုံးလကြို တင်၍ ကြေညာပေးမယ် ဖြစ်ပါတယ်။ ရွေးကောက်ပွဲတွင် ပါဝင်ယှဉ်ပြိုင်မယ့် ပါတီများ၊ ပုဂ္ဂိုလ်များသာ ရွေးကောက်ပွဲအောင်နိုင်ရေးအတွက် မဲဆန္ဒရှင်ပြည်သူများဆန္ဒကို အလေး ထားဖြည့်ဆည်းကာ ထာဝရစည်းရုံးနေသင့်ပါကြောင်း အကြံပြုခြင်းနဲ့ ဒုတိယအကြိမ် ကြားဖြတ် ရွေးကောက်ပွဲကျင်းပမည့် အခြေအနေကို ရှင်းလင်းဖြေကြားအပ်ပါတယ်လို့ ကြယ်ပွင့်ပြမေးခွန်းကို ကျွန်တော် စာနဲ့ဖြေထားပါတယ်။ သို့သော်လည်း ယနေ့ လွှတ်တော်ကိုယ်စားလှယ်ကြီးများကို နောက်ဆုံးအချိန်နဲ့ ကိုက်ညီဖို့နဲ့ ရှင်းလင်းသွားအောင် ကျွန်တော့်အနေနဲ့ ဖြည့်စွက်ပြီးတော့ ရှင်းလင်းတင်ပြသွားပါ့မယ်။ ဦးဖြိုးမင်းသိန်းရဲ့ ကြယ်ပွင့်ပြမေးခွန်းနဲ့ပတ်သက်ပြီးတော့ ပြည်ထောင်စုရွေးကောက်ပွဲကော်မရှင် အနေနဲ့ ၁၄-၂-၂၀၁၄ ရက်စွဲပါစာအမှတ်၊ ၃၈/စမ-စည်း(၁)/(၁)/ကမရဖြင့် ဖြေကြားချက်ပေးပို့ခဲ့ပြီး ဖြစ်ပါတယ်။ ထိုသို့ဖြေကြားချက်ပေးပို့စဉ်က လစ်လပ်လျက်ရှိသော မဲဆန္ဒနယ် စုစုပေါင်းမှာ ၂၈ နယ် ဖြစ်ပြီး ယနေ့ ၂၀-၃-၂၀၁၄ ရက်နေ့ နောက်ထပ်မဲဆန္ဒနယ် နှစ်နယ် ထပ်မံလစ်လပ်သဖြင့် မိမိ တို့ကော်မတီရှင်စာရင်းတွင် တရားဝင်လစ်လပ်လျက်ရှိတဲ့ မဲဆန္ဒနယ်မှာ ၃၀ ဖြစ်ပါတယ်။ အဆိုပါ လစ်လပ်မဲဆန္ဒနယ်များမှာ ချင်းပြည်နယ် အမျိုးသားလွှတ်တော်မဲဆန္ဒနယ် အမှတ်(၆)၊ မွန်ပြည်နယ် အမျိုးသားလွှတ်တော်မဲဆန္ဒနယ်အမှတ်(၁၁) ဖြစ်တဲ့အတွက်ကြောင့် လောလောဆယ်တော့ မဲဆန္ဒနယ် ၃၀ လစ်လပ်နေကြောင်း ရှင်းလင်းတင်ပြလိုပါတယ်။ ဒီနေရာမှာ ကျွန်တော့်ဆီမှာ တရားဝင်မဟုတ်သော်လည်းပဲ မွန်ပြည်နယ် တိုင်းဒေသကြီးက လွှတ်တော်ကိုယ်စားလှယ်တစ်ဦး လစ်လပ်နေကြောင်းတော့ တင်ပြထားပါတယ်။ တရားဝင်တော့ မရသေးပါဘူး။ အကယ်၍များ တရား ဝင်ဖြစ်မယ်ဆိုရင်တော့ ၃၁ နေရာဖြစ်ကြောင်း ကျွန်တော့်အနေနဲ့ ရှင်းလင်းတင်ပြလိုပါတယ်။ ဆက်လက်ပြီးတော့ ကျွန်တော်တို့ ပြည်ထောင်စုသမ္မတမြန်မာနိုင်ငံတော်ဟာ စစ်မှန်၍ စည်းကမ်းပြည့်ဝသော ပါတီစုံဒီမိုကရေစီကို ဖွဲ့စည်းပုံအခြေခံဥပဒေပုဒ်မ ရ တွင် ပြဋ္ဌာန်းထားပါတယ်။ မြို့နယ်ကိုအခြေခံပြီးတော့ ပြည်သူ့လွှတ်တော်ကိုယ်စားလှယ်များကိုလည်းကောင်း၊ ကိုယ်ပိုင်အုပ်ချုပ် ခွင့်ရတိုင်း သို့မဟုတ် ကိုယ်ပိုင်အုပ်ချုပ်ခွင့်ရဒေသမှကိုယ်စားလှယ်တစ်ဦး အပါအဝင် တိုင်းဒေသကြီး နဲ့ ပြည်နယ်တစ်ခုစီမှ ကိုယ်စားလှယ် ၁၂ ဦးစီပါဝင်သော အမျိုးသားလွှတ်တော်ကိုလည်းကောင်း၊ မြို့နယ်တစ်မြို့နယ်လျှင် ကိုယ်စားလှယ်နှစ်ဦးကျစီပါဝင်ပြီးတော့ လူဦးရေ ၀.၁ ရာခိုင်နှုန်းရှိတဲ့ တိုင်းရင်းသားလူမျိုးများပါဝင်သော တိုင်းဒေသကြီးနှင့် ပြည်နယ်လွှတ်တော်ကိုယ်စားလှယ်များ ရွေးချယ်တင်မြှောက်ကာ အေးချမ်းသာယာပြီး ခေတ်မီဖွံ့ဖြိုးတိုးတက်တဲ့ နိုင်ငံတော်ကြီးဖြစ်အောင် ဆောင်ရွက်လျက်ရှိပါတယ်။ သို့ပါ၍ အခြေခံဖြစ်သော မြို့နယ်တစ်မြို့နယ်ကို ပြည်သူ့လွှတ်တော်မှ ကိုယ်စားလှယ်တစ်ဦး၊ အမျိုးသားလွှတ်တော်မှ ကိုယ်စားလှယ်တစ်ဦး၊ တိုင်းဒေသကြီးနှင့် ပြည်နယ်လွှတ်တော်မှ ကိုယ်စားလှယ်နှစ်ဦးတို့ဖြင့် ဒေသဖွံ့ဖြိုးရေးလုပ်ငန်းများကို ဆောင်ရွက်လျက်ရှိပါတယ်။ ယခုအခါ ပြည်သူ့လွှတ်တော်ကိုယ်စားလှယ် ၁၃ ဦး၊ အမျိုးသားလွှတ်တော်ကိုယ်စားလှယ် ခြောက်ဦး၊ တိုင်းဒေသ ကြီးနှင့် ပြည်နယ်လွှတ်တော်ကိုယ်စားလှယ် ၁၂ ဦး လစ်လပ်လျက်ရှိသဖြင့် နိုင်ငံတော်အတွင်းရှိ မြို့နယ်အသီးသီးတွင် ပြည်သူ့ကိုယ်စားလှယ်များမရှိသော၊ လစ်လပ်နေသော မြို့နယ်မရှိပါ။ အနည်း ဆုံးလူထုကိုယ်စားလှယ်တစ်ဦးက ဒေသဖွံ့ဖြိုးရေးကို ပေါင်းစပ်ပေးနိုင်ဖို့ မြို့နယ်အသီးသီးမှာရှိနေပါ တယ် ဆိုတာ တင်ပြလိုပါတယ်။ ပြည်သူ့ကိုယ်စားလှယ်များ လစ်လပ်မှုရှိပါက ကြားဖြတ်ရွေးကောက်ပွဲကျင်းပပေးလိုပါတယ်။ ရွေးကောက်ပွဲကျင်းပပေးဖို့ ပြဋ္ဌာန်းထားတဲ့ဥပဒေကတော့ မရှိသေးပါဘူး။ ကြားဖြတ်ရွေးကောက်ပွဲ ကျင်းပပေးနိုင်ရန်နဲ့ ဘဏ္ဍာရေးနှစ်တိုင်း ရန်ပုံငွေတင်ပြတောင်းခံခဲ့ပြီး မလုပ်ဖြစ်က ပြန်လည်အပ်နှံခဲ့ ပါတယ်။ ကြားဖြတ်ရွေးကောက်ပွဲကျင်းပရေးအား ကော်မရှင်အနေနဲ့ နိုင်ငံရေးအမြင်၊ အုပ်ချုပ်ရေး အမြင်၊ စီးပွားရေးအမြင်၊ လုံခြုံ ရေးအမြင်နဲ့ နိုင်ငံတကာအမြင်တို့ဖြင့် ချိန်ထိုးဆောင်ရွက်လျက်ရှိပါ တယ်။ နိုင်ငံတော်တွင် ၂၀၁၃ ခုနှောင်းပိုင်းနှင့် ၂၀၁၄ ခုနှစ်တွင် အလုပ်များ များပြားနေတဲ့ကာလ ဖြစ်ပါတယ်။ ၂၀၁၃ ခုနှစ်တွင် အာဆီယံအားကစားပြိုင်ပွဲများ အောင်မြင်စွာကျင်းပနိုင်ရေး ပြည်သူ အားလုံး ပူးပေါင်းဆောင်ရွက်ခဲ့ကြရပါတယ်။ မကြာမီပြုလုပ်မယ့် သန်းခေါင်စာရင်းလုပ်ငန်းများလည်း လူထုလုပ်ရှားမှုအသွင်ဖြင့် ဆောင်ရွက်လျက်ရှိပါတယ်။ နိုင်ငံတော်အနေဖြင့် ၂၀၁၄ ခုနှစ်တွင် အာဆီယံအလှည့်ကျ ဥက္ကဋ္ဌတာဝန်ထမ်းဆောင်ရသော နှစ်ဖြစ်ပါတယ်။ ဥက္ကဋ္ဌတာဝန်ယူထား ရသဖြင့် အစိုးရသာမက လွှတ်တော်ရေးရာကော်မတီများ၊ ဝန်ကြီးဌာနများ၊ လူမှုရေးအဖွဲ့အစည်းများ အသီးသီး ဟာ သက်ဆိုင်ရာကဏ္ဍအလိုက် တာဝန်ယူပြီးတော့ အစည်းအဝေးများ၊ ဆွေးနွေးပွဲများ ကျင်းပပေးရ လျက်ရှိပြီး လာရောက်တွေ့ဆုံကြတဲ့ အဖွဲ့အစည်းများကိုလည်း လက်ခံတွေ့ဆုံနေရသဖြင့် အလုပ်တွေ များ၊ ဝန်တွေပိနေတဲ့ကာလလည်း ဖြစ်ပါတယ်။ ဒါ့ကြောင့် ကြားဖြတ်ရွေးကောက်ပွဲဖြင့် ဝန်မပိစေရန် ဆိုင်းငံ့ထားခြင်းလည်း ဖြစ်ပါတယ်။ ရွေးကောက်ပွဲ ဆိုတဲ့ လုပ်ငန်းဟာ လူတိုင်းကျေနပ်မှုကို ဆောင်ရွက်ပေးနိုင်တဲ့ Win Win Situation ကို ရနိုင်တဲ့လုပ်ငန်း မဟုတ်ပါဘူး။ အရွေးခံရတဲ့လူက မျှတတယ်ပြောပြီး ရှုံးသူကတော့ မမျှတဘူး၊ မတရားဘူး လို့ပြောတတ်တာဟာ လူ့သဘာဝပဲ ဖြစ်ပါတယ်။ ရွေးကောက်ပွဲအောင်မြင်ရေးဟာ ပါတီများ၊ လူမှုရေးအဖွဲ့အစည်းများ၊ ပြည်တွင်းပြည်ပစောင့်ကြည့်လေ့လာရေးအဖွဲ့များ၊ သတင်းမီဒီယာများက ပြည်သူလူထုကို ဗဟိုပြုပြီး ပူးပေါင်းဆောင်ရွက်မှ၊ ထိန်းကျောင်းပေးမှ လွတ်လပ်တရား မျှတပြီး ပြစ်တင်ဝေဖန် မှုနည်းမယ့် ရွေးကောက်ပွဲ ဖြစ်မှာဖြစ်ပါတယ်။ ရွေးကောက်ပွဲကျင်းပခြင်းသည်တိုင်းပြည်ရဲ့ ပုံနှိပ်အပေါ် အပေါ်သက်ရေက်စေတတ်ပါတယ်။ ကြားဖြတ်ရွေးကောက်ပွဲတွေ အတ္တ အကျိုးကိုကြည့်ပြီး အဆိုးမြင်ဝါဒီများရဲ့ ဝေဖန်ပြောဆိုမှုအရ တိုင်းပြည်ရဲ့ ပုံရိပ်အကျည်းတန်မှု မဖြစ် စေလိုပါ။ သို့ဖြစ်ပါ၍ ကော်မရှင်အနေဖြင့် ရွေးကောက်ပွဲကျင်းပသင့်/မသင့်ကို အမြင်ငါးမျိုးနဲ့ချိန်ထိုးပြီး ကျင်းပဆောင်ရွက်လျက်ရှိပါကြောင်းနဲ့ ရွေးကောက်ပွဲအတွက် ပြင်ဆင်ရန် ရွေးကောက်ပွဲမဲဆွယ် စည်းရုံးရန်အတွက် အချိန်ကာလအားဖြင့် သုံးလခန့် လိုအပ်မှာ ဖြစ်ပါတယ်။ နောက်သုံးလဟာလည်းပဲ မိုးတွင်းကာလကျရောက်နေပါသဖြင့် ရာသီဥတုသာယာချိန်မှ ကြားဖြတ်ရွေးကောက်ပွဲကျင်းပပေးရန် ရည်ရွယ်ထားပါကြောင်း ဖြေကြားအပ်ပါတယ်။ (ဩဘာသံများ) ိုင်ငံ့ဝန်ထမ်းတစ်ဦး နာမကျန်းဖြစ်သည့်အခါ ကုန်ကျစရိတ်ကို တောင်းဆိုပိုင်ခွင့်ရှိပါသလား၊ လုပ်ငန်း</speech>
</Q-A><Q-A>
<title>ကြောင့် ရရှိသောရောဂါ (Occupctiond Disease) များနှင့်ပတ်သက်၍ ဆေးကုသမှုကုန်ကျစရိတ် ကိုနိုင်ငံတော်မှကျခံပါသလားတို့နှင့်စပ်လျဉ်းသည့်မေးခွန်း</title>
<speech type="speaker">ဒေါက်တာအောင်သန်း၊ ရွှေဘိုမဲဆန္ဒနယ်က မေးမြန်းဖို့ ဖြစ်ပါတယ်</speech>
<speech><mp id="213">ဒေါက်တာအောင်သန်း(ရွှေဘိုမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ တက်ရောက်လာကြသော ပြည်ထောင်စုအဆင့် အဖွဲ့အစည်းဝင်များ၊ ဖိတ်ကြားထားသော ဧည့်သည်တော်များ မင်္ဂလာအပေါင်းနှင့်ပြည့်စုံပါစေလို့ ဆုမွန်ကောင်းတောင်းအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ ရွှေဘိုမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာအောင်သန်းဖြစ်ပါတယ်။ ယနေ့ ပြည်သူ့လွှတ်တော်သို့ ကျွန်တော်တင်သွင်းလိုတဲ့မေးခွန်းကတော့ နိုင်ငံ့ဝန်ထမ်းများရဲ့ ဆေးစစ်ခံခြင်း (Medical Check-Up) နဲ့ဆေးကုသခံယူခြင်း (Medicd Trectment) ဆိုင်ရာ အခွင့်အရေးနှင့်ပတ်သက်ပြီး တည်ဆဲဥပဒေ၊ အမိန့်၊ ညွှန်ကြားချက်များနှင့် မည်သို့ရှိသည်ကို သိရှိလိုပါကြောင်း တစ်ပြည်လုံးရှိ နိုင်ငံ့ဝန်ထမ်းများ မိမိတို့ရသင့်ရထိုက်သော ကျန်းမာရေးဆိုင်ရာအခွင့်အရေးများ ခံစားခွင့်ရရှိနိုင်ကြရန် ရည်ရွယ်ပြီး မေးခွန်းတင်သွင်းရခြင်း ဖြစ်ပါတယ်ခင်ဗျား။ ဥက္ကဋ္ဌကြီးခင်ဗျား။ ၂၀၁၃ ခုနှစ်၊ မတ်လ ၈ ရက်နေ့စွဲ ပြည်ထောင်စုလွှတ်တော်ဥပဒေအမှတ် (၅)ဖြင့် နိုင်ငံ့ဝန်ထမ်းဥပဒေကို ပြဋ္ဌာန်းခဲ့ပါတယ်။ နိုင်ငံ့ဝန်ထမ်းဥပဒေအခန်း(၄) ပုဒ်မ ၁၁ မှာ ဝန်ထမ်း အခွင့်အရေးများကို ဖော်ပြထားပါတယ်။ အပိုဒ်ခွဲငယ်(ဇ)မှာ ဆေးစစ်ခံယူမှုနှင့် ဆေးကုသမှုခံယူခွင့်တွေအခွင့်အရေးတစ်ရပ်အဖြစ် ပါဝင်ပါတယ်။ ဖော်ပြပါအခွင့်အရေးများကို သတ်မှတ်ချက်များနှင့် အညီ ခံစားခွင့်ရှိသည်ဟုလည်း ဖော်ပြထားပါတယ်။ သတ်မှတ်ချက်များသည် မည်ကဲ့သို့သော သတ်မှတ်ချက်များဖြစ်သည်ကို မသိကြသော ဝန်ထမ်းများဟာ ကျန်းမာရေးဆေးစစ်ခံပိုင်ခွင့်၊ ဆေးကု သခံပိုင်ခွင့်များ တောင်းဆိုနိုင်ကြခြင်းမရှိကြ၍ အခွင့်အရေးများဆုံးရှုံးရပါတယ်။ မလောက်ငှသော မိမိတို့လစာများမှ ကျခံသုံးစွဲနေကြရပါတယ်။ သို့ပါ၍ ဝန်ထမ်းများ၏ အထက်ပါဆေးစစ်ခံယူမှုနဲ့ ဆေးကုသခံယူခွင့်နှင့်ပတ်သက်ပြီးတော့ အောက်ပါမေးခွန်းများကို မေးမြန်းလိုပါတယ်ခင်ဗျား။ (၁) ဝန်ထမ်းတစ်ဦး နာမကျန်းဖြစ်သည့်အခါ ဆေးစစ်ခံယူရာတွင် ကုန်ကျစရိတ်ကို တောင်းဆိုပိုင်ခွင့်ရှိပါ သလား။ (၂) ကုန်ကျစရိတ်ကို တောင်းဆိုပိုင်ခွင့်ရှိပါက အစိုးရဆေးရုံ ဒါမှမဟုတ် ပုဂ္ဂလိကဆေးရုံမှာ ဆေးစစ်ခံခြင်းကို ခွင့်ပြုပါသလား။ (၃) ဆေးကုသမှုကုန်ကျစရိတ်ဖြစ်စေ၊ ဆေးစစ်ခံကုန်ကျစရိတ် ဖြစ်စေ မည်သည့်ကန့်သတ်ချက်များနှင့်ခွင့်ပြုပါသလဲ။ (၄) ဆေးစစ်ခံယူခြင်းနှင့် ဆေးကုသခံယူခြင်း ကို ဝန်ထမ်းအမျိုးအစား ရာထူးအဆင့်အလိုက် ခံစားခွင့်ခွဲခြားထားခြင်းရှိပါသလား။ (၅) လုပ်ငန်း သဘောကြောင့် ရရှိသောရောဂါ (Occupationd Disease)များနှင့်ပတ်သက်၍ နိုင်ငံ့ဝန်ထမ်းသည် ဆေးကုသမှုခံယူခွင့်ရရှိပြီး ကုန်ကျစရိတ်ကို နိုင်ငံတော်က ကျခံပေးပါသလားဆိုတဲ့ ပတ်သက်တဲ့ မေးခွန်းများကိုသိရှိလိုပါကြောင်း လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။ (ဩဘာသံများ)</speech>
<speech type="speaker">ပြည်ထောင်စုရာထူးဝန်ဥက္ကဋ္ဌက ပြန်လည်ဖြေကြားဖို့ ဖြစ်ပါတယ်</speech>
<speech><agency id="53">ဦးကျော်သူ(ဥက္ကဋ္ဌ၊ ပြည်ထောင်စုရာထူးဝန်အဖွဲ့)</agency>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်အားလုံးကို ဂါရဝထားနှုတ်ခွန်းဆက်သအပ်ပါတယ်။ နိုင်ငံ့ဝန်ထမ်းဥပဒေအခန်း(၄) တာဝန်နှင့်အခွင့်အရေးများ၊ ခေါင်းစဉ်အောက်မှာ ပုဒ်မ ၁၁ ပုဒ်မခွဲ (ဇ)၌ ဆေးစစ်ခံယူမှုနှင့် ဆေးကုသခံယူခွင့်ဟူ၍ ဖော်ပြုပြဋ္ဌာန်းထားခြင်းအပေါ် ခုနက ရွှေဘို မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာအောင်သန်းက အချက်ငါးချက်ပါ ကြယ်ပွင့် ပြမေးခွန်းတစ်ရပ်ကို တင်သွင်းမေးမြန်းခဲ့ပါတယ်။ လွှတ်တော်ကိုယ်စားလှယ်ကြီးရဲ့ မေးမြန်းချက်နှင့် ပတ်သက်ပြီး ကျန်းမာရေးဝန်ကြီးဌာန၊ အလုပ်သမား၊ အလုပ်အကိုင်နှင့်လူမှုဖူလုံရေးဝန်ကြီးဌာနတို့ နှင့်ပေါင်းစပ်ညှိနှိုင်းပြီး ပြည်ထောင်စုရာထူးဝန်အဖွဲ့က တာဝန်ယူရှင်းလင်းဖြေကြားသွားမှာ ဖြစ်ပါတယ်။ ဝန်ထမ်းတစ်ဦးနာမကျန်းဖြစ်တဲ့အခါ ဆေးစစ်ကုသမှုခံယူရာမှာ ကုန်ကျတဲ့စရိတ်စကများကို တောင်းဆိုပိုင်ခွင့်ရှိပါတယ်။ ထိုကဲ့သို့ ကုန်ကျစရိတ်တောင်းခံခြင်းဟာ အစိုးရဆေးရုံများတွင် ဆေးစစ် ကုသမှုခံယူမှသာလျှင် တောင်းခံခွင့်ရှိခြင်းဖြစ်ပြီး ဆေးစစ်ခံရန် ကုန်ကျစရိတ်နှင့်ပတ်သက်ပြီး ကုသမှု ပြု သော ဆေးရုံရဲ့ အခမဲ့အဖြစ် သတ်မှတ်ထားရှိချက်များနှင့် အကျုံးဝင်သော ဆေးစစ်မှုများကိုသာ ခံစားနိုင်မှာဖြစ်ပါတယ်။ အကယ်၍များ နာမကျန်းဖြစ်တဲ့ဝန်ထမ်းဟာ လူမှုဖူလုံရေးအဖွဲ့မှာ အကျုံး ဝင်သော အာမခံအလုပ်သမားဖြစ်ခဲ့ပါက ၁၉၅၄ ခုနှစ်၊ လူမှုဖူလုံရေးအက်ဥပဒေအရ အလုပ်သမားဆေးရုံကြီးများ ဒါမှမဟုတ် ပြည်သူ့ဆေးရုံကြီးများမှာ ဆေးစစ်ကုသခံယူခွင့်လည်းရှိပါတယ်။ ထို့အပြင် မကြာမီမှာ စတင်ကျင့်သုံးတော့မယ့် ၂၀၁၂ ခုနှစ်၊ လူမှုဖူလုံရေးဥပဒေအရ လူမှုဖူလံရေးအဖွဲ့ပိုင် အလုပ်သမားဆေးရုံကြီးများမှာသာမက လူမှုဖူလုံရေးအဖွဲ့နှင့် သဘောတူစာချုပ် ချုပ်ဆိုထားတဲ့ နိုင်ငံတော်ပိုင်နှင့် ပုဂ္ဂလိကပိုင်ဆေးရုံဆေးခန်းများမှာလည်း စစ်ဆေးကုသမှုခံယူခွင့်ရှိမှာဖြစ်ပါတယ်။ ထိုကဲ့သို့ လူမှုဖူလုံရေးအဖွဲ့ အကျုံးဝင် အာမခံဝန်ထမ်းလုပ်သားမှ ဆေးစစ်ကုသမှုခံယူခြင်းအတွက် ကုန်ကျစရိတ်များကို လူမှုဖူလုံရေးအဖွဲ့ကပဲ ဥပဒေ၊ နည်းဥပဒေ၊ အမိန့်နှင့်ညွှန်ကြားချက်များပါ သတ်မှတ်ချက်အတိုင်း ကျခံပေးသွားမှာဖြစ်ပါတယ်။ ထိုမျှသာမက ပြည်ပရှိ မြန်မာသံရုံးများမှာ ကာလကြာရှည်သွားရောက်ပြီး တာဝန်ထမ်းဆောင်ရတဲ့ နိုင်ငံခြားရေးဝန်ကြီးဌာနမှ ဝန်ထမ်းများနှင့် ၎င်းတို့၏မိသားစုများ ကျန်းမာရေးချို့တဲ့မှုကြောင့် ဆေးစစ်မှုခံယူကြရာမှာ ကုန်ကျစရိတ်ကိုလည်း နိုင်ငံတော်ဘဏ္ဍာငွေမှ တောင်းခံခွင့်ရှိပါကြောင်း အသိပေးလိုပါတယ်။ ထိုကဲ့သို့အခါမျိုးမှာ ပြည်ပ နိုင်ငံတွင် ဖြစ်ခြင်းကြောင့် အစိုးရဆေးရုံ သို့မဟုတ် ပုဂ္ဂလိကဆေးရုံရယ်လို့ ဆေးစစ်ဖို့ ခွဲခြားသတ်မှတ် ထားခြင်းမရှိပါဘူး။ သို့ရာမှာ ဆေးစစ်ကုသမှုကုန်ကျစရိတ်ကို တောင်းခံတဲ့အခါမှာ နိုင်ငံခြားရေး o$008: sə:01:0700 sadi:03:26p28:206s (Foreign Service Medical Benefit Rules) အရ သတ်မှတ်ထားသောဆရာဝန်ရဲ့ ထောက်ခံချက်၊ မူရင်းပြေစာ၊ ဆေးအညွှန်း (Prescription) နှင့် သံရုံးအကြီးအမှူးရဲ့ ထောက်ခံချက်လက်မှတ်တို့ကိုတော့ ပူးတွဲလျှောက်ထားရမှာ ဖြစ်ပါတယ်။ ပြည်တွင်း၌ပဲဖြစ်စေ၊ ပြည်ပ၌ဖြစ်စေ ဆေးစစ်ခြင်း၊ ဆေးကုသမှုခံယူခြင်းအတွက် ကုန်ကျစရိတ်တောင်းခံမှုအပေါ် တစ်စုံတစ်ရာကန့်သတ်ထားခြင်းတော့မရှိပါဘူး။ ထို့အတူ ဝန်ထမ်းအမျိုးအစား ရာထူးအဆင့်အတန်းအလိုက် ခံစားခွင့်ကိုလည်း ခွဲခြားထားခြင်းမရှိဘဲ အားလုံးကို တစ်ပြေးညီအကျိုး ခံစားခွင့်ပြု ထားခြင်းဖြစ်ပါတယ်။ နောက်ဆုံးအချက်ဖြစ်တဲ့ လုပ်ငန်းသဘောကြောင့် ရရှိတဲ့ရောဂါ (Occupationd Disease)များနှင့်ပတ်သက်ပြီး ဆေးကုသမှုခံယူနိုင်ရန် နိုင်ငံ့ဝန်ထမ်းဥပဒေပုဒ်မ ၁၄ ပုဒ်မခွဲ(ဆ)နှင့်အညီ အထူးမသန်စွမ်းခွင့်ကို ခံစားခွင့်လည်းရှိပါတယ်။ ထိုမျှသာမက နိုင်ငံ့ဝန်ထမ်းOCT IUL IL ပဒေပုဒ်မ ၆၁ မှာလည်း ဝန်ထမ်းသည် တာဝန်ထမ်းဆောင်မှုကိုအကြောင်းပြု၍ ရောဂါရရှိသည့် အခါတွင်ဖြစ်စေ၊ ထိခိုက်အနာတရဖြစ်သည့်အခါတွင်ဖြစ်စေ၊ မသန်စွမ်းဖြစ်သည့်အခါတွင်ဖြစ်စေ၊ အထူးပင်စင်ခံစားခွင့်ရှိစေရမည်ဟူ၍ ပြဋ္ဌာန်းပေးထားတဲ့အတွက် ဝန်ထမ်းဘဝမှ အငြိမ်းစားယူသွား သည့်တိုင်အောင် နိုင်ငံတော်မှ ဆက်လက်ကြည့်ရှုစောင့်ရှောက်ပေးသွားမှာဖြစ်ပါတယ်။ ထို့အပြင် ဝန်ထမ်းဟာ လူမှုဖူလုံရေးအကျုံးဝင်အာမခံအလုပ်သမားဖြစ်ပြီး အလုပ်ခွင်ထိခိုက်မှု အာမခံစနစ် အတွက် ထည့်ဝင်ကြေးပေးသွင်းထားသူဖြစ်ခဲ့ပါက လူမှုဖူလုံရေးအဖွဲ့ရဲ့ စရိတ်ကျခံမှုဖြင့် ဆေးကုသ ခွင့်၊ ယာယီမသန်စွမ်းမှု သို့မဟုတ် အမြဲတမ်းမသန်စွမ်းမှု ငွေကြေးအကျိုးခံစားခွင့်များလည်း ခံစား ခွင့်ရှိပါကြောင်း ရှင်းလင်းဖြေကြားအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>မြန်မာနိုင်ငံအနေဖြင့် ချေးငွေများပေးဆပ်ရန်ကျန်ရှိသည့် ပြည်ပနိုင်ငံအရေအတွက် မည်မျှရှိသည်နှင့် နိုင်ငံတစ်ခုချင်းအလိုက်ပေးဆပ်ရန် မည်မျှကျန်ရှိသည်ကို သိလိုသည်နှင့်စပ်လျဉ်းသည့်မေးခွန်း</title>
<speech type="speaker">မယ်စဲမဲဆန္ဒနယ်က ဦးကျော်ခိုင်ဝင်း မေးမြန်းဖို့ ဖြစ်ပါတယ်</speech>
<speech><mp id="193">ဦးကျော်ခိုင်ဝင်း (မယ်နဲ့မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီး ခင်ဗျား။ ကျွန်တော့်အနေနဲ့ မြန်မာနိုင်ငံမှ ပြည်ပနိုင်ငံများသို့ ပေးဆပ်ရန်ကျန်ရှိတဲ့ ကြွေးမြီများနဲ့ ပတ်သက်ပြီးတော့ မေးခွန်းမေးမြန်းမှာဖြစ်ပါတယ်။ ၄-၁၀-၂၀၁၃ ရက်နေ့မှာ ကျင်းပပြုလုပ်တဲ့ အဋ္ဌမအကြိမ်မြောက် ပြည်ထောင်စုလွှတ်တော်အစည်းအဝေးမှာ ဘဏ္ဍာရေးဝန်ကြီးဌာန ပြည်ထောင်စု ဝန်ကြီးလာရောက်ရှင်းလင်းချက်နှင့်ပတ်သက်၍ မေးခွန်းများမေးမြန်းအပ်ပါတယ်။ မြန်မာနိုင်ငံအနေ ဖြင့် ပြည်ပနိုင်ငံများအပေါ် ချေးငွေများပေးဆပ်ရာ၌ နည်းလမ်းလေးသွယ်ဖြင့် ဖြေရှင်းခဲ့ပါကြောင်း နောက်ထပ်ပေးဆပ်ရန်ကျန်ရှိသော နှစ်နိုင်ငံမှာ ဒိန်းမတ်နှင့် ကနေဒါနိုင်ငံများဖြစ်ပါကြောင်း၊ Paris Club နိုင်ငံများနှင့် အကြွေးပြန်လည်ပေးဆပ်ရေး သဘောတူညီချက်ရရှိပြီးဖြစ်ပါကြောင်း ရှင်းလင်း သွားခဲ့ပါတယ်။ ၂၀၁၃ ခုနှစ်၊ စက်တင်ဘာလ ၁၂ ရက်နေ့ ကမ္ဘာ့ဘဏ်ရဲ့ သတင်းထုတ်ပြန်ချက်အရ မြန်မာနိုင်ငံအနေဖြင့် ကမ္ဘာ့ဘဏ်၏ ကြွေးကျန်များကိုရှင်းလင်းရန် မဟာဗျူဟာမြောက် ဆုံးဖြတ်ချက် တစ်ခုကို ချမှတ်နိုင်ခဲ့ကြောင်းစသည်ဖြင့် ကမ္ဘာ့ဘဏ်ရဲ့ ထုတ်ပြန်ချက်အရကို ကျွန်တော့်အနေဖြင့် မေးမြန်းလိုတာကတော့ မြန်မာနိုင်ငံအနေဖြင့် ပြည်ပနိုင်ငံများသို့ပေးဆပ်ရန် ကျန်ရှိသည့်နိုင်ငံများ အရေအတွက်မည်မျှရှိပါသလဲ။ နိုင်ငံတစ်ခုချင်း ပေးဆပ်ရန်ငွေပမာဏ မည်မျှရှိပါသလဲဆိုသည်ကို သိရှိလိုပါကြောင်း လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">ပြည်ထောင်စုဘဏ္ဍာရေးဝန်ကြီးဌာနက ပြန်လည်ဖြေကြားဖို့ ဖြစ်ပါတယ်</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး မင်္ဂလာအပေါင်းနှင့် ပြည့်စုံပါစေကြောင်း ဆုမွန်ကောင်းတောင်းအပ်ပါတယ်။ ကျွန်တော်ကတော့ ဘဏ္ဍာရေးဝန်ကြီးဌာနမှ ဒုတိယဝန်ကြီး ဒေါက်တာလင်းအောင်ဖြစ်ပါတယ်။ ကျွန်တော့်အနေနဲ့ ကယားပြည်နယ်၊ မယ်နဲ့ မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကျော်ခိုင်ဝင်းရဲ့ မေးခွန်းနှင့်ပတ်သက်ပြီးတော့ ရှင်းလင်းဖြေကြားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ မြန်မာနိုင်ငံအနေနဲ့ ပြည်ပနိုင်ငံ ၁၆ ခုနဲ့ နိုင်ငံတကာငွေကြေးအဖွဲ့အစည်းများဖြစ်တဲ့ DA၊ ADB နှင့် OPEC တို့ထံမှ ချေးငွေများချေးယူခဲ့ပြီးတော့မှ ၂၀၁၃ ခုနှစ်၊ ဒီဇင်ဘာလ ၃၁ ရက်နေ့အထိ ပေးဆပ်ရန် ကျန်ရှိတဲ့ချေးငွေပမာဏဟာ အမေရိကန်ဒေါ်လာ ၉၅၉၃.၈၉၄ သန်းဖြစ်ပါတယ်။ ပေးဆပ်ရန် ကျန်ရှိ တဲ့နိုင်ငံများ ငွေကြေးအဖွဲ့အစည်းများရဲ့ စာရင်းများနဲ့ နိုင်ငံတစ်ခုချင်းပေးဆပ်ရန် ကျန်ငွေပမာဏ များကိုတင်ပြပါမယ်။ IDA အနေနဲ့ ကျွန်တော်တို့ ၈၆၂.၅၅၈ သန်းဖြစ်ပါတယ်။ ADB အနေနဲ့ ကျွန်တော်တို့ ၆၁၃.၀၅၁ သန်းဖြစ်ပါတယ်။ OPEC အနေနဲ့ကျွန်တော်တို့ ၁၈.၁၃၁ သန်းဖြစ်ပါတယ်။ အိန္ဒိယနိုင်ငံမှချေးငွေဟာ ၁၉၃.၈၅၄ သန်းဖြစ်ပါတယ်။ ကိုးရီးယားနိုင်ငံရဲ့ ချေးငွေဟာ ၄၈.၂၁၁ သန်းဖြစ်ပါတယ်။ ဂျပန်နိုင်ငံရဲ့ချေးငွေဟာ ၁၉၂၇.၉၆၃ သန်းဖြစ်ပါတယ်။ ထိုင်းနိုင်ငံရဲ့ချေးငွေဟာ ၅၁.၅၂၅ သန်းဖြစ်ပါတယ်။ မလေးရှားနိုင်ငံရဲ့ ချေးငွေဟာ ၉၀.၀ သန်းဖြစ်ပါတယ်။ ဆားဗီးယားနိုင်ငံရဲ့ ချေးငွေဟာ ၁၁.၄၁၃ သန်းဖြစ်ပါတယ်။ တရုတ်ပြည်သူ့သမ္မတနိုင်ငံရဲ့ ချေးငွေဟာ ၄၀၂၈.၁၉၃ သန်းဖြစ်ပါတယ်။ ဂျာမနီနိုင်ငံရဲ့ချေးငွေဟာ ၉၂၃.၅၉၆ သန်းဖြစ်ပါတယ်။ ဖင်လန်နိုင်ငံရဲ့ချေးငွေဟာ ၃.၄၄ရ သန်း ဖြစ်ပါတယ်။ ပြင်သစ်နိုင်ငံရဲ့ ချေးငွေဟာ ၆၀၀.၅၉၈ သန်းဖြစ်ပါတယ်။ နယ်သာလန် နိုင်ငံရဲ့ ချေးငွေဟာ ၁၀.၈၈၄ သန်းဖြစ်ပါတယ်။ သြစတြီးယားနိုင်ငံရဲ့ ချေးငွေဟာ ၁၅၅.၃၄၆ သန်းဖြစ်ပါတယ်။ အင်္ဂလန် နိုင်ငံရဲ့ ချေးငွေဟာ ၄၄.၂၃၈ သန်းဖြစ်ပါတယ်။ ကနေဒါနိုင်ငံရဲ့ ချေးငွေဟာ ၅.၁၈၆ သန်းဖြစ်ပါတယ်။ အီတလီနိုင်ငံရဲ့ချေးငွေဟာ ၃.၁၇၀ သန်းဖြစ်ပါတယ်။ ဆော်ဒီအာရေဗျ နိုင်ငံရဲ့ ချေးငွေဟာ ၂.၅၃၀ သန်း ဖြစ်ပါတယ်။ အာလုံးက အမေရိကန်ဒေါ်လာနဲ့ တင်ပြတာဖြစ်ပါတယ်။ ဒီချေးငွေတွေကို ၃၁-၃-၂၀၁၃ ရက်နေ့မှာရှိတဲ့ အပြည်ပြည်ဆိုင်ရာငွေကြေးရန်ပုံငွေအဖွဲ့ IMF ရဲ့ ငွေလဲလှယ်နှုန်းအရ တွက်ချက်ထားတဲ့ပမာဏဖြစ်ပါတယ်။ ချေးငွေလက်ကျန်ပမာဏဟာ အချိန်နဲ့ အမျှ ဖြစ်ပေါ်နေတဲ့ငွေလဲနှုန်း ပြောင်းလဲမှုကြောင့်လည်းကောင်း၊ စာရင်းပိတ်တဲ့နေ့မှာရှိတဲ့ ပြည်ပ ချေးငွေ ထုတ်ယူသုံးစွဲခြင်း၊ အရင်းအတိုးပြန်လည်ပေးဆပ်ခြင်းတို့ကြောင့်လည်းကောင်း ခုနက ကျွန်တော်တင်ပြတဲ့ကိန်းဂဏန်းတွေဟာ ပြောင်းလဲမှုရှိနိုင်ကြောင်း တင်ပြလိုပါတယ်။ ထပ်မံဖြည့်စွက် ရှင်းလင်းလိုတဲ့အချက်ကတော့ ယခုတင်ပြတဲ့နိုင်ငံ ၁၆ ခုနဲ့ နိုင်ငံတကာငွေရေးကြေးရေးအဖွဲ့အစည်း သုံးခုတို့ထံမှ ချေးငွေများချေးယူပြီးတော့မှ ပေးဆပ်ရန်ကျန်တဲ့ချေးငွေများဟာချုပ်ဆိုခဲ့တဲ့ ချေးငွေစာ ချုပ်တွေအရ ဆိုင်ငံ့ကာလ၊ ပြန်ဆပ်ကာလများမှာ အတိုးအရင်းတွေပေးဆပ်နေဆဲ ချေးငွေတွေ [goole mê: Osgo olosus :aossaese, al cossosovq:coyulgoo Paris Club .ဆောင်ရွက်ခဲ့တဲ့ ချေးငွေများမှာ ကနေဒါချေးငွေတစ်ခုပဲ ကျွန်တော်တို့ ကြွေးမြီပယ်ဖျက်ရေး၊ ပေးဆပ် ရေးကာလ ပြန်လည်သတ်မှတ်ရေးကို ဆွေးနွေးလျက်ရှိပါတယ်။ ၂၀၁၄ ခုနှစ် နှစ်ဦးပိုင်းမှာ စတင် ပြီးတော့ အကောင်အထည်ဖော်နိုင်မှာ ဖြစ်ပါကြောင်းရှင်းလင်းတင်ပြအပ်ပါတယ်။ အားလုံးကို ကျေးဇူး တင်ပါတယ်။ (ဩဘာသံများ) ဘဏ္ဍာရေးစည်းမျဉ်းစည်းကမ်းနှင့် ညီညွတ်ခြင်းမရှိ ဆောင်ရွက်နေသော ဌာနများအပေါ် မည်သို့ အရေးယူမည်ကို သိလိုသည်နှင့် စပ်လျဉ်းသည့်မေးခွန်း<speech type="speaker">မြဝတီမဲဆန္ဒနယ်မှ ဦးသန်းဦး မေးမြန်းဖို့ ဖြစ်ပါတယ်</speech></speech>
<speech><mp id="198">ဦးသန်းဦး (မြဝတီမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့်အဖွဲ့အစည်းဝင်များ၊ လေ့လာရေးလာရောက်ကြတဲ့ပုဂ္ဂိုလ်များအားလုံး ကိုယ်စိတ်နှစ်ဖြာကျန်းမာချမ်းသာပြီး မင်္ဂလာအပေါင်းနှင့် ပြည့်စုံပါ စေကြောင်း ဦးစွာပမာဏ နှုတ်ခွန်းဆက်သအပ်ပါတယ်။ ကျွန်တော်ကတော့ ဘဏ္ဍာရေးဝန်ကြီးဌာနနှင့် ပတ်သက်တဲ့ မေးခွန်းကိုမေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ပြည်ထောင်စုသမ္မတ မြန်မာ နိုင်ငံတော် ဘဏ္ဍာရေးဝန်ကြီးဌာန၏ ရည်မှန်းချက်မှာ အခွန်အခြေခံ (Tax Bdse) များချဲ့ထွင်ခြင်း ဖြင့်သာ GDP တိုးတက်မှုနှင့်လိုက်လျောညီထွေဖြစ်စေမယ့် အခွန်များ နှစ်စဉ်တိုးတက်ရရှိရေးဆောင်ရွက်မယ်လို့ပါရှိပါတယ်။ ယခုအခါမှာ မြန်မာနိုင်ငံတစ်ဝန်းမြို့များမှာ အခွင့်အရေးလေလံ အထူးသဖြင့် လိုင်စင် စီတွေ နှစ်စဉ်အခွန်တိုးပြီးတော့ ပေးဆောင်နေရတဲ့အတွက်ကြောင့် ပြည်သူလူထုရဲ့ စားသုံးကုန်ဈေးနှုန်းများလည်း တစ်နှစ်ထက်တစ်နှစ်မြင့်တက်လျက်ရှိပါတယ်။ လေလံ ဈေးနှုန်းဆိုတာကတော့ ဈေးနှုန်းယှဉ်ပြိုင်ပေးခြင်းကနေဖြစ်ပေါ်လာတာမှန်ပေမယ့် တစ်ဖက်မှာ သက်ရောက်မယ့် အကျိုးတရားကိုဆင်ခြင်ပြီးတော့ ပြည်သူလူထုဝန်ထုတ်ဝန်ပိုးမဖြစ်ဖို့ ဘဏ္ဍာရေး ဝန်ကြီးဌာနအနေနဲ့ မြို့နယ်စည်ပင်သာယာရေးကိစ္စအပေါ်မှာ တိုက်ရိုက်မဟုတ်သော်လည်း သွယ်ဝိုက် တာဝန်ရှိတယ်လို့ ထင်ပါတယ်။ ဘဏ္ဍာရေးစည်းမျဉ်းစည်းကမ်းများကို ဝန်ကြီးဌာနအားလုံးအပေါ် ထုတ်ပြန်ခွင့်ရှိတဲ့ ဝန်ကြီးဌာနတစ်ခုလည်းဖြစ်ပါတယ်။ ကျွန်တော့်အနေနဲ့စည်ပင်ကို ဥပမာပြုပြီးတော့ အခြားဌာနများကိုလည်း မေးမြန်းလိုခြင်းဖြစ်ပါတယ်။ ဒါကြောင့် ကျွန်တော်မေးချင်တဲ့ မေးခွန်းကတော့ ဘဏ္ဍာရေးဝန်ကြီးဌာနရဲ့ မူဝါဒရည်မှန်းချက်အတိုင်း စည်းမျဉ်းစည်ကမ်းနှင့် ညီညွတ်ခြင်းမရှိဆောင်ရွက်နေတဲ့ဌာနများအပေါ် ဘယ်လိုအရေးယူဆောင်ရွက်မလဲဆိုတာ သိရှိလိုပါကြောင်း ပြည်သူ့ လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ ကျေးဇူးတင်ပါတယ်ခင်ဗျား။ (ဩဘာသံများ)</speech>
<speech type="speaker">ပြည်ထောင်စုဘဏ္ဍာရေးဝန်ကြီးဌာနက ပြန်လည်ဖြေကြားဖို့ ဖြစ်ပါတယ်</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော့်အနေနဲ့ ကရင်ပြည်နယ်၊ မြဝတီမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးသန်းဦးမေးမြန်းတဲ့မေးခွန်းနဲ့ပတ်သက်ပြီး ရှင်းလင်းဖြေကြားပါမယ်။ ပြည်သူ့လွှတ်တော်ကိုယ်စားလှယ်တော်ကြီးအနေနဲ့ ဒီအခွန်ပိုင်းနှင့် လိုင်စင်စီပိုင်းမှာ နည်းနည်း လေးရောထွေးပြီးတော့ သိရှိနေတဲ့အတွက် ကျွန်တော် ပထမအချက်အနေနဲ့တော့ ဒီအခွန်ရငွေ ပိုင်းနှင့်လိုင်စင်စီအပိုင်းလေးကို ပထမဦးစွာနည်းနည်း ရှင်းလင်းတင်ပြပါမယ်။ ပြီးတော့မှ ကျွန်တော် တို့ လိုင်စင်စီကိစ္စလေးကို ဆက်လက်ပြီးတော့တင်ပြပါမယ်။ လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ ပြည်ထောင်စုအစိုးရအဖွဲ့ရဲ့ ဘဏ္ဍာရေးဝန်ကြီးဌာန ရည်မှန်းချက်များမှာ အခွန် ရငွေနှင့် GDP အချိုး နှစ်စဉ်တိုးတက်ရရှိရေးဟာ ရည်မှန်းချက်များအနေနဲ့ အချက်တစ်ချက်အဖြစ် ပါဝင်လျက်ရှိပါတယ်။ အဆိုပါအခွန်ရငွေများ တိုးတက်ရရှိစေရေးအတွက်ကို နိုင်ငံတကာကျင့်ထုံး များဖြစ်တဲ့ အခွန်ထမ်းဦးရေများများအပေါ်မှာ အခွန်နှုန်းနည်းနည်းနဲ့ ကောက်ခံနိုင်ရေးအတွက် အခွန်ထမ်းသစ်များဖော်ထုတ်ခြင်းအပါအဝင် ရသင့်ရထိုက်တဲ့ အခွန်ငွေများရရှိစေရေး၊ အခွန်လွတ် ကင်းတိမ်းရှောင်မှုများမဖြစ်ပေါ်စေရေးတို့အတွက် စီမံဆောင်ရွက်လျက်ရှိပါတယ်။ ဒါ့အပြင် ၂၀၀၈ ခုနှစ်၊ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေပုဒ်မ ၉၆ အရ ဇယား(၁) ပါ ဝင်ငွေခွန်၊ ကုန်သွယ်လုပ်ငန်းခွန်၊ တံဆိပ်ခေါင်းခွန်၊ အောင်ဘာလေသိန်းဆုခွန်နှင့် အကောက်ခွန်တို့ကို ပြည်ထောင်စုအစိုးရက ကောက်ခံပြီးတော့မှ ၂၀၀၈ ခုနှစ်၊ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေပုဒ်မ ၂၅၄ အရ ဇယား(၅)ပါ အခွန်(၉)မျိုးကို တိုင်းဒေသကြီး သို့မဟုတ်ပြည်နယ်အစိုးရအဖွဲ့က ကောက်ခံရန်ပြဌာန်းထားပြီး ဖြစ်ပါတယ်။ အလားတူ ဖွဲ့စည်းပုံအခြေခံဥပဒေ ပုဒ်မ ၉၆ အရ ဇယား(၁) ပြည်ထောင်စုဥပဒေပြု စာရင်း ဘဏ္ဍာရေးနှင့်စီမံကိန်းကဏ္ဍမှာ ပြည်ထောင်စု ဘဏ္ဍာရန်ပုံငွေဟုလည်းကောင်း၊ ပုဒ်မ ၁၈၈ ဇယား(၂) တိုင်းဒေသကြီး သို့မဟုတ် ပြည်နယ်ဥပဒေပြု စာရင်း၊ ဘဏ္ဍာရေးနှင့်စီမံကိန်းကဏ္ဍမှာ တိုင်းဒေသကြီး သို့မဟုတ် ပြည်နယ်ရန်ပုံငွေဟု လည်းကောင်း ပြဋ္ဌာန်းထားပြီး ဖွဲ့စည်းပုံအခြေခံဥပဒေပုဒ်မ ၂၅၄ ပုဒ်မခွဲ(က)မှာ တိုင်းဒေသကြီး သို့မဟုတ် ပြည်နယ်များက ဇယား(၅)ပါ အခွန်အခများကို ဥပဒေနှင့်အညီကောက်ခံ၍ တိုင်းဒေသကြီး သို့မဟုတ် ပြည်နယ်ဘဏ္ဍာရန်ပုံငွေသို့ပေးသွင်းရမည်ဟုလည်းကောင်း၊ တိုင်းဒေသကြီး သို့မဟုတ် ပြည်နယ်အစိုးရအဖွဲ့ဥပဒေပုဒ်မ ၃၈ ပုဒ်မခွဲ(က)မှာ တိုင်းဒေသကြီး သို့မဟုတ် ပြည်နယ်အစိုးရဟာ ဖွဲ့စည်းပုံအခြေခံဥပဒေဇယား(၅) ပါ အခွန်အခများကို ဥပဒေနှင့်အညီကောက်ခံပြီး တိုင်းဒေသကြီး သို့မဟုတ် ပြည်နယ်ဘဏ္ဍာရန်ပုံငွေသို့ ပေးသွင်းရမည်ဟုလည်းကောင်း ပြဋ္ဌာန်းထားပါတယ်။ ဒါကြောင့် ဖွဲ့စည်းပုံအခြေခံဥပဒေနှင့်အညီ ပြည်ထောင်စုအစိုးရဟာ ပြည်ထောင်စုဥပဒေပြု စာရင်း အရလည်းကောင်း၊ တိုင်းဒေသကြီး သို့မဟုတ် ပြည်နယ်အစိုးရများဟာ တိုင်းဒေသကြီး သို့မဟုတ် ပြည်နယ်ဥပဒေပြုစာရင်းအရလည်းကောင်း၊ မိမိတို့နှင့်သက်ဆိုင်တဲ့ ဘဏ္ဍာရန်ပုံငွေတိုးတက်ရရှိရေး စီမံဆောင်ရွက်လျက်ရှိပါတယ်။ ဘဏ္ဍာရေးဝန်ကြီးဌာန ပြည်တွင်းအခွန်များဦးစီးဌာနနဲ့ အကောက်ခွန် ဦးစီးဌာနများအနေနဲ့ ပြည်ထောင်စုဥပဒေပြု စာရင်းပါ အထက်ဖော်ပြပါအခွန် ၅ မျိုးကိုသာ ကောက်ခံ ပါတယ်။ အခွင့်အရေးလေလံ သို့မဟုတ် လိုင်းစင်စီများဟာတိုင်းဒေသကြီး/ပြည်နယ် ဘဏ္ဍာရန်ပုံငွေ စာရင်းမှာပါရှိတဲ့ စည်ပင်သာယာရေးကော်မတီနဲ့ စည်ပင်သာယာရေးအဖွဲ့များမှ စီမံခန့်ခွဲခွင့်ရှိတဲ့ လုပ်ငန်းများဖြစ်ပါကြောင်း ခွဲခြားတင်ပြလိုပါတယ်။ မြန်မာနိုင်ငံတစ်ဝန်းမြို့များမှာ အခွင့်အရေးလိုင်စင်စီများနှင့်ပတ်သက်ပြီး လေလံဈေးနှုန်းများ သတ်မှတ်ခြင်းနဲ့ လေလံစီမံခန့်ခွဲခြင်းလုပ်ငန်းများကို သက်ဆိုင်ရာတိုင်းဒေသကြီး သို့မဟုတ် ပြည်နယ် အစိုးရအဖွဲ့ရဲ့ ကြီးကြပ်မှုနဲ့ ဆောင်ရွက်လျက်ရှိပါတယ်။ ယခုအခါမှာ လေလံဈေးနှုန်းများကြောင့် ပြည်သူလူထုရဲ့ စားသုံးကုန်ဈေးနှုန်းများ မြင့်တက်လာမှုမဖြစ်စေရေးအတွက်ကို အချို့ဒေသများမှာ လေလံစနစ်ကို ပြုပြင်ပြောင်းလဲဆောင်ရွက်နေပြီ ဖြစ်ပါတယ်။ အဆိုပါလုပ်ငန်းလိုင်စင်များနှင့်ပတ်သက်ပြီးတော့ နေပြည်တော်စည်ပင်သာယာရေးကော်မတီ ကိုမေးမြန်းခဲ့ပါတယ်။ ကော်မတီအနေနဲ့ လေလံစနစ်တွေဖျက်သိမ်းပြီးတော့မှ ဈေးခုံစနစ်နဲ့ဆောင် ရွက်တဲ့အစီအစဉ်ကို ၁-၇-၂၀၁၂ ရက်နေ့မှ ၃၁-၃-၂၀၁၃ ရက်နေ့အထိ စမ်းသပ်ကာလအဖြစ်ဆောင်ရွက်လျက်ရှိရာမှာ ဖော်ပြပါစည်းကမ်းသတ်မှတ်ချက်များနဲ့ ဆောင်ရွက်ပေးလျက်ရှိပါတယ်။ ဒီစည်း ကမ်းသတ်မှတ်ချက်တွေကတော့ သားသတ်လိုင်စင် လေလံစနစ်ကိုဖျက်သိမ်းပြီး အသားရောင်းချ လိုသူအားလုံးကို ဈေးခုံစနစ်ဖြင့် စနစ်တကျရောင်းချစေခြင်း၊ ယခင်လေလံကြေးသုံးနှစ် (၂၀၁၀၂၀၁၁ ခုနှစ်မှ ၂၀၁၂-၂၀၁၃ ခုနှစ်အထိ)အတွင်း အနည်းဆုံးလေလံကြေးကို အခြေခံပြီးရောင်းချလို သောမြို့နယ်၊ ဈေးများမှာ ရောင်းချလိုသူအရေအတွက်ဖြင့် တစ်ဦးကျသင့်ငွေကိုသတ်မှတ်ခြင်း၊ တစ်နှစ်စာအတွက် ပေးသွင်းရမည့်ဈေးခုံကြေးအား လစဉ်အရစ်ကျပေးသွင်းစေခြင်း၊ ယခင်လေလံ ကဲ့သို့ ပိုင်ဆိုင်မှုအထောက်အထား တင်ပြရန်မလိုတဲ့အပြင် ကျသင့်လေလံကြေးရဲ့ ငါးပုံတစ်ပုံကိုလည်း ချက်ချင်းပေးသွင်းရန် မလိုဘဲအာမခံကြေးတစ်လစာ တန်ဖိုးသာပေးသွင်းစေခြင်း၊ အသားထုတ်လုပ် မည့်အကောင်ရေကို ယခင်လေလံကဲ့သို့ လစဉ်ပုံသေတစ်နှစ်စာ သတ်မှတ်မထားဘဲ မိမိရောင်းဝယ်မှု အခြေအနေအရ အတိုးအလျော့ပြု လုပ်စေခြင်း၊ မိမိရောင်းဝယ်မှုအင်အားအရ လုပ်ငန်းလုပ်ကိုင်နိုင် သလောက်သာ ဈေးခုံရယူရောင်းဝယ်စေခြင်းဖြစ်ပါတယ်။ အထက်တင်ပြပါ လုပ်ငန်းစဉ်များအတိုင်း စမ်းသပ်ဆောင်ရွက်ခဲ့တဲ့အတွက် ယခင် လေလံ စနစ်နဲ့ ဆောင်ရွက်စဉ်ကကဲ့သို့ လေလံဈေးနှုန်းများ တစ်နှစ်ထက်တစ်နှစ် ကြီးမြင့်လာမှုမရှိတော့ခြင်း၊ လေလံအောင်မြင်သူတစ်ဦးတစ်ယောက်တည်းမှ ဈေးကွက်ချုပ်ကိုင်နိုင်မှုများ မရှိတော့ခြင်းနှင့် အမှန်တကယ် လုပ်ငန်းလုပ်ကိုင်သူများအားလုံးတို့မှ လိုင်စင်ဈေးနှုန်းသက်သာစွာဖြင့် လုပ်ကိုင်ခွင့် ရရှိတဲ့အတွက် လေလံဈေးနှုန်းမြင့်တက်မှုအပေါ်မှာမူတည်ပြီး အသားဈေးနှုန်းများ တိုးမြှင့်ရောင်းချ များလျော့နည်းသွားခြင်းစတဲ့ အကျိုးကျေးဇူးများရရှိခဲ့ကြောင်း သက်ဆိုင်ရာ နေပြည်တော်ကောင်စီ၊ စည်ပင်သာယာရေးကော်မတီ တာဝန်ရှိသူထံမှစုံစမ်းသိရှိရပါတယ်။ ထိုကဲ့သို့ စမ်းသပ်ဆောင်ရွက်တဲ့ စနစ် အောင်မြင်မှုရှိခဲ့တဲ့အတွက် လက်ရှိကာလမှာလည်း ဆက်လက်အကောင်အထည်ဖော်ဆောင် ရွက်လျက်ရှိတဲ့အပြင် ဒီလုပ်ငန်းစဉ်တွေကို အခြားတိုင်းဒေသကြီး/ပြည်နယ်များမှာ ဆောင်ရွက်နိုင်ရေး အတွက်လာရောက်လေ့လာမှုများ ရှိကြောင်းကိုလည်း လေ့လာသိရှိရပါတယ်။ သို့ဖြစ်ပါ၍ မြန်မာနိုင်ငံ တစ်ဝန်းမှာ ဆောင်ရွက်နေသော အခွင့်အရေးလေလံ အထူးသဖြင့် (လိုင်စင်စီ) လုပ်ငန်းများဟာ သက်ဆိုင်ရာပြည်ထောင်စုနဲ့တိုင်းဒေသကြီး သို့မဟုတ် ပြည်နယ်ဘဏ္ဍာ ရန်ပုံငွေစာရင်းမှာပါဝင်တဲ့ အဖွဲ့များ ဖြစ်တဲ့ စည်ပင်သာယာရေးကော်မတီနဲ့ စည်ပင်သာယာရေးအဖွဲ့များက စီမံခန့်ခွဲခွင့်ရှိတဲ့ လုပ်ငန်းများဖြစ်တဲ့အတွက် ၎င်းတို့အစိုးရအဖွဲ့များက တည်ဆဲဥပဒေများ နှင့်အညီ ဆောင်ရွက်နေခြင်း ဖြစ်ပါကြောင်းနှင့် ဘဏ္ဍာရေးဝန်ကြီးဌာနအနေနဲ့ သီးခြားအရေးယူဆောင်ရွက်ရန်မရှိပါကြောင်း ရှင်းလင်းဖြေကြားအပ်ပါတယ်ခင်ဗျား။ အားလုံးကိုကျေးဇူးတင်ပါတယ်။(ဩဘာသံများ)</speech>
</Q-A>
<Q-A>
<title>လယ်ယာမြေမူဝါဒနှင့် လယ်ယာမြေပြုပြင်ပြောင်းလဲရေး (Law Reform) ပြုလုပ်၍ ပြည်ထောင်စု လွှတ်တော်မှ မြေယာဝေခြမ်းရေးဆိုင်ရာ ဥပဒေတစ်ရပ်ကို အမြန်ဆုံးပြဋ္ဌာန်းပေးရန်နှင့်စပ်လျဉ်းသည့်မေးခွန်း</title>
<speech type="speaker">ဦးအောင်ဇင်၊ ပုဇွန်တောင်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="388">ဦးအောင်ဇင်(ပုဇွန်တောင်မဲဆန္ဒနယ်)</mp>မင်္ဂလာပါခင်ဗျား။ ကျွန်တော်ကတော့ ပုဇွန်တောင် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ဇင်ဖြစ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်မေးမြန်းလိုတဲ့အကြောင်းအရာကတော့ တောင်သူလယ်သမားများ အတွက် အမှန်တကယ်လိုအပ်နေတဲ့ ဥပဒေတစ်ခုအကြောင်းကိုမေးမြန်းမှာဖြစ်ပါတယ်။ တောင်သူ လယ်သမားတွေဟာ ခေတ်အဆက်ဆက်မှာ နည်းမျိုးစုံနဲ့အမြတ်ထုတ်ခံခဲ့ရတယ်။ ဒါကြောင့် လယ်သမားတွေဟာ ဖွတ်ကျောပြာစူး နင်းပြားဘဝက မတတ်နိုင်ဘဲရှိတယ်။ ယခုအခါမှာတော့ တာဝန်ကျေစပါးရောင်းပေးရခြင်း၊ စီမံကိန်းသီးနှံစိုက်ပေးရခြင်းမှ လွတ်မြောက်ငြားသော်လည်းပဲ မြေယာ သိမ်းဆည်းခံရမှုများကြောင့် လက်ငုတ်ပျောက်ကာအလုပ်လက်မဲ့ဘဝသို့ ရောက်ခဲ့ရပြန်တယ်။ ထိုကဲ့ သို့ မြေယာသိမ်း၍ မြေယာမဲ့များ၊ အလုပ်လက်မဲ့များဖြစ်သောကြောင့် ရွှေ့ပြောင်းလုပ်သားများ၊ နေရပ် စွန့်ခွာသူများကို မြန်မာနိုင်ငံအနှံ့အပြားမှာတွေ့နေရပါတယ်။ ထိုဖြစ်စဉ်များကို နိုင်ငံတော်က အကျိုး ရှိရှိ ထိရောက်စွာဆောင်ကျဉ်းနိုင်စွမ်း အားနည်းနေတာကိုလည်း ဝမ်းနည်းစွာတွေ့ရပါတယ်။ ထိုသို့ဖြစ် နေစဉ် တိုင်းဒေသကြီး/ ပြည်နယ်ဥပဒေပြုရေး၊ အုပ်ချုပ်ရေးနှင့် တရားစီရင်ရေးအာဏာပိုင်တို့သည်တောင်သူလယ်သမားများ၏ ရင်ဆိုင်တွေ့ကြုံနေရသော လူမှုဒုက္ခများ၊ နာကျင်မှုများကို မှန်ကန် မြန်ဆန်စွာဆောင်ရွက်မပေးနိုင်ဘူးဆိုရင် နိုင်ငံရေးပြုပြင်ပြောင်းလဲမှု၊ ဆင်းရဲနွမ်းပါးမှုလျှော့ချရေးနှင့် နိုင်ငံစီးပွားတည်ဆောက်ရေးအုတ်မြစ်တို့ဟာ ပီပြင်စွာချနိုင်မှာမဟုတ်ဘူးလို့ ယုံကြည်ပါတယ်။ သို့ဖြစ် ပါ၍ ပြည်ထောင်စုလွှတ်တော်သည်လည်းကောင်း၊ ပြည်ထောင်စုအစိုးရသည်လည်းကောင်း လယ်ယာ မြေစုံစမ်းရေးကော်မရှင်မှ တွေ့ရှိချက်များအပေါ်မှာမူတည်၍ ပြည်သူများအတွက် ပြတ်သားသည့် လယ်ယာမြေမူဝါဒနှင့် လယ်ယာမြေပြုပြင်ပြောင်းလဲရေး(Law Reform) ပြုလုပ်၍ ပြည်ထောင်စု လွှတ်တော်မှ ပြည်သူအားလုံး၏ အကျိုးကိုမျှော်ကိုး၍ မြေယာဝေခြမ်းရေးဆိုင်ရာဥပဒေတစ်ရပ်ကို အမြန်ဆုံးပြဋ္ဌာန်းပေးရန်နှင့် ရှေးယခင်လွတ်လပ်ရေးခေတ်အခါက အမျိုးသားအကျိုးစီးပွားအတွက်နိုင်ငံခြားသားများပိုင်တဲ့မြေပိုင်ရှင်ကြီးများထံမှ လယ်ယာမြေများကို ပြန်လည်သိမ်းယူခဲ့ပြီးတော့ ၁၉၅၃ ခုနှစ်၊ မြေယာဝေခြမ်းရေးဥပဒေအရ မြေယာများကိုဝေခြမ်းမှုများရရှိခဲ့ပါတယ်။ ယခုအခါ လယ်ယာ မြေစီမံခန့်ခွဲရေးနှင့်မြေယာအသုံးချရေးကော်မတီကို ဖွဲ့စည်းပြီးဆောင်ရွက်နေသည်ကိုလည်း သိပါ တယ်။ လယ်ယာမြေဥပဒေနှင့်အညီ အဆင့်ဆင့်ဆောင်ရွက်ရတဲ့အတွက်ကြောင့်မို့လို့ အထက်အောက် လူးလားဆန်ခတ်လျက် အလွန်ပင်နှေးကွေးလျက်ရှိတာကိုလည်း တွေ့ရှိနေရပါတယ်။ ရှေ့မှာသာဓက များရှိပြီးဖြစ်၍ ပိုမိုမြန်ဆန်ထိရောက်အောင် ဆောင်ရွက်နိုင်ရန် အစီအစဉ်သစ်များရေးဆွဲ၍ ဆောင် ရွက်ပေးနိုင်ခြင်းရှိ/မရှိကိုသိလိုပါကြောင်း ဥက္ကဋ္ဌကြီးမှတစ်ဆင့် မေးမြန်းအပ်ပါတယ်ခင်ဗျာ။ ကျေးဇူး တင်ပါတယ်။ (ဩဘာသံများ)</speech>
<speech type="speaker">လယ်ယာစိုက်ပျိုးရေးနှင့်ဆည်မြောင်းဝန်ကြီးဌာနက ပြန်လည်ဖြေကြားဖို့ ဖြစ် ပါတယ်</speech>
<speech><agency id="83">ဦးအုန်းသန်း(ဒုတိယဝန်ကြီး၊ လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဧည့်သည်တော် များခင်ဗျား။ မင်္ဂလာပါလို့ နှုတ်ခွန်းဆက်သဂါရဝပြု အပ်ပါတယ်။ ရန်ကုန်တိုင်းဒေသကြီး၊ ပုဇွန်တောင် မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်ဇင်ရဲ့ ကြယ်ပွင့်ပြမေးခွန်းအပေါ်မှာ လယ်ယာ စိုက်ပျိုးရေးနှင့်ဆည်မြောင်းဝန်ကြီးဌာန ဝန်ကြီးကိုယ်စား ကျွန်တော် ဒုတိယဝန်ကြီး ဦးအုန်းသန်းမှ ပြန်လည်ဖြေကြားသွားမှာဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် ၂၀၀၈ ခုနှစ်၊ ဖွဲ့စည်းပုံ အခြေခံဥပဒေမှာ တောင်သူလယ်သမားများရဲ့ အကျိုးစီးပွားဖော်ဆောင်နိုင်ရေးအတွက် အောက်ပါ အတိုင်း တိကျစွာပြဋ္ဌာန်းထားပါတယ်။ ပုဒ်မ ၂၃။ နိုင်ငံတော်သည် တောင်သူလယ်သမားများ၏ (က) အခွင့်အရေးများ ကာကွယ်စောင့်ရှောက်ရန် လိုအပ်တဲ့ဥပဒေများ ပြဋ္ဌာန်းဆောင်ရွက်မည်။ (ခ) စိုက်ပျိုးထုတ်လုပ်သည့် ကောက်ပဲသီးနှံများ သင့်တင့်မျှတသည့် တန်ဖိုးရရှိရန် ကူညီဆောင်ရွက်မည်။ ဖွဲ့စည်းပုံအခြေခံဥပဒေပါ ပြဋ္ဌာန်းချက်နှင့်အညီ လယ်ယာမြေဥပဒေကို ပြည်ထောင်စုလွှတ်တော် တတိယပုံမှန်အစည်းအဝေးရဲ့ ၁၉-၃-၂၀၁၂ ရက်နေ့မှာ ပြည်ထောင်စုလွှတ်တော်က အတည်ပြု ပြဌာန်းပေးခဲ့ပါတယ်။ ပြည်ထောင်စုလွှတ်တော်က အတည်ပြုပြဌာန်းပြီးတဲ့ လယ်ယာမြေ ဥပဒေ ၂၀၁၂ ခုနှစ်ကို ပြည်ထောင်စုလွှတ်တော်ဥပဒေအမှတ် ၁၁ အဖြစ် နိုင်ငံတော်သမ္မတက ၃၀-၃-၂၀၁၂ ရက် နေ့မှာ လက်မှတ်ရေးထိုးထုတ်ပြန်ခဲ့ပြီး၊ နိုင်ငံတော်သမ္မတရုံးရဲ့ ၃၁-၈-၂၀၁၂ ရက်စွဲပါ အမိန့်ကြော်ငြာ(၂၀ စာအမှတ် (၆၂/၂၀၁၂)ဖြင့် လယ်ယာမြေဥပဒေပုဒ်မ ၂ အရ စတင်အာဏာတည်ခဲ့၍ လယ်ယာမြေ ဥပဒေပုဒ်မ ၄၂ ပုဒ်မခွဲ(က)အရ လယ်ယာမြေနည်းဥပဒေများကို ပြည်ထောင်စုအစိုးရအဖွဲ့ရဲ့ သဘောတူအတည်ပြုချက်အရ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနရဲ့ ၃၁-၈-၂၀၁၂ ရက်စွဲပါ အမိန့်ကြော်ငြာစာအမှတ် (၂/၂၀၁၂)ဖြင့် ထုတ်ပြန်အတည်ပြုပြဋ္ဌာန်းခဲ့ပါတယ်။ လယ်ယာမြေ ဥပဒေပုဒ်မ ၁၅ ပုဒ်မခွဲ(က)အရ ပြည်ထောင်စုအစိုးရအဖွဲ့ရဲ့ ၁၂-၉-၂၀၁၂ ရက်စွဲပါ အမိန့်ကြော်ငြာ စာအမှတ် (၆၂/၂၀၁၂)ဖြင့် ဗဟိုလယ်ယာမြေစီမံခန့်ခွဲမှုအဖွဲ့ကို အဖွဲ့ဝင် ၂၀ ဦးဖြင့် ဖွဲ့စည်းပေးခဲ့ပြီး၊ ဥပဒေပုဒ်မ ၁၆ ပုဒ်မခွဲ(က)အရ ဗဟိုလယ်ယာမြေစီမံခန့်ခွဲမှုအဖွဲ့ရဲ့ ၁၆-၁၀-၂၀၁၂ ရက်စွဲပါအမိန့်ကြော်ငြာစာအမှတ် (၁/၂၀၁၂) နှင့် (၂/၂၀၁၂)တို့အရ တိုင်းဒေသကြီး/ပြည်နယ်၊ ခရိုင်၊ မြို့နယ်နှင့် ရပ်ကွက်/ကျေးရွာအုပ်စုအဆင့်ထိ အဆင့်ဆင့်သော လယ်ယာမြေစီမံခန့်ခွဲမှုအဖွဲ့များကို ဖွဲ့စည်းပေး ခဲ့ပြီး ၎င်းတို့ရဲ့ တာဝန်နှင့်လုပ်ပိုင်ခွင့်များကိုလည်း သတ်မှတ်ပေးခဲ့ပါတယ်။ လယ်ယာမြေဥပဒေမှာ အခန်းပေါင်း ၁၃ ခန်း၊ ပုဒ်မပေါင်း ၄၃ ခုနှင့် လယ်ယာမြေနည်းဥပဒေ မှာ အခန်းပေါင်း ၁၃ ခန်း၊ အပိုဒ်ပေါင်း ၁၁ရ ပိုဒ်ပါရှိပြီး လယ်ယာမြေဥပဒေ အခန်း(၂)၊ လယ်ယာ မြေကို လုပ်ပိုင်ခွင့်ပြုခြင်းအခန်း၊ လယ်ယာမြေဥပဒေပုဒ်မ ၄၊ ၅ နှင့် ၆ တို့မှာ ပြဋ္ဌာန်းချက်များနှင့် ညီညွတ်စွာ လယ်ယာမြေလုပ်ပိုင်ခွင့် မှတ်ပုံတင်ခြင်းနှင့် လယ်ယာမြေလုပ်ပိုင်ခွင့်ပြု လက်မှတ်ထုတ် ပေးခြင်းများကို ၁-၁-၂၀၁၃ ရက်နေ့မှစပြီး နိုင်ငံအဝှမ်း တစ်ချိန်တည်း၊ တစ်ပြိုင်တည်း ဆောင်ရွက် ပေးလျက်ရှိရာမှာ ၁၇-၃-၂၀၁၄ ရက်နေ့အထိ တောင်သူပေါင်း ၅.၀၄ သန်းရဲ့ ဦးပိုင် လုပ်ကွက်ပေါင်း ၈.၄၆ သန်း၊ ရာခိုင်နှုန်းအားဖြင့် ၉၉.၁ရ ရာခိုင်နှုန်းကို လယ်ယာမြေ လုပ်ပိုင်ခွင့်ပြု လက်မှတ်များကို တောင်သူလယ်သမားများ လက်ဝယ်အရောက်ထုတ်ပေးပြီးဖြစ်၍ လက်ရှိ လယ်ယာမြေများကို အသုံး ပြုလျက်ရှိတဲ့ တောင်သူပေါင်း ၅.၀၄ သန်းအတွက် လယ်ယာမြေ လုပ်ပိုင်ခွင့်ဆိုင်ရာကိစ္စရပ်များအား ၁၄ လတာကာလအတွင်းမှာ မြန်ဆန်စွာ အင်တိုက်အားတိုက် ဆောင်ရွက်ပေးနိုင်ခဲ့ပြီး ဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် ၂၀၀၈ ခုနှစ်၊ ဖွဲ့စည်းပုံအခြေခံဥပဒေပုဒ်မ ရ နှင့် ပုဒ်မ ၃၅ တို့ မှာလည်းပဲ အောက်ပါအတိုင်း ပြဋ္ဌာန်းထားရှိပြီးဖြစ်ပါတယ်။ ပုဒ်မ ၇။ နိုင်ငံတော်ဟာ စစ်မှန်၍ စည်းကမ်းပြည့်ဝသော ပါတီစုံဒီမိုကရေစီစနစ်ကို ကျင့်သုံးသည်။ ပုဒ်မ ၃၅။ နိုင်ငံတော်၏ စီးပွားရေး စနစ်သည် ဈေးကွက်စီးပွားရေးစနစ် ဖြစ်သည်။ ၂၀၁၂ ခုနှစ်၊ လယ်ယာမြေဥပဒေဟာ ဈေးကွက် စီးပွားရေးစနစ်ကို ဖော်ဆောင်နိုင်ရန်အတွက် ခေတ်အဆက်ဆက်က တောင်သူလယ်သမားများ မရရှိခဲ့ဘူးတဲ့ ရောင်းချခြင်း၊ ပေါင်နှံခြင်း၊ လဲလှယ် ခြင်း၊ ငှားရမ်းခြင်း၊ ပေးကမ်းခြင်း စသည်တို့ကို ခွင့်ပြုပေးထားတဲ့ မြေယာစနစ်ပြုပြင်ပြောင်းလဲရေး (Land Reform)အတွက် ရည်မှန်းချက်ပန်းတိုင် ကိုဖော်ပြပြီး လုပ်ထုံးလုပ်နည်းများကိုပါ အသေးစိတ် ဖော်ပြကာ ဥပဒေပုဒ်မ ၉ နှင့် နည်းဥပဒေ ၄၇၊ ၄၈၊ ၄၉ တို့မှာ ပြဋ္ဌာန်းထားရှိချက်နှင့်အညီ တောင်သူလယ်သမားများရဲ့ အကျိုးစီးပွား တိုးတက်မြင့်မား ရေးအတွက် အကောင်အထည်ဖော် ဆောင်ရွက်ပေးလျက်ရှိပါတယ်။ ပြည်ထောင်စုလွှတ်တော်က အတည်ပြုခဲ့တဲ့ လယ်ယာမြေဥပဒေဟာ ၂၀၀၈ ခုနှစ်၊ နိုင်ငံတော်ဖွဲ့စည်းပုံအခြေခံဥပဒေအရ နိုင်ငံတော်မှာ လက်ရှိကျင့်သုံးလျက်ရှိတဲ့ ပါတီစုံဒီမိုကရေစီ နိုင်ငံရေးစနစ် (Multi-Party Democracy Political System) şę cy: mos8:93:69:0$d (Market Economic System) oaf:op:şç ကိုက်ညီတဲ့ ဥပဒေဖြစ်ပြီး နိုင်ငံတော်၏ လက်တွေ့ ပကတိအခြေအနေနှင့် ထင်ဟပ်ကိုက်ညီပြီး နိုင်ငံသားတိုင်း လက်တွေ့လိုက်နာကျင့်သုံးနိုင်တဲ့ ဥပဒေတစ်ရပ်လည်း ဖြစ်ပါတယ်။ လယ်ယာမြေ မှတ်ပုံတင်ခြင်းနှင့် လယ်ယာမြေလုပ်ပိုင်ခွင့်ပြု လက်မှတ် ထုတ်ပေးရာမှာလည်းပဲ လယ်ယာမြေနှင့် အခြားမြေများ သိမ်းဆည်းခံရမှုကြောင့် ပြည်သူများနစ်နာမှုမရှိစေရေး စုံစမ်းရေးကော်မရှင်ရဲ့ အစီရင်ခံစာအပိုင်း(၁၊ ၂၊ ၃)ပါကိစ္စရပ်များနှင့် ပတ်သက်ပြီး လယ်ယာမြေအငြင်းပွားမှုများအတွက် လယ်ယာမြေဥပဒေအခန်း(၈)၊ လယ်ယာမြေလုပ်ပိုင်ခွင့် အငြင်းပွားမှုဖြေရှင်းခြင်းနှင့် အယူခံခြင်းတို့ တွင် လယ်ယာမြေလုပ်ပိုင်ခွင့်အငြင်းပွားမှုများကို ဖြေရှင်းဆောင်ရွက်နိုင်ဖို့အတွက် လယ်ယာမြေ ဥပဒေပုဒ်မ ၂၂ ကနေ ၂၅ အထိ တိကျစွာပြဋ္ဌာန်းထားရှိပြီး လယ်ယာမြေဥပဒေပုဒ်မ ၂၅ ပုဒ်မခွဲ(ဂ)မှာ တိုင်းဒေသကြီး သို့မဟုတ် ပြည်နယ်လယ်ယာမြေစီမံခန့်ခွဲမှုအဖွဲ့၏ ဆုံးဖြတ်ချက်သည် အပြီးအပြတ် ဖြစ်စေရမည်ဟု တိကျစွာပြဋ္ဌာန်းထားရှိပြီး ဖြစ်ပါတယ်။ ပြည်ထောင်စုလွှတ်တော်မှ အတည်ပြုပြဋ္ဌာန်းခဲ့တဲ့ လယ်ယာမြေဥပဒေ အခန်း(၈)၊ ပုဒ်မ ၂၂၊ ၂၃၊ ၂၄၊ ၂၅ နှင့် နည်းဥပဒေ အခန်း(၇)၊ ပုဒ်မ ၆၀ အရ လယ်ယာမြေလုပ်ပိုင်ခွင့်နှင့် စပ်လျဉ်း၍ အငြင်းပွားမှု ဖြေရှင်းခြင်းနှင့် အယူခံခြင်း ပြီးပြတ်ရန် ဥပဒေအရ သာမန်အားဖြင့် ရက်ပေါင်း ၁၃၅ ရက်ခန့် ကြာမြင့်တယ်လို့ ဥပဒေမှာပြဋ္ဌာန်းထားပြီးဖြစ်ပါတယ်။ ၎င်းအပြင် ပြည်ထဲရေးဝန်ကြီးဌာနမှ စီမံခန့်ခွဲလျက်ရှိတဲ့ ၁၈၉၄ ခုနှစ်၊ မြေသိမ်းအက်ဥပဒေမှာ တည်ဆဲဥပဒေဖြစ်နေပါသဖြင့် ထိုဥပဒေအရ စီမံဆောင်ရွက်နေရခြင်း ဖြစ်ပါတယ်။ ၂၀၁၂ ခုနှစ်၊ လယ်ယာမြေဥပဒေပုဒ်မ ရ မှာ လယ်ယာမြေ လုပ်ပိုင်ခွင့်ကိစ္စရပ်နှင့်ပတ်သက်၍ ပြန်လည်သိမ်းယူသော အသစ်ဖော်ထုတ်သော လယ်ယာမြေ များနှင့်ပတ်သက်၍ တိကျစွာလည်းပြဋ္ဌာန်းထားရှိပြီးဖြစ်ပါတယ်။ လယ်ယာမြေဥပဒေ ၁၆ မှ ၂၃ အထိ လယ်ယာမြေလုပ်ပိုင်ခွင့် ပြန်လည်သိမ်းယူသော လယ်ယာမြေများ၊ နိုင်ငံတော်က အခါအားလျော်စွာ (၂၂) သစ်ဖော်ထုတ်သော လယ်ယာမြေများနှင့်စပ်လျဉ်းပြီး လုပ်ပိုင်ခွင့်လျှောက်ထားခြင်း အပါအဝင် လယ်ယာမြေစီမံခန့်ခွဲမှုအဖွဲ့များက စစစ်ဆောင်ရွက်ရမည့်လုပ်ငန်း လမ်းညွှန်ချက်များကိုလည်း တိကျစွာပြဋ္ဌာန်းဖော်ပြထားပြီးဖြစ်ပါတယ်။ ဖွဲ့စည်းပုံအခြေခံဥပဒေနှင့်အညီ မြေလွတ်၊ မြေလပ်နှင့် မြေရိုင်းများစီမံခန့်ခွဲရေးဥပဒေကိုလည်းပဲ ၂၀၁၂ ခုနှစ်၊ ပြည်ထောင်စုလွှတ်တော်ဥပဒေအမှတ် (၁၀) အဖြစ် နိုင်ငံတော်သမ္မတက ၃၀-၃-၂၀၁၂ ရက်နေ့မှာ လက်မှတ်ရေးထိုး ထုတ်ပြန်ပြဋ္ဌာန်းခဲ့ပြီးဖြစ်ပြီး မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေပုဒ်မ ၃၄ ပုဒ်မခွဲ(က)အရ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးနည်းဥပဒေများကိုလည်းပဲ ပြည်ထောင်စုအစိုးရအဖွဲ့က သဘောတူအတည် ပြုချက်နှင့် လယ်ယာစိုက်ပျိုးရေးနှင့်ဆည်မြောင်းဝန်ကြီးဌာနက ၃၁-၈-၂၀၁၂ ရက်စွဲပါ အမိန့်ကြော်ငြာစာ(၁/၂၀၁၂)နဲ့ ထုတ်ပြန်ပြဋ္ဌာန်းပေးခဲ့ပြီးဖြစ်ပါတယ်။ စုံစမ်းရေးကော်မရှင်ရဲ့ အစီရင်ခံစာ အပိုင်း (၁၊ ၂၊ ၃)ပါ မြေယာကိစ္စရပ်များကို ထိရောက်မြန်ဆန်စွာ ဖြေရှင်းပေးနိုင်ရေးအတွက်လည်း နိုင်ငံတော်ဒုတိယသမ္မတ(၂) ဦးဉာဏ်ထွန်းခေါင်းဆောင်တဲ့ မြေအသုံးချမှုစီမံခန့်ခွဲရေးဗဟို ကော်မတီ ကို ပြည်ထောင်စုအစိုးရအဖွဲ့ရုံးရဲ့ ၂၀၁၃ ခုနှစ်၊ စက်တင်ဘာလ ၁၆ ရက် ရက်စွဲပါ အမိန့်ကြော်ငြာ စာအမှတ် (၅၉/၂၀၁၃) ဖြင့် ဖွဲ့စည်းခဲ့ပြီး ကော်မတီမှာ ဒုတိယဥက္ကဋ္ဌများအဖြစ် ပြည်ထဲရေးဝန်ကြီးဌာန နှင့်လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန ပြည်ထောင်စုဝန်ကြီးများကလည်းကောင်း၊ အဖွဲ့ ဝင်များအဖြစ် ပြည်ထောင်စုဝန်ကြီးများ၊ တိုင်းဒေသကြီး/ ပြည်နယ်ဝန်ကြီးချုပ်များ၊ နေပြည်တော် ကောင်စီဥက္ကဋ္ဌတို့ကလည်းကောင်း၊ အတွင်းရေးမှူးအဖြစ် ပြည်ထဲရေးဝန်ကြီးဌာနက ဒုတိယဝန်ကြီး ကလည်းကောင်း စုစုပေါင်း ၂၄ ဦးနဲ့ ဖွဲ့စည်းခဲ့ပါတယ်။ ကော်မရှင်၏ အစီရင်ခံစာပါကိစ္စရပ်များကို မြေပြင်ပကတိအခြေအနေမှန်အတိုင်း မြန်ဆန်စွာဖြေရှင်းနိုင်ဖို့အတွက် တိုင်းဒေသကြီး/ပြည်နယ် အဆင့်၊ ခရိုင်အဆင့်၊ မြို့နယ်အဆင့်၊ ရပ်ကွက်/ကျေးရွာအုပ်စုအဆင့် မြေအသုံးချမှုစီမံခန့်ခွဲရေး ကော်မတီများဖွဲ့စည်းခဲ့ပြီး ဆောင်ရွက်ရမည့်လုပ်ငန်းများအတွက် လုပ်ထုံးလုပ်နည်းများ အသေးစိတ် ကိုလည်းပဲ ဆက်သွယ်ဆောင်ရွက်ရမည့်ရုံးများ ဖွင့်လှစ်ထားရှိပြီးဆောင် ရွက်ပေးလျက်ရှိပါတယ်။ ၇၃-၂၀၁၄ ရက်နေ့မှာကျင်းပတဲ့ မြေအသုံးချမှုစီမံခန့်ခွဲရေးဗဟိုကော်မတီ အစည်းအဝေးအမှတ်စဉ် (၂/၂၀၁၄)မှာ မြေအသုံးချမှုစီမံခန့်ခွဲရေးဗဟိုကော်မတီ ဥက္ကဋ္ဌ၊ ဒုတိယသမ္မတ ဦးဉာဏ်ထွန်းက လယ်ယာမြေနှင့်အခြားမြေများ သိမ်းဆည်းခံရမှုများကြောင့် ပြည်သူများ နစ်နာမှုမရှိစေရေးအတွက် စုံစမ်းရေးကော်မရှင်ရဲ့ အစီရင်ခံစာများအပေါ် ပြန်လည်စွန့်လွှတ်တဲ့မြေများနှင့်ပတ်သက်ပြီး သက်ဆိုင်(၂၃ ရာလက်ဝယ်သို့ အမြန်ဆုံးပြန်လည်ရောက်ရှိရေးအတွက် အောက်ပါအတိုင်း လမ်းညွှန်ထားပြီး ဖြစ်ပါတယ်။ ပြန်လည်စွန့်လွှတ်ထားတဲ့မြေများဟာ သက်ဆိုင်ရာ မြေအသုံးချခွင့်တောင်းခံသူများ လက်ဝယ် သို့ အမြန်ပြန်လည်ရောက်ရှိစေရေး၊ မြေအသုံးချခွင့်ရှိကြောင်း စာရွက်စာတမ်း၊ သက်သေခံ အထောက်အထားခိုင်လုံစွာ ပြသနိုင်သူများအား ယာယီပြန်လည်လွှဲပြောင်းပေးလိုက်ရန်နှင့် အသုံးချ ပိုင်ခွင့်အမည်ပေါက်ရရှိရေးအတွက် ဌာနဆိုင်ရာတည်ဆဲဥပဒေ၊ လုပ်ထုံးလုပ်နည်း၊ ရုံးပိုင်းဆိုင်ရာ လုပ်ငန်းစဉ်များကို လုံလောက်တဲ့ ကာလအပိုင်းအခြား သတ်မှတ်ပြီး ဆက်လက်ဆောင်ရွက်ရန်၊ သက်သေခံ စာရွက်စာတမ်း အထောက်အထားမပြနိုင်သော်လည်းပဲ ကြည်ညို လေးစားတဲ့ ရပ်မိရပ်ဖ များရဲ့ ထွက်ဆိုထောက်ခံချက်များနဲ့ မြေအသုံးချပိုင်ခွင့် သက်သေခံအထင်အရှားပြနိုင်ပါက ယာယီ လွှဲပြောင်းပေးလိုက်ရန်၊ လွှဲပြောင်းခံရသူ အသုံးချပိုင်ခွင့် အမည်ပေါက်ရရှိရေးအတွက် ဌာနဆိုင်ရာ တည်ဆဲဥပဒေ၊ လုပ်ထုံးလုပ်နည်းများနှင့်အညီ သတ်မှတ်ဆောင်ရွက်ပေးရန်လို့ ပြဋ္ဌာန်းခဲ့ပြီးဖြစ်ပါတယ်။ ၂၀၀၈ ခုနှစ်၊ နိုင်ငံတော်ဖွဲ့စည်းပုံအခြေခံဥပဒေ ပုဒ်မ ၁၆၁ အရ တိုင်းဒေသကြီး/ ပြည်နယ် အသီးသီးများတွင်လည်း ပြည်သူများကိုယ်တိုင်ရွေးချယ်ပေးတဲ့ ကိုယ်စားလှယ်တော်ကြီးများ ဖွဲ့စည်း ထားပြီးဖြစ်ပါတယ်။ ၂၀၁၃ ခုနှစ်၊ ပြည်ထောင်စုလွှတ်တော်ဥပဒေအမှတ်(၃၂)အဖြစ် ပြည်ထောင်စု သမ္မတမြန်မာနိုင်ငံတော်ဖွဲ့စည်းပုံအခြေခံဥပဒေအရ နိုင်ငံတော်သမ္မတကိုယ်တိုင် လက်မှတ်ရေးထိုးပြီး ၈-၁၀-၂၀၁၃ ရက်နေ့မှာ တောင်သူလယ်သမား အခွင့်အရေးကာကွယ်ရေးနှင့် အကျိုးစီးပွားမြှင့်တင် ရေးဥပဒေကိုလည်းပဲ ထုတ်ပြန်ပြဋ္ဌာန်းပေးခဲ့ပြီးဖြစ်ပါတယ်။ တောင်သူလယ်သမားအခွင့်အရေး ကာကွယ်ရေးနှင့် အကျိုးစီးပွားမြှင့်တင်ရေးဥပဒေ ပုဒ်မ ၉ ပုဒ်မခွဲ(ခ)၊ (ဃ)နှင့် (င)တို့မှာ ဦးဆောင် အဖွဲ့သည် တောင်သူလယ်သမားများ ရသင့်ရထိုက်သော အောက်ပါအခွင့်အရေးများနှင့် အကျိုး စီးပွားများကို ဆောင်ရွက်ပေးရန် အောက်ပါအတိုင်း ပြဋ္ဌာန်းထားရှိပါတယ်။ ပုဒ်မ ၉ (ခ) တောင်သူလယ်သမားများ လိုအပ်တဲ့သွင်းအားစုများရရှိစေရေးနှင့် မြေယာနှင့် ပတ်သက်တဲ့ တည်ဆဲဥပဒေများနှင့်အညီ အကျိုးခံစားခွင့်ရရှိစေရေးအတွက် ဆောင်ရွက်ပေးခြင်း၊ (ဃ) တည်ဆဲဥပဒေများနှင့်ညီညွတ်မှုမရှိသော တရားမျှတမှုမရှိသည့် မြေယာသိမ်းဆည်းခြင်းများ မဖြစ်ပေါ်စေရန် ကာကွယ်ပေးခြင်း၊ (င) လယ်ယာလုပ်သားများ၏ ရထိုက်သောအခွင့်အရေးများကို အပြည့်အဝရရှိစေရန်လို့ အတိအကျပြဋ္ဌာန်းထားရှိပြီးဖြစ်ပါတယ်။ လယ်ယာစိုက်ပျိုးရေးနှင့်ဆည် မြောင်းဝန်ကြီးဌာနအနေနဲ့လည်းပဲ တောင်သူလယ်သမားအခွင့်အရေးကာကွယ်ရေးနှင့် အကျိုးစီးပွားမြှင့်တင်ရေးနည်းဥပဒေ(မူကြမ်း)ကို သက်ဆိုင်ရာကျွမ်းကျင်ပညာရှင်များနှင့် အကြိမ်ကြိမ်ညှိနှိုင်း ရေးဆွဲပြီး၊ ၂၀၁၄ ခုနှစ်၊ ဧပြီ ၁ ရက်နေ့မှာ ဦးဆောင်အဖွဲ့ စုံညီအစည်းအဝေးခေါ်ယူပြီး နည်းဥပဒေ (မူကြမ်း)အား ပြည်ထောင်စုအစိုးရအဖွဲ့သို့ ဆက်လက်တင်ပြနိုင်ရေးအတွက် ဆောင်ရွက်ထားရှိပြီး ဖြစ်ပါတယ်။ သို့ဖြစ်ပါ၍ လွှတ်တော်ကိုယ်စားလှယ်ကြီးမေးမြန်းခဲ့သည့် လယ်ယာမြေမူဝါဒနှင့် လယ်ယာမြေ ပြုပြင်ပြောင်းလဲရေးပြုလုပ်၍ ပြည်ထောင်စုလွှတ်တော်မှ ပြည်သူအားလုံး၏အကျိုးကိုမျှော်ကိုး၍ မြေယာဝေခြမ်းရေးဆိုင်ရာဥပဒေတစ်ရပ်ကို အမြန်ဆုံးပြဋ္ဌာန်းပေးရန်နှင့် လယ်ယာမြေစီမံကိန်း စီမံခန့်ခွဲရေးနှင့် မြေအသုံးချရေးကော်မတီကို ဖွဲ့စည်းပြီး ဆောင်ရွက်နေမှုသည် လယ်ယာမြေဥပဒေနှင့် အညီ အဆင့်ဆင့်ပိုမိုမြန်ဆန်ထိရောက်အောင် ဆောင်ရွက်ရန် အစီအစဉ်အသစ်များရေးဆွဲ၍ စိတ်သစ် လူသစ်ဖြင့် ဆောင်ရွက်ပေးနိုင်မှုရှိ/မရှိဆိုသည့်မေးခွန်းနှင့်စပ်လျဉ်း၍ နိုင်ငံတော် ဒုတိယသမ္မတ ကိုယ်တိုင် ဦးဆောင်သော မြေအသုံးချမှုစီမံခန့်ခွဲရေးဗဟိုကော်မတီ၏ မျက်ခြေမပြတ်ကြီးကြပ် ကွပ်ကွဲမှုဖြင့် တိုင်းဒေသကြီး/ပြည်နယ်အစိုးရအဖွဲ့များ၊ အဆင့်ဆင့်သော လယ်ယာမြေစီမံခန့်ခွဲမှု အဖွဲ့များ၊ အဆင့်ဆင့်သော မြေအသုံးချမှုစီမံခန့်ခွဲရေးကော်မတီများနှင့် ၁၈၉၄ ခုနှစ်၊ မြေသိမ်း အက်ဥပဒေမှာ လက်ရှိတည်ဆဲကျင့်သုံးလျက်ရှိခြင်း၊ တောင်သူလယ်သမားအခွင့်အရေးကာကွယ် ရေးနှင့် အကျိုးစီးပွားမြှင့်တင်ရေးဥပဒေအရ ဦးဆောင်အဖွဲ့နှင့်လုပ်ငန်းအဖွဲ့များက အတည်ပြုပြဋ္ဌာန်း ပေးတဲ့ ဥပဒေ၊ နည်းဥပဒေ၊ လုပ်ထုံးလုပ်နည်း၊ ညွှန်ကြားချက်များနှင့်အညီ မှန်ကန်မြန်ဆန်စွာဆောင် ရွက်လျက်ရှိပါကြောင်းနှင့် မြေယာဝေခြမ်းရေးဆိုင်ရာ ဥပဒေပြဋ္ဌာန်းရန် လိုအပ်မှုမရှိပါကြောင်း ရှင်းလင်းဖြေကြားအပ်ပါတယ်။ အားလုံးကျေးဇူးတင်ရှိပါတယ်။(ဩဘာသံများ)</speech>
<speech><mp id="388">ဦးအောင်ဇင်(ပုဇွန်တောင်မဲဆန္ဒနယ်)</mp>ဥက္ကဋ္ဌကြီးမှတစ်ဆင့် မေးမြန်းလိုတာကတော့ ကျွန်တော်က လက်ရှိ အခုဖြေရှင်းနေတဲ့ ပြဿနာတွေမှာ ဥပမာပြောရရင် တိုင်းဒေသကြီးအသီးသီးက ဥပဒေနဲ့အညီ ဆောင်ရွက်နေတာမှန်ပါတယ်။ မူလပိုင်ရှင်လက်သို့ရောက်ရန်ဟူသော ရည်ရွယ်ချက်နဲ့ လည်းပဲ ဥပဒေတွေနဲ့ စနစ်တကျဆောင်ရွက်နေပါတယ်။ အဲဒီလိုဆောင်ရွက်နေတဲ့အခါမှာ ဥပမာ မြေသိမ်းစဉ်အခါက လယ်သမား အယောက် ၁၀၀ ရဲ့ ဧက ၁၀၀၀ ကိုသိမ်းလိုက်ပါတယ်။ မလိုအပ်လို့ ဧက ၅၀ သိမ်းပြီးတော့ ဧက ၅၀ ပြန်ပေးမယ်ဆိုရင် ကျန်တဲ့ ဧက ၅၀ အတွက်ကော မူလလက်ငုတ် လက်ရင်း လက်ရှိလက်ငုတ်ရင်းဆိုတဲ့ ပြဿနာတွေရော၊ နောက်တစ်ခုက အဲဒီမှာ ပုဒ်မ ၂၂၊ ပုဒ်မ ၂၃၊ ပုဒ်မ ၂၅ အထိ ရင်ဆိုင်နေရတဲ့ အမှုတွဲတွေရော အဲလိုကြန့်ကြာနေတာတွေဖြစ်ပါတယ်။ အဲဒါကျွန်တော်က ရည်ရွယ်ချက်ကတော့ ယခင်သိမ်းစဉ်တုန်းကတော့ နိုင်ငံတော်အတွက် လိုအပ်ချက် အတွက်သိမ်းခဲ့တာဖြစ်ပါတယ်။ ယခုလည်းပဲ ပြန်လည်ဝေခြမ်းတဲ့အခါမှာလည်း နိုင်ငံတော်ကနေ ပြီးတော့ နိုင်ငံတော်ပါဝါနဲ့ သူတို့ရဲ့ လယ်မြေတွေကို အတိအကျမဟုတ်တောင်မှ အညီအမျှမဟုတ်တောင်မှ အားလုံးပြေပြေလည်လည်နဲ့ နိုင်ငံတော်အနေနဲ့ ဆောင်ရွက်ပေးဖို့ လယ်ယာမြေဝေခြမ်း ရေးဥပဒေတစ်ရပ် ပြု သင့်/မပြု သင့်ကို မေးမြန်းခြင်းဖြစ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ပြန်ဖြေမလား။ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန ဒုတိယ ဝန်ကြီးက ပြန်ဖြေရန်မလိုဘူးဆိုတဲ့သဘောဖြစ်ပါတယ်။ အဲဒီတော့ ဒီနေရာမှာ သက်ဆိုင်ရာဝန်ကြီးဌာန မှရှင်းလင်းတင်ပြချက်တွေ အားလုံးပြည့်စုံပါတယ်။ ဒီပြည့်စုံမှုနဲ့အတူပဲ လိုအပ်ချက်ကို ထပ်ပြီးတော့ လွှတ်တော်ကတစ်ဆင့် သက်ဆိုင်ရာဝန်ကြီးဌာနကို ပြောချင်ပါတယ်။ ဒါဟာဘာလဲဆိုတော့ မိမိတို့ ပြည်ထောင်စုလွှတ်တော်ကပဲ တောင်သူလယ်သမား အခွင့်အရေးကာကွယ်ရေးနှင့် အကျိုးစီးပွား ကာကွယ်ရေးဥပဒေကို ကြိုးစားပမ်းစား အချိန်ပေးပြဋ္ဌာန်းခဲ့ပါတယ်။ ဒီနေရာမှာ သက်ဆိုင်ရာ ဝန်ကြီးဌာနလည်း ပါဝင်ခဲ့ပါတယ်။ အခြားအခြားဝန်ကြီးဌာနများလည်းပါဝင်ခဲ့ပါတယ်။ ဒီဥပဒေပြီး မြောက်တာ သုံးလကျော်၊ ငါးလထဲရောက်သွားပြီ။ ဒီဥပဒေနဲ့ပတ်သက်တဲ့ နည်းဥပဒေထွက်ဖို့လည်း ခုနက တင်ပြထားတယ်ဆိုတာလည်း ရှိရပါတယ်။ လာမယ့် မိုးရာသီ စိုက်ပျိုးရေးကာလမှာ ယခင် ထုံးစံ အတိုင်းပဲ တောင်သူလယ်သမားများအတွက် စိုက်ပျိုးစရိတ်များ ချေးပေးရမယ့်ကာလ ရောက်လာပါပြီ။ ဒါကြောင့်မို့လို့ ဒီဥပဒေမှာ အဓိကရည်ရွယ်ချက်သုံးခုနဲ့ ပြဋ္ဌာန်းပေးတဲ့အပေါ်မှာမူတည်ပြီးတော့ဆောင်ရွက်စရာများသည် နည်းဥပဒေထွက်မှ ဆောင်ရွက်နိုင်မှာဖြစ်တဲ့အတွက် နည်းဥပဒေထွက် ရေးကိုလည်း အလေးထားဆောင်ရွက်ဖို့နဲ့ ဘယ်ရက်ကို ထွက်နိုင်မလဲဆိုတဲ့ဟာလည်း ခန့်မှန်းပြီးတော့ လွှတ်တော်ကို ပြန်ပြောဖို့လိုပါတယ်။ ဥပဒေတစ်ရပ်ပြဋ္ဌာန်းပြီးတော့ ဒီဥပဒေကို အကောင်အထည် ဖော်မယ်ဆိုရင် ဥပဒေ၊ နည်းဥပဒေ၊ လုပ်ထုံးလုပ်နည်း၊ အမိန့်ကြော်ငြာစာ၊ ညွှန်ကြားချက်တွေရောက် ပြီးမှပဲ ဒီဥပဒေဟာ အသက်ဝင်တဲ့သဘောဖြစ်တဲ့အတွက် ဒီလိုဆောင်ရွက်တဲ့နေရာမှာလည်း အချိန် လုံလောက်ပြီဖြစ်တဲ့ ဒီနည်းဥပဒေနဲ့ နောက်ဆက်တွဲထွက်လာမယ့် လုပ်ထုံးလုပ်နည်း၊ အမိန့်ကြော်ငြာ စာ၊ ညွှန်ကြားချက်များထုတ်ပြန်ပေးမယ်ဆိုရင် ခုနက လွှတ်တော်ကိုယ်စားလှယ် ဦးအောင်ဇင် တင်ပြတဲ့ တင်ပြချက် သို့မဟုတ် မေးခွန်းများ ထုတ်လာစရာအကြောင်းမရှိပါဘူး။ ဒါကြောင့်မို့လို့ ဒါကို ပြီးပြတ်အောင်ဆောင်ရွက်ဖို့လိုကြောင်း လွှတ်တော်ဥက္ကဋ္ဌအနေနဲ့ အကြံပြု တင်ပြပါတယ်။ ထိုနည်းတူစွာပဲ ဒုတိယဝန်ကြီးဆွေးနွေးသွားတာရှိပါတယ်။ ၁၈၉၄ ခုနှစ် မြန်မာနိုင်ငံ မြေသိမ်းအက်ဥပဒေနဲ့ ပတ်သက်ပြီးတော့ ၁၈၉၄ ဆိုတဲ့အတွက် မိမိတို့မြန်မာနိုင်ငံ လွတ်လပ်ရေးဆုံးရှုံးခဲ့တဲ့ ကာလတစ်ဝိုက်က ထုတ်ပြန် ထားတဲ့ဥပဒေကိုလည်း ပြန်လည်ပြင်ဆင်ရန်လိုတယ်ဆိုလို့ရှိရင်လည်း သက်ဆိုင်ရာ စီမံခန့်ခွဲတဲ့ဝန်ကြီး ဌာနအနေနဲ့ အဆိုပြု တင်ပြဖို့လိုပါလိမ့်မယ်။ အဲလိုမှ မဟုတ်ဘဲနဲ့ ဒီအတိုင်းပဲဆက်ထားတဲ့အခါမှာ ဥပဒေနဲ့ ဒီနေ့ခေတ်ကာလနဲ့ လိုက်လျောညီထွေမရှိဘူးဆိုလို့ရှိရင် ဒီနေ့ဆောင်ရွက်ရတဲ့ အစိုးရ အုပ်ချုပ်ရေးအဖွဲ့မှာလည်းအခက်အခဲတွေရှိပါတယ်။ ဒါကြောင့်မို့လို့ ဒီဥပဒေကိုလည်း သက်ဆိုင်ရာ စီမံခန့်ခွဲတဲ့ဝန်ကြီးဌာနက ပြောင်းလဲဖို့အတွက် သုံးသပ်ဆောင်ရွက်ဖို့သင့်တယ်လို့လည်း အကြံပြုချင် ပါတယ်။ ထို့နည်းတူစွာပဲ မိမိတို့လွှတ်တော်မှာ ဖွဲ့စည်းထားတဲ့ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်အနေနဲ့လည်း ဒီဥပဒေပြင်ဆင်သင့်ကြောင်း အကြံပြု ပေးထား တာဖြစ်ပါတယ်။ ဘယ်လိုပဲဖြစ်ဖြစ် သက်ဆိုင်ရာဝန်ကြီးဌာန မလာဘူးဆိုလို့ရှိရင်လည်း မိမိတို့ ကော်မရှင် ဒီကော်မရှင်သည် ဒုတိယဥက္ကဋ္ဌ ဦးနန္ဒကျော်စွာ ဦးစီးဆောင်ရွက်တာဖြစ်တဲ့အတွက် ဒုတိယ ဥက္ကဋ္ဌအနေနဲ့ ခုနက သက်ဆိုင်ရာပြည်ထောင်စုအစိုးရအဖွဲ့က လယ်ယာစိုက်ပျိုးရေးနှင့်ဆည်မြောင်း ဝန်ကြီးဌာနက ပြောသွားတဲ့ မြန်မာနိုင်ငံ မြေသိမ်းအက်ဥပဒေကိုလည်း ပြန်လည်သုံးသပ်ပြီးတော့ ခေတ်စနစ်နဲ့လျော်ညီစွာ ဆောင်ရွက်ပေးနိုင်မှသာလျှင် မိမိတို့အစိုးရ အုပ်ချုပ်ရေးအဖွဲ့ အပါအဝင် မိမိတို့ဥပဒေပြုအဖွဲ့လည်း တာဝန်ကျေမှာဖြစ်တယ်လို့ခံယူပြီး ဆောင်ရွက်သွားစေချင်ပါတယ်။ ဒါကြောင့်မို့လို့ ပြန်ချုပ်မယ်ဆိုရင် မိမိတို့ဘက်က ဆောင်ရွက်ဖွယ်ရာ ဆောင်ရွက်ချက်များကို အချိန်ကို လေးစားတန်ဖိုးထားပြီး ဆောင်ရွက်မယ်ဆိုရင် ဒီလိုမေးခွန်းတွေ မေးလာစရာ အကြောင်းမရှိဘူး။ ထိုနည်းတူစွာပဲ ဒီနေ့ ဖြစ်နေတဲ့ ပြဿနာများကိုလည်း ဖြေရှင်းပြီးသားဖြစ်မှာဖြစ်တဲ့အတွက် သက်ဆိုင်ရာဝန်ကြီးဌာနက မိမိတို့တာဝန်ယူရမယ့်ကိစ္စများအတွက်လည်း ဆောင်ရွက်ပေးပါ။ လွှတ်တော်အနေနဲ့လည်း အမြဲတမ်းကူညီဆောင်ရွက်ဖို့အသင့်ရှိတယ်ဆိုတာ ပြောချင်ပါတယ်။</speech>
</Q-A>
<Q-A>
<title>စီးပွားရေးလုပ်ငန်းတစ်ရပ်ဖြစ်သည့် ပိန်းဥနှင့်ကန်စွန်းဥကို နိုင်ငံတကာဈေးကွက်သို့ တင်ပို့ပေးနိုင်ရေး နှင့် ဈေးကွက်မှန်ကန်တည်မြဲနိုင်ရန်အတွက် နိုင်ငံတကာစီးပွားရေးလုပ်ငန်းရှင်များနှင့် တိုက်ရိုက် ပေါင်းစပ်ညှိနှိုင်းပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးထန်းလိန်း၊ မင်းတပ်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="206">ဦးထန်းလိန်း(မင်းတပ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများနှင့် ဒုတိယဝန်ကြီးများ၊ ဧည့်သည်တော်များအားလုံး မင်္ဂလာအပေါင်းနှင့်ပြည့်စုံကြပါစေလို့ ဦးစွာပထမ ဆုတောင်းမေတ္တာပို့သ အပ်ပါတယ်။ ကျွန်တော်ကတော့ ချင်းပြည်နယ်၊ မင်းတပ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးထန်းလိန်းဖြစ်ပါတယ်။ ကျွန်တော့်အနေနဲ့ ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းလိုတဲ့ မေးခွန်းကတော့ စီးပွားရေးလုပ်ငန်းတစ်ရပ်ဖြစ်သည့် ပိန်းဥနှင့်ကန်စွန်းဥကို နိုင်ငံတကာဈေးကွက်သို့ တင်ပို့နိုင်သည်အထိ စိုက်ပျိုးနိုင်ရန်နှင့် ဈေးကွက်မှန်ကန်တည်မြဲနိုင်ရန်အတွက် နိုင်ငံတကာစီးပွား ရေးလုပ်ငန်းရှင်များနှင့် တိုက်ရိုက်ပေါင်းစပ်ညှိနှိုင်းဆောင်ရွက်ပေးနိုင်ရန် အစီအစဉ်ရှိ/မရှိနှင့် ပတ်သက်ပြီး မေးမြန်းမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ လယ်ယာစိုက်ပျိုးရေးနှင့်ဆည် မြောင်းဝန်ကြီးဌာနရဲ့ စီမံဆောင်ရွက်မှုနှင့် ပျဉ်းမနားမြို့နယ် အလျင်လိုကျေးရွာအနီးမှာ တောင်သူ ပညာပေး ပိန်းဥစိုက်ခင်းနှင့် ကန်စွန်းဥစိုက်ခင်းများ စိုက်ပျိုးလျက်ရှိရာ ဂျပန်ဈေးကွက်အတွက် ပထမ အဆင့်အနေနဲ့ တစ်နှစ်ကို တန်ချိန် ၅၀၀၀ ၀ယ်ယူရန် ကမ်းလှမ်းထားကြောင်း သိရှိရပါတယ်။ ပိန်းဥ တစ်ဧကစိုက်လျှင် အနည်းဆုံး ပိဿာ ၅၀၀၀ ခန့်ထွက်ရှိနိုင်တယ်လို့ လက်တွေ့စိုက်တဲ့တောင်သူများ ရဲ့ ပြောပြချက်အရ သိရှိရပါတယ်။ လက်ရှိကာလဒေသပေါက်ဈေးကတော့ ချင်းပြည်နယ်မှာဆို တစ်ပိဿာကို ၅၀၀ ဈေးရှိပါတယ်။ တစ်ဧကစိုက်မယ်ဆိုရင်တော့ ၂၅ သိန်းခန့် ရရှိနိုင်မယ့်လုပ်ငန်းဖြစ်ပါတယ်။ တောင်သူများ လွယ်လွယ်ကူကူနဲ့လုပ်နိုင်တဲ့လုပ်ငန်းမျိုးလည်းဖြစ်ပါတယ်။ မြေအသုံးချမှု အကျယ်အဝန်းနည်းနည်းနဲ့ ဝင်ငွေများများရရှိနိုင်တဲ့ လွယ်ကူတဲ့ စီးပွားရေးလုပ်ငန်းလည်းဖြစ်ပါတယ်။ ချင်းပြည်နယ်ဟာ ပိန်းဥနှင့်ကန်စွန်းဥစိုက်ပျိုးဖြစ်ထွန်းတဲ့ မူရင်းဒေသလို့လည်းဆိုနိုင်ပါတယ်။ ဒေသထွက်ကုန် ကျယ်ကျယ်ပြန့်ပြန့် မဖြစ်ထွန်းသေးတဲ့ ချင်းပြည်နယ်မှာ ပိန်းဥနှင့်ကန်စွန်းဥစိုက်ခင်း များတိုးချဲ့နိုင်ရန် ရင်းနှီးမြှုပ်နှံလိုတဲ့ ပြည်တွင်းပြည်ပလုပ်ငန်းရှင်များနှင့် နယ်မြေခံအသေးစားနှင့် အလတ်စား လုပ်ငန်းများပေါင်းစပ်လုပ်ကိုင်နိုင်ရန် ပြည်ထောင်စုအစိုးရက စီမံဆောင်ရွက်ပေးမယ် ဆိုရင် ချင်းပြည်နယ်ရဲ့ ဆင်းရဲမှုကို လျင်မြန်စွာနဲ့ ဖြေရှင်းပေးနိုင်လိမ့်မယ်လို့ ဖြေရှင်းပေးနိုင်မယ့် နည်းလမ်းဖြစ်တယ်လို့ ထင်မြင်ယူဆရပါတယ်။ ဒါကြောင့်မို့လို့ မြေနေရာနည်းနည်းအသုံးပြုပြီးတော့ ဝင်ငွေမြင့်မားစွာ နှစ်စဉ်ပုံမှန်ရရှိနိုင်တဲ့ စီးပွားရေးလုပ်ငန်းတစ်ရပ်ဖြစ်တဲ့ ပိန်းဥနှင့်ကန်စွန်းဥကို နိုင်ငံ တကာဈေးကွက်သို့ တင်ပို့နိုင်သည်အထိ စိုက်ပျိုးနိုင်ရန်နှင့် ဈေးကွက်မှန်ကန်တည်မြဲနိုင်ရန်အတွက် နိုင်ငံတကာစီးပွားရေးလုပ်ငန်းရှင်များနှင့် တိုက်ရိုက်ပေါင်းစပ်ညှိနှိုင်းပေးနိုင်ရန်၊ ဆောင်ရွက်ပေးနိုင်ရန် ရှိ/မရှိ ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာတင်ပြ မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">လယ်ယာစိုက်ပျိုးရေးနှင့်ဆည်မြောင်းဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="83">ဦးအုန်းသန်း(ဒုတိယဝန်ကြီး၊ လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်များခင်ဗျား။ ချင်းပြည်နယ်၊ မင်းတပ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးထန်းလိန်းရဲ့ ကြယ်ပွင့်ပြ မေးခွန်းအပေါ်မှာ ဆက်လက်ပြီး ရှင်းလင်းဖြေကြားသွားမှာဖြစ်ပါတယ်။ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနဟာ ပြည်ထောင်စုတစ်ဝန်းလုံးရှိတဲ့ တောင်သူလယ်သမားများ၏ လူနေမှုဘဝ ဖွံ့ဖြိုးတိုးတက်စေရေးအတွက် လယ်ယာကဏ္ဍဖွံ့ဖြိုးတိုးတက်ရေးကို အဓိကဦးစားပေးဆောင်ရွက် လျက်ရှိပါတယ်။ လယ်ယာကဏ္ဍဖွံ့ဖြိုးတိုးတက်ရေးအတွက် စပါးသီးနှံအပါအဝင် ဈေးကွက်ဝင်အရည် အသွေးကောင်း၊ အထွက်နှုန်းကောင်း ဟင်းသီးဟင်းရွက်များနှင့် သစ်သီးဝလံမျိုးကောင်းမျိုးသန့်များ စီးပွားဖြစ်စိုက်ပျိုးထုတ်လုပ်ရန် အားပေးကူညီဆောင်ရွက်လျက်ရှိပါတယ်။ မြန်မာ့လယ်ယာထွက်ကုန် သီးနှံများဖြစ်တဲ့ ပိန်းဥ၊ ကန်စွန်းဥ၊ ဂျူးမြစ်၊ ကညွတ်၊ သခွားမွှေးတို့ဟာ ဂျပန်နိုင်ငံ၊ တောင်ကိုရီးယား နိုင်ငံနှင့် စင်ကာပူနိုင်ငံများသို့ ချိတ်ဆက်တင်ပို့ရောင်းချနိုင်ရေးအတွက် ကမ်းလှမ်းလာမှုများလည်းရှိ နေပါတယ်။ ပြည်ထောင်စုနယ်မြေဖြစ်တဲ့ ပြည်ထောင်စုနယ်မြေကို ဗဟိုပြုပြီးတော့ ဈေးကွက်လိုအပ်ချက် (Market Demand) sosorçospss ósepgomsaê::op:09600f8: dij:em:41:00$. များထုတ်လုပ်ပွားများဆောင်ရွက်ပေးလျက်ရှိပါတယ်။ ထို့အပြင် နိုင်ငံတကာဈေးကွက်သို့ ယှဉ်ပြိုင် တင်ပို့ရောင်းချနိုင်ဖို့အတွက် ဒေသနှင့်ကိုက်ညီတဲ့ ပိန်းဥ၊ ဝဥ၊ မျောက်ဥ၊ ဂျူးမြစ်၊ ကန်စွန်းဥနှင့် ဟင်းသီးဟင်းရွက် သစ်သီးဝလံသီးနှံများကို တပိုင်တနိုင် စိုက်ပျိုးသည်မှ စီးပွားဖြစ် တစ်ဆက် တစ်စပ်တည်း စိုက်ခင်းကြီးများ ထူထောင်အကောင်အထည်ဖော်ဆောင်ရွက်ကြရန် လိုအပ်တာဖြစ်ပါတယ်။ နိုင်ငံတကာဈေးကွက်လိုအပ်ချက် (Market Demand)အပေါ်မှ စံချိန်စံညွှန်း ပြည့်မီစွာ အလုံ အလောက် တင်ပို့ရောင်းချနိုင်ရေးအတွက် ပိန်းဥ၊ ကန်စွန်းဥ၊ ဂျူးမြစ်၊ ကညွတ်၊ သခွားမွှေးသီးနှံများကို ężc@o:ognsopisę gjošaonico:8: 60%-poog oposmodell: (One Village, One Product) အစီအစဉ်ဖြင့် စိုက်ပျိုးသွားကြရန် တိုက်တွန်းအားပေးဆောင်ရွက်လျက်ရှိကြပါတယ်။ဈေးကွက်လိုအပ်ချက်အရ ပိန်းဥ၊ ဝဥ၊ မျောက်ဥ၊ ကန်စွန်းဥ မျိုးကောင်းမျိုးသန့်များကို ကျယ်ကျယ်ပြန့်ပြန့်ပွားများပြီး ဖြန့်ဖြူးပေးနိုင်ရေးကိုလည်း စီစဉ်ဆောင်ရွက်လျက်ရှိပါတယ်။ ဂျပန် နိုင်ငံ၊ တောင်ကိုရီးယားနိုင်ငံအပါအဝင် ကမ္ဘာ့နိုင်ငံအများအပြားမှ ဝယ်ယူရန် စိတ်ဝင်စားမှုနှင့် ကမ်းလှမ်းလာမှုများရှိသော်လည်းပဲ မိမိတို့ဘက်က နိုင်ငံတကာဈေးကွက်လိုအပ်ချက်အပေါ် အရည် အသွေးပိုင်းနှင့် လိုအပ်ချက်ပမာဏကို ထုတ်လုပ်ပေးနိုင်ရန်အတွက် ကြိုးစားဆောင်ရွက်ရန် များစွာ လိုအပ်လျက်ရှိနေပါသေးတယ်။ လက်ရှိအခြေအနေမှာ စီးပွားရေးနှင့် ကူးသန်းရောင်းဝယ်ရေးဝန်ကြီး ဌာနက ပြည်ပကို လယ်ယာထွက်ကုန်ပစ္စည်းများ တင်ပို့နိုင်မှုကိုလေ့လာပါက ၁-၄-၂၀၁၃ နေ့မှ ၆-၁၂-၂၀၁၃ နေ့အထိ ဟင်းသီးဟင်းရွက်နှင့် သစ်သီးဝလံတင်ပို့နိုင်မှုမှာ အောက်ပါအတိုင်းဖြစ်ပါတယ်။ သရက်သီးတန်ချိန် ၃၂၆၇၆ တန် တင်ပို့နိုင်ခဲ့ပြီး အမေရိကန်ဒေါ်လာသန်းပေါင်း ၁၀.၈၂၄ ရပါ တယ်။ သရက်ပြားခြောက် ၁၆ တန် တင်ပို့နိုင်ခဲ့ပါတယ်။ ဖရဲသီးတန်ချိန် ၁၀၅၈၆၅ တန် တင်ပို့ပြီးတော့ အမေရိကန်ဒေါ်လာ သန်းပေါင်း ၁၄,၉၁ရ ရရှိပြီးဖြစ်ပါတယ်။ သခွားမွှေးတန်ချိန် ၁၄၆၈၈ တန်ချိန် တင်ပို့ပြီးတော့ အမေရိကန်ဒေါ်လာသန်းပေါင်း ၂.၉၉၁ ဖြစ်ပါတယ်။ အလားတူ ဝဥခြောက် ၁၀၅၈ တန် တင်ပို့ပြီးတော့ ၂.၀၂၈ သန်းရရှိပြီးဖြစ်ပါတယ်။ အလားတူ ကျွန်တော်တို့ ပိန်းဥများဟာလည်းပဲ ဒီကနေ့ ဈေးကွက်အလားအလာရှိပြီးတော့ အထွက်နှုန်းလည်းကောင်း၊ တောင်သူအတွက်လည်း အကျိုးအမြတ်ရရှိတဲ့ သီးနှံတစ်ခုဖြစ်တဲ့အတွက် တွန်းအားပေးစိုက်ပျိုးဖို့အတွက် ဆောင်ရွက်လျက်ရှိ ပါတယ်။ ဥပမာအားဖြင့် တောင်ကိုရီးယားနိုင်ငံ ကုမ္ပဏီတစ်ခုက မိမိတို့နိုင်ငံ မူရင်းမျိုးပိန်းဥ တန်ချိန် ၃၀၀ ကို ပထမအသုတ် စမ်းသပ်ဝယ်ယူရန် ညှိနှိုင်းလာချက်အပေါ်မှာ တန်ချိန် ၃၀၀၊ ပိဿာချိန် အားဖြင့် ၁၈၃၆၀၀ ရှိသော်လည်းပဲ မိမိတို့အနေဖြင့် စိုက်ပျိုးရာသီအတွင်းမှာ လိုအပ်ချက်အပေါ်မှ ပိဿာ ၃၀၀ ရရှိအောင်တောင် မနည်းစုဆောင်းပြီးဝယ်ယူနေရတာ ဖြစ်ပါတယ်။ ဤသို့ဖြစ်ရသည်မှာ လည်း မိမိတို့နိုင်ငံအနေဖြင့် လယ်ယာကဏ္ဍထွက်ကုန်များမှာ ဆယ်စုနှစ်အတန်ကြာအောင် နိုင်ငံ တကာဈေးကွက်နှင့် အဆက်အသွယ်ပြတ်နေတဲ့ အခြေခံအချက်တစ်ချက်ကြောင့် ဖြစ်ပါတယ်။ သို့ဖြစ်ပါ၍ လွှတ်တော်ကိုယ်စားလှယ်တော်ကြီး ဦးထန်းလိန်းမေးမြန်းတဲ့ မြေနေရာ နည်းနည်း အသုံးပြုပြီး ဝင်ငွေမြင့်မားစွာ နှစ်စဉ်ပုံမှန်ရရှိနိုင်တဲ့ စီးပွားရေးလုပ်ငန်းတစ်ရပ်ဖြစ်တဲ့ ပိန်းဥနှင့် ကန်စွန်းဥတို့ကို နိုင်ငံတကာဈေးကွက်သို့ တင်ပို့နိုင်သည်အထိ စိုက်ပျိုးနိုင်ရန်နှင့် ဈေးကွက်မှန်ကန် တည်မြဲနိုင်ရန်အတွက် နိုင်ငံတကာစီးပွားရေးလုပ်ငန်းရှင်များနှင့် တိုက်ရိုက်ပေါင်းစပ်ညှိနှိုင်းဆောင်ရွက်ပေးပါရန် အစီအစဉ်ရှိ/မရှိမေးမြန်းချက်အပေါ်မှာ မကြာမီကာလအတွင်းမှာ ပြည်တွင်းကုမ္ပဏီ များနှင့် အသင်းအဖွဲ့အစည်းများ၊ နိုင်ငံခြားကုမ္ပဏီများနှင့် လယ်ယာကဏ္ဍထွက်ကုန်များ ပြည်ပသို့ တင်ပို့နိုင်မည့်အလားအလာများကို ချိတ်ဆက်လျက်ရှိပါကြောင်း ရှင်းလင်းဖြေကြားအပ်ပါတယ်။ အားလုံးကိုကျေးဇူးတင်ရှိပါတယ်။ (ဩဘာသံများ)</speech>
<speech type="speaker">မေးခွန်းလည်း အင်မတန်ကောင်းပါတယ်။ ချင်းပြည်နယ်လို အင်မတန်မှ စီးပွား ရေးဖွံ့တိုးတက်ရေးနောက်ကျတဲ့ ပြည်နယ်အနေနဲ့ အခုလို အခွင့်အလမ်းကောင်း တစ်ခုရရှိတာကို မြင်တွေ့ပြီးတော့ မေးတဲ့မေးခွန်းအပေါ် သက်ဆိုင်ရာဝန်ကြီးဌာနက ဖြေကြားသွားတာလည်း ပြည့်စုံ ပါတယ်။ ကျွန်တော့်အနေနဲ့ လွှတ်တော်ဥက္ကဋ္ဌအနေနဲ့လည်း ကျွန်တော်တို့လွှတ်တော်မှာ ဖွဲ့စည်းထားတဲ့ စိုက်ပျိုးရေးနှင့် မွေးမြူရေးမြှင့်တင်မှုကော်မတီအနေနဲ့ လွှတ်တော်ထဲမှာရှိနေတဲ့ တိုင်းရင်းသား ထိုနည်းတူစွာပဲ ပါတီအသီးသီးနဲ့ ညှိနှိုင်းပြီးတော့ တိုင်းရင်းသားဒေသများမှာ စီးပွားရေး၊ လူမှုရေး ဖွံ့ဖြိုးတိုးတက်အောင် အခုလိုကိစ္စမျိုးမှာ ထဲထဲဝင်ဝင် ထိထိရောက်ရောက် ဆွေးနွေးညှိနှိုင်းတဲ့အခါမှာ လွှတ်တော်ကိုယ်စားလှယ်များရယ်၊ သက်ဆိုင်ရာ ဝန်ကြီးဌာနများရယ် ထိုနည်းတူစွာပဲ အခြားအခြားသောနိုင်ငံတကာက ဒီကနေ့ လွှတ်တော်ကို လာရောက်လေ့လာနေတဲ့ စီးပွားရေးအဖွဲ့အစည်းများ လည်းရှိပါတယ်။ စိုက်ပျိုးရေးအဖွဲ့အစည်းများလည်းရှိပါတယ်။ ဒါ့အပြင် လွှတ်တော်ထဲမှာ ဖွဲ့စည်း ထားတဲ့ ကုန်သွယ်မှုမြှင့်တင်ရေးကော်မတီလည်း လွှတ်တော်ထဲမှာ ဖွဲ့စည်းထားတဲ့အတွက် ဒီပစ္စည်း များရောင်းချတဲ့အခါမှာလည်း ကုန်သွယ်ရေးမြှင့်တင်မှုကော်မတီအနေနဲ့ ပါဝင်ပူးပေါင်းဆောင်ရွက် မယ်ဆိုလို့ရှိရင် အခုလို အင်မတန်မှ ဆင်းရဲပြီးတော့ ဖွံ့ဖြိုးတိုးတက်မှု နောက်ကျနေတဲ့ ချင်းပြည်နယ်လို အခြားပြည်နယ်များအတွက်လည်း များစွာအဆင်ပြေမှာဖြစ်ပါတယ်။ ချင်းပြည်နယ်ကို အဓိကထားပြီးတော့ အခုလိုပြောရခြင်းဟာ ချင်းပြည်နယ်မှာ ကျွန်တော်တို့ နိုင်ငံတော်အနေနဲ့ ချင်းပြည်နယ် ဖွံ့ဖြိုး တိုးတက်ဖို့အတွက် ဆောင်ရွက်ခဲ့တာလည်းရှိပါတယ်။ ကျွန်တော်မှတ်မိသလောက်တော့ ပန်းသီး စီမံကိန်း၊ နောက်တစ်ခါ ပိုးဇာစီမံကိန်း ဒီနောက် ကျွန်တော်တို့ လက်လှမ်းမီပြီးဆောင်ရွက်ခဲ့တဲ့ လက်ဖက်နှင့် နွားနောက်စီမံကိန်းများဆောင်ရွက်ခဲ့ပါတယ်။ သို့ရာတွင် အောင်မြင်မှုခြေအနေကတော့ အားလုံးသိတဲ့အတိုင်းပဲ သို့ရာတွင် ဒီနေ့ လွှတ်တော်အတွင်းမှာ ပြည်ထောင်စုလွှတ်တော်အတွင်းမှာ လည်း ဒီဝဥ၊ မျောက်ဥအပါအဝင် ချင်းပြည်နယ်က ထွက်နေတဲ့အတွက် ဒီဟာကိုလည်း အလေးထားဆောင်ရွက်ဖို့ဆိုတဲ့ တင်ပြချက်လည်းပါပါတယ်။ ဒါကြောင့်မို့လို့ ဒီနေ့တော့ မေးခွန်းမေးတဲ့အပေါ် မူတည်ပြီးတော့ ဖြေကြားသွားတဲ့ သက်ဆိုင်ရာဝန်ကြီးဌာနကိုလည်း ကျေးဇူးတင်သလို ကျွန်တော်တို့ လွှတ်တော်၊ ကျွန်တော်တို့ ပြည်သူများအနေနဲ့လည်း တချို့ကိစ္စများဟာ ကိုယ့်အားကိုယ်ကိုးဆောင် ရွက်ရမယ့်ကိစ္စများဖြစ်တဲ့အတွက် ပြည်သူ့ကိုယ်စားဖွဲ့စည်းထားတဲ့ လွှတ်တော်အနေနဲ့လည်း ပြည်သူ များ၊ တိုင်းရင်းသားများရဲ့ လိုအပ်ချက်၊ တိုင်းရင်းသားများရဲ့ အခွင့်အရေးကို ဝိုင်းဝန်းဖြေရှင်းတဲ့နေရာ မှာ သက်ဆိုင်ရာဝန်ကြီးဌာနများနဲ့ ပူးပေါင်းဆောင်ရွက်မယ်ဆိုလို့ရှိရင် တိုင်းရင်းသားများရဲ့ အခွင့် အရေးများရော၊ တိုင်းရင်းသားများရဲ့ လူမှုစီးပွားရေး တိုးတက်ကောင်းမွန်လာမှာဖြစ်တဲ့အတွက် ဒီတင်ပြချက်မေးခွန်းအပေါ် လယ်ယာစိုက်ပျိုးရေးနှင့် မွေးမြူရေးမြှင့်တင်မှုကော်မတီ၊ ကုန်သွယ်မှု မြှင့်တင်မှုကော်မတီနဲ့ လွှတ်တော်ကိုယ်စားလှယ်များ သက်ဆိုင်ရာဝန်ကြီးဌာနများနဲ့ ပေါင်းစပ်ပြီးဆောင်ရွက်ပေးဖို့လည်း ကျွန်တော့်အနေနဲ့ တိုက်တွန်းပါတယ်။ မှတ်တမ်းအဖြစ်ထားရှိပြီးတဲ့အခါ မှာလည်း ဆောင်ရွက်ပေးဖို့နဲ့ ဆောင်ရွက်မှုများကိုလည်း အချိန်နှင့်အမျှ လွှတ်တော်ကို တင်ပြပေးမယ် ဆိုရင် တိုင်းရင်းသားများအနေနဲ့လည်း ကျေနပ်ဝမ်းမြောက်မှာဖြစ်ပါတယ်လို့ ကျွန်တော့်အနေနဲ့ပြော လိုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် ၃၀ ခန့်ခေတ္တ ရပ်နားပါမယ်</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">ပြည်သူ့လွှတ်တော်ကိုယ်စားလှယ်များအားလုံးထွက်ခွာနိုင်ပါပြီခင်ဗျား</speech>
<p>အစည်းအဝေးကို မိနစ် ၃၀ ခန့်ရပ်နားပါသည်။</p>
</Q-A>
</section>
<section value="Bill">
<bill>
<speech type="mc">လွှတ်တော်ကိုယ်စားလှယ်တော်များနှင့် ဧည့်သည်တော်များခင်ဗျား။ အစည်းအဝေးပြန်လည်စတင်တော့မှာဖြစ်ပါတယ်</speech>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ဦးခင်မောင်ရွှေ၊ တမူးမဲဆန္ဒနယ်က အဂတိလိုက်စားမှုတိုက်ဖျက်ရေးဥပဒေကို ပြင်ဆင်သည့် ဥပဒေကြမ်းကို လက်ခံဆွေးနွေးရန် အဆိုတင်သွင်းခြင်း၊ ကိုယ်စားလှယ်တစ်ဦးကထောက်ခံခြင်းနှင့် လက်ခံဆွေးနွေးရန် သင့်၊မသင့် အဆုံးအဖြတ်ရယူခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဦးခင်မောင်ရွှေ၊ တမူးမဲဆန္ဒနယ်က ပြည်သူ့လွှတ်တော်ဆိုင်ရာ နည်းဥပဒေ ၁၈၂ နည်းဥပဒေခွဲ(ခ)အရ တင်သွင်းတဲ့ အဂတိလိုက်စားမှုတိုက်ဖျက်ရေးဥပဒေကို ပြင်ဆင်သည့်ဥပဒေကြမ်းကို ပြည်သူ့ လွှတ်တော်က လက်ခံဆွေးနွေးရန် အဆိုတင်သွင်းဖို့ ဦးခင်မောင်ရွှေအား ဖိတ်ခေါ်ပါတယ်</speech>
<speech><mp id="239">ဦးခင်မောင်ရွှေ(တမူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ ဧည့်သည်တော်များအားလုံး ကိုယ်စိတ်နှစ်ဖြာကျန်းမာချမ်းသာကြပါစေကြောင်း ဆုမွန်ကောင်းတောင်းရင်း လေးစားစွာ ဂါရဝပြုအပ်ပါတယ်။ ကျွန်တော်ကတော့ စစ်ကိုင်း တိုင်းဒေသကြီး၊ တမူးမဲဆန္ဒနယ်မှ ဦးခင်မောင်ရွှေ ဖြစ်ပါတယ်။ ကျွန်တော့်အနေဖြင့် အဂတိလိုက်စားမှု တိုက်ဖျက်ရေးဥပဒေကို ပြင်ဆင်သည့်ဥပဒေကြမ်းအား လွှတ်တော်မှ လက်ခံဆွေးနွေးနိုင်ပါရန် အဆို တင်သွင်းသွားမှာ ဖြစ်ပါတယ်။ ယခုတင်ပြတဲ့ အဂတိလိုက်စားမှုတိုက်ဖျက်ရေးဥပဒေကို ပြင်ဆင်သည့် ဥပဒေကြမ်းမှာ ပုဒ်မ သုံးခုပါရှိမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး ခင်ဗျား။ ၂၀၁၄ ခုနှစ်၊ သြဂုတ်လ ၈ ရက်နေ့မှာ ၂၀၁၃ ခုနှစ် ပြည်ထောင်စုလွှတ်တော်ဥပဒေ အမှတ်(၂၃) ဖြင့် အဂတိလိုက်စားမှုတိုက်ဖျက်ရေးဥပဒေကို ပြဋ္ဌာန်းခဲ့ပါတယ်။ အဲ့ဒီလို ပြဋ္ဌာန်းခဲ့တဲ့ အချိန်မှာ ဥပဒေရဲ့ ခေါင်းစီးဖြစ်တဲ့ လာဘ်ပေးလာဘ်ယူပပျောက်ရေးဆိုတဲ့စကားရပ်ကို အဂတိလိုက် စားမှုတိုက်ဖျက်ရေးလို့ ဒါ ပြင်ဆင်ခဲ့ပြီးတော့မှ အဲ့ဒီဥပဒေမှာ ပြဋ္ဌာန်းချက်မှာပါရှိခဲ့တဲ့ လာဘ်ပေး လာဘ်ယူဆိုတဲ့ စကားရပ်တွေကို ပြင်ဆင်ခဲ့ခြင်းမရှိခဲ့ပါ။ သို့ဖြစ်ပါ၍ ဥပဒေခေါင်းစီးနဲ့ လိုက်လျော ညီထွေဖြစ်စေဖို့အတွက် ရည်ရွယ်ပြီးတော့မှ ဒီဥပဒေကြမ်အား တင်သွင်းရတာဖြစ်ပါတယ်။ လေးစား အပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဒါကြောင့်မို့လို့ အဂတိလိုက်စားမှု တိုက်ဖျက်ရေး ဥပဒေကို ပြင်ဆင်သည့် ဥပဒေကြမ်းအား လွှတ်တော်မှ လက်ခံဆွေးနွေးပေးနိုင်ပါရန် လေးစားစွာ အဆိုတင်သွင်းအပ်ပါတယ်ခင်ဗျား။</speech>
<speech type="speaker">ဦးခင်မောင်ရွှေ တင်သွင်းတဲ့အဆိုကို ထောက်ခံမယ့်လွှတ်တော်ကိုယ်စားလှယ် တစ်ဦးအား ဖိတ်ခေါ်ပါတယ်</speech>
<speech><mp id="488">ဦးအောင်မြသန်း(ညောင်တုန်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ တမူးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခင်မောင်ရွှေ တင်သွင်းသွားတဲ့ အဂတိလိုက်စားမှုတိုက်ဖျက်ရေးဥပဒေကို ပြင်ဆင်သည့်ဥပဒေကြမ်းအဆိုကို ကွန်တော် ဦးအောင်မြသန်း၊ ညောင်တုန်း မဲဆန္ဒနယ်မှ ထောက်ခံအပ်ပါတယ်ခင်ဗျား။</speech>
<speech type="speaker">ဦးခင်မောင်ရွှေ တင်သွင်းတဲ့အဆိုနဲ့ပတ်သက်ပြီးတော့ အတိုချုပ် တင်သွင်းရတဲ့ အကြောင်း ဦးခင်မောင်ရွှေ ရှင်းလင်းတင်ပြသွားခဲ့ပါတယ်။ ဒီပေါ်မူတည်ပြီးတော့ လွှတ်တော်ကိုယ်စား လှယ်တစ်ဦးကလည်း ထောက်ခံသွားပါတယ်။ ဒါကြောင့် သီးခြားသက်ဆိုင်ရာဝန်ကြီးဌာန သီးခြား မေးမြန်းရန်မရှိဘဲနဲ့ လွှတ်တော်ပဲ ကျွန်တော် တင်ပြပါမယ်။ ဒါကြောင့် အဂတိလိုက်စားမှု တိုက်ဖျက် ရေးဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး လက်ခံဆွေးနွေးရန် လွှတ်တော်က သဘောတူ ပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူသူရှိပါသလားခင်ဗျား။ သဘောမတူသူမရှိတဲ့အတွက် အဂတိ လိုက်စားမှုတိုက်ဖျက်ရေးဥပဒေကို ပြင်ဆင်သည့်ဥပဒေကြမ်းကို လက်ခံဆွေးနွေးရန် အတည်ပြု ကြောင်းနဲ့ ပြည်သူ့လွှတ်တော်ဥပဒေကြမ်းကော်မတီနှင့် သက်ဆိုင်ရာကော်မတီသို့ လွှဲအပ်မည်ဖြစ် ကြောင်း ကြေညာပါတယ်။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီအစဉ် ရ ကို မဆောင်ရွက်မီ လွှတ်တော်ကို ခေတ္တရပ်နားပါမယ်။ ဒီအမျိုးသားဥပဒေကြမ်းနှင့်ပတ်သက်ပြီးတော့ လွှတ်တော်ရပ်နား နေချိန်မှာ သက်ဆိုင်ရာကော်မတီမှာ ဆောင်ရွက်နေတာများရှိတဲ့အတွက် အစည်းအဝေးကို ညနေ ၃ နာရီမှာ ပြန်လည်ကျင်းပမှာဖြစ်ပါတယ်။ ဒီကြားထဲမှာတော့ မိမိတို့ သက်ဆိုင်ရာလွှတ်တော် ကော်မတီ မှာ လုပ်စရာရှိများ လုပ်ဖို့ ဖြစ်ပါတယ်။ ဒါကြောင့်မို့လို့ အစည်းအဝေးကို ခေတ္တရပ်နားပါမယ်။ ခေတ္တ ရပ်နားချိန်မှာ နေ့လယ်စာသုံးဆောင်ဖို့နဲ့ အစည်းအဝေးပြန်စမယ့်အချိန်က ညနေ ၃ နာရီမှာဖြစ်ကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
</bill>
<bill>
<speech type="mc">လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ အစည်း အဝေးပြန်လည်စတင်တော့မှာဖြစ်ပါတယ်</speech>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>အမျိုးသားပညာရေးဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီက အစီရင်ခံစာဖတ်ကြားရှင်းလင်းခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ် ပြည်သူ့လွှတ်တော်ဆိုင်ရာနည်းဥပဒေ ၁၈၅ နည်းဥပဒေခွဲ(ခ)အရ အမျိုးသားပညာရေးဥပဒေကြမ်း နှင့်စပ်လျဉ်းပြီး ပြည်သူ့လွှတ်တော် ဥပဒေကြမ်းကော်မတီရဲ့ စိစစ်တွေ့ရှိမှုအစီအရင်ခံစာကို ဖတ်ကြား ရှင်းလင်းရန်အတွက် ဥပဒေကြမ်းကော်မတီအား ဖိတ်ခေါ်ပါတယ်</speech>
<speech><mp id="355">ဒေါက်တာစိုးမိုးအောင်(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများ၊ ဧည့်သည်တော်ကြီးများခင်ဗျား။ ကျွန်တော်ကတော့ ပြည်သူ့လွှတ်တော် ဥပဒေကြမ်းကော်မတီဝင် ဒေါက်တာစိုးမိုးအောင် ဖြစ်ပါတယ်။ ဥပဒေကြမ်းကော်မတီဥက္ကဋ္ဌရဲ့ တာဝန်ပေးချက်အရ အမျိုးသားပညာရေးဥပဒေကြမ်းနှင့်စပ်လျဉ်းပြီး ပြည်သူ့လွှတ်တော် ဥပဒေကြမ်းကော်မတီရဲ့ လေ့လာတွေ့ရှိချက်အစီရင်ခံစာကို လွှတ်တော်အား ဖတ်ကြားတင်သွင်းမှာဖြစ်ပါတယ်ခင်ဗျား။ ၁။ ပြည်သူ့လွှတ်တော် ပညာရေးမြှင့်တင်မှုကော်မတီက တင်သွင်းသော အမျိုးသားပညာရေး ဥပဒေကြမ်းအား ၁၂-၃-၂၀၁၄ ရက်နေ့တွင် လွှတ်တော်သို့ ဖြန့်ဝေခဲ့ပြီး ၁၄-၃-၂၀၁၄ ရက်နေ့တွင် ကျင်းပသည့် ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၅)ရက်မြောက်နေ့တွင် လွှတ်တော်မှ လက်ခံဆွေးနွေးရန် အတည်ပြုခဲ့ပါသည်။ ၂။ ထို့အတူ ပြည်ထောင်စုပညာရေးဝန်ကြီးဌာနမှ ပေးပို့လာသည့် အမျိုးသားပညာရေးဥပဒေ ကြမ်းကို ၁၄-၃-၂၀၁၄ ရက်နေ့တွင် လွှတ်တော်သို့ ဖြန့်ဝေခဲ့ပြီး ယင်းနေ့တွင် ကျင်းပသည့် ပထမ အကြိမ် ပြည်သူ့လွှတ်တော် နဝမပုံမှန်အစည်းအဝေး (၂၅)ရက်မြောက်နေ့တွင် လွှတ်တော်သို့တင် သွင်းခဲ့ပါသည်။ ၃။ ပြည်သူ့လွှတ်တော် ပညာရေးမြှင့်တင်မှုကော်မတီနှင့် ပြည်ထောင်စု ပညာရေးဝန်ကြီးဌာနတို့မှ တင်သွင်းလာသော အမျိုးသားပညာရေးဥပဒေကြမ်းနှစ်ရပ်သည် ရည်ရွယ်ချက်နှင့် အနှစ်သာရတို့မှာ တူညီသည်ဖြစ်၍ ပိုမိုကောင်းမွန်သော ဥပဒေကြမ်းတစ်ခုဖြစ်လာစေရန် ယင်းဥပဒေကြမ်းနှစ်ခုအား တစ်ပေါင်းတည်းဆွေးနွေးသွားရန် လွှတ်တော်က သဘောတူဆုံးဖြတ်ခဲ့ပါသည်။ ၄။ အမျိုးသားပညာရေးဥပဒေကြမ်း တင်သွင်းရခြင်း၏ ရည်ရွယ်ချက်များမှာ နိုင်ငံသားတိုင်း ပညာသင်ယူခွင့်ရရှိရေး၊ ပြည်ထောင်စုစိတ်ဓာတ်၊ နိုင်ငံချစ်စိတ်ဓာတ်များဖြစ်ထွန်းလာရေး၊ ကိုယ်ကျင့် တရားမြင့်မားပြီး ဘက်စုံထူးချွန်သည့် နိုင်ငံ့သားကောင်းများ မွေးထုတ်နိုင်ရေး၊ ခေတ်မီပညာရေး စနစ်ကိုဖော်ဆောင်နိုင်ရေး၊ တီထွင်ကြံဆသုတေသနပြုနိုင်ရေးနှင့် လူသားအရင်းအမြစ်ဖွံ့ဖြိုးတိုးတက် ရေးတို့အပြင် နိုင်ငံတော် ဖွဲ့စည်းပုံအခြေခံဥပဒေပုဒ်မ ၂၈ ပါ ပြဋ္ဌာန်းချက်များနှင့်အညီ ပြည်သူများ၏ ပညာရေး၊ ကျန်းမာရေးနှင့် လူမှုစီးပွားတိုးတက်စေရန်အတွက် ခေတ်မီပညာရေးစနစ်ကိုအကောင် အထည်ဖော်ဆောင်ရွက်ရန် လိုအပ်ခြင်း၊ ပြည်ထောင်စုသမ္မတမြန်မာနိုင်ငံတော်၌ ပညာရေးတိုးတက်မှုဆောင်ရွက်ရာတွင် မူကြို ကဏ္ဍမှ အဆင့်မြင့်ကဏ္ဍ အသက်မွေးဝမ်းကျောင်းအပါအဝင် ပညာရေး ကဏ္ဍအသီးသီးအတွက် ချိတ်ဆက်ဆောင်ရွက်နိုင်မည့် အမျိုးသားပညာရေးဥပဒေတစ်ခုကို ပြဋ္ဌာန်းရန် လိုအပ်ခြင်းတို့ကြောင့် ဤဥပဒေကြမ်းအား တင်ပြလာခြင်းဖြစ်ကြောင်း လေ့လာတွေ့ရှိရပါသည်။ လေးစားအပ်ပါသော ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်များ။ ဥပဒေကြမ်း ကော်မတီမှ ဆောင်ရွက်လျက်ရှိတဲ့ ပညာရေးကဏ္ဍနှင့်ဆက်ဆိုင်တဲ့ ဥပဒေကြမ်းများဆောင်ရွက်မှု များကို အနည်းငယ်တင်ပြခွင့်ပြုပါခင်ဗျား။ ၅။ ပညာရေးကဏ္ဍနှင့်ဆိုင်သော ပြည်သူ့လွှတ်တော် ပညာရေးမြှင့်တင်မှုကော်မတီမှ တင်သွင်း ထားသည့် ဥပဒေကြမ်း(၅)ခုအား ပြည်ထောင်စုလွှတ်တော်မှ ၁၆-၃-၂၀၁၂ ရက်နေ့တွင် ပထမအကြိမ် ပြည်သူ့လွှတ်တော် စတုတ္ထပုံမှန်အစည်းအဝေး၌ ပြည်သူ့လွှတ်တော်၌ စတင်ဆွေးနွေးရန် ပေးပို့ခဲ့ပါ တယ်။ ယင်းဥပဒေကြမ်းများမှာ [(က) ၂၀၁၂ ခုနှစ်၊ အခြေခံပညာရေးဥပဒေကြမ်း၊ (ခ) ၂၀၁၂ ခုနှစ်၊ စာစစ်အဖွဲ့ ဥပဒေကြမ်း၊ (ဂ) ၂၀၁၂ ခုနှစ်၊ တက္ကသိုလ်ပညာရေးဥပဒေကြမ်း၊ (ဃ) ၂၀၁၂ ခုနှစ်၊ ပညာရေးသုတေသနဥပဒေကြမ်းနှင့် (င) ၂၀၁၂ ခုနှစ်၊ မြန်မာစာအဖွဲ့ဥပဒေကြမ်းတို့ဖြစ်ပါတယ်။ ၆။ ၂၀၁၂ ခုနှစ်၊ စာစစ်အဖွဲ့ဥပဒေကြမ်းနှင့် ၂၀၁၂ ခုနှစ်၊ အခြေခံပညာရေးဥပဒေကြမ်းတို့အား ပြည်သူ့လွှတ်တော်တွင် ဆွေးနွေးပြီး ပြင်ဆင်ချက်များဖြင့် အမျိုးသားလွှတ်တော်သို့ ပေးပို့ခဲ့ရာ အမျိုးသားလွှတ်တော်မှလည်း ပြင်ဆင်ချက်များဖြင့် ပြည်သူ့လွှတ်တော်သို့ ပြန်လည်ပေးပို့ထားပြီး ဖြစ်ပါတယ်။ ကျန်သည့် ဥပဒေကြမ်းသုံးခုဖြစ်သည့် ၂၀၁၂ ခုနှစ်၊ တက္ကသိုလ်ပညာရေးဥပဒေကြမ်း၊ ၂၀၁၂ ခုနှစ်၊ ပညာရေးသုတေသနဥပဒေကြမ်းနှင့် ၂၀၁၂ ခုနှစ်၊ မြန်မာစာအဖွဲ့ဥပဒေကြမ်းတို့အား ဥပဒေကြမ်းကော်မတီ၏ အစီရင်ခံစာများကို လွှတ်တော်သို့ တင်သွင်းပြီး ကိုယ်စားလှယ်များ ဆွေးနွေး မည့်အဆင့်သို့ ရောက်ရှိပြီးဖြစ်ပါသည်။ ပထမအကြိမ် ပြည်သူ့လွှတ်တော် စတုတ္ထပုံမှန်အစည်းအဝေး (၁၈) ရက်မြောက်နေ့ဖြစ်သည့် ၃၁-၇-၂၀၁၃ ရက်နေ့တွင် တက္ကသိုလ်ပညာရေးဥပဒေကြမ်းနှင့် စပ်လျဉ်း၍ ပြည်သူ့လွှတ်တော် ကိုယ်စားလှယ်များဖြစ်သည့် ဒဂုံမြို့သစ်မြောက်ပိုင်းမဲဆန္ဒနယ်မှ ဒေါ်တင်နွယ်ဦး၊ သင်္ဃန်းကျွန်းမဲဆန္ဒနယ်မှ ဦးသိန်းညွန့်၊ ကန်ပက်လက်မဲဆန္ဒနယ်မှ သူရဦးအောင်ကို နှင့် ကော့မှူးမဲဆန္ဒနယ်မှ ဒေါ်အောင်ဆန်းစုကြည်တို့မှဆွေးနွေးခဲ့ပြီး ပြည်ထောင်စုပညာရေးဝန်ကြီးမှ လည်း ပညာရေးဝန်ကြီးဌာန၏ လုပ်ဆောင်ချက်သဘောထားကို လွှတ်တော်သို့ တင်ပြခဲ့ပြီးဖြစ်ပါ သည်။ ၎င်းဆွေးနွေးချက်များအရ တက္ကသိုလ်ပညာရေးဥပဒေကြမ်းကို ပိုမိုပြည့်စုံကောင်းမွန်အောင်ဆောင်ရွက်သွားနိုင်ရန်အတွက် ပြည်သူ့လွှတ်တော်ဆိုင်ရာနည်းဥပဒေ ၁၅၈ နည်းဥပဒေခွဲ(င)အရ ဆွေးနွေးခြင်းကို ခေတ္တရွှေ့ဆိုင်းပြီး ဥပဒေကြမ်းကော်မတီ၊ ကော်မရှင်၊ စိတ်ပါဝင်စားသည့် လွှတ်တော် ကိုယ်စားလှယ်များ၊ ပညာရှင်များနှင့် သက်ဆိုင်ရာ ပြည်ထောင်စုဝန်ကြီးဌာနတို့မှ ပြန်လည်ညှိနှိုင်း ရေးဆွဲပြီး လွှတ်တော်ဥက္ကဋ္ဌထံ ပြန်လည်တင်ပြရန်နှင့် လွှတ်တော်၏ဆန္ဒရယူပြီး ဆက်လက်ဆောင် ရွက်သွားရန် လွှတ်တော်မှ အတည်ပြုခဲ့ပြီးလည်းဖြစ်ပါသည်။ ယင်းတက္ကသိုလ်ပညာရေး ဥပဒေကြမ်း နှင့်ဆက်နွယ်ပြီး ကျန်တင်သွင်းထားသည့် ပညာရေးဆိုင်ရာဥပဒေကြမ်း(၄)ခုအား ခေတ္တဆိုင်းငံ့ထား ရန်လည်း လွှတ်တော်မှ ဆုံးဖြတ်ခဲ့ပြီးဖြစ်ပါသည်။ ၇။ ပြည်သူ့လွှတ်တော် ဥပဒေကြမ်းကော်မတီသည် အမျိုးသားပညာရေး ဥပဒေကြမ်းနှစ်ခုနှင့် စပ်လျဉ်း၍ ၁၁-၃-၂၀၁၄ ရက်နေ့၊ ၁၂-၃-၂၀၁၄ ရက်နေ့၊ ၁၇-၃-၂၀၁၄ ရက်နေ့၊ ၁၈-၃-၂၀၁၄ ရက်နေ့၊ ၁၉-၃-၂၀၁၄ ရက်နေ့နှင့် ၂၀-၃-၂၀၁၄ ရက်နေ့များတွင် ပညာရေးမြှင့်တင်မှုကော်မတီ အဖွဲ့ဝင်များ၊ ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်အဖွဲ့ဝင်များ၊ ဥပဒေပြုရေးဆိုင်ရာ ပူးပေါင်းဆောင်ရွက်ရေး လုပ်ငန်းကော်မတီအဖွဲ့ဝင်များ၊ စိတ်ပါဝင်စားသည့်လွှတ်တော်ကိုယ်စားလှယ်များနှင့် ပြည်ထောင်စုပညာရေးဝန်ကြီးဌာနတို့မှ တာဝန်ရှိပုဂ္ဂိုလ်များနှင့် အတူ ပူးပေါင်းညှိနှိုင်းအစည်းအဝေးများ ကျင်းပခဲ့ကြပါသည်။ ၈။ ပြည်သူ့လွှတ်တော် ဥပဒေကြမ်းကော်မတီသည် အမျိုးသားပညာရေးဥပဒေကြမ်းနှစ်ရပ်အား ပြည်သူ့လွှတ်တော်ဆိုင်ရာနည်းဥပဒေ ၅၉ ပါ အခြေခံရမည့်မူ (၁၂) ချက်နှင့်အညီ အမျိုးသားပညာ ရေးဥပဒေကြမ်းနှစ်ရပ်အား ပိုမိုပြည့်စုံကောင်းမွန်သော ဥပဒေကြမ်းတစ်ရပ်ဖြစ်လာစေရေးအတွက် လေ့လာစိစစ်ခဲ့ကြပါသည်။ ၉။ လေ့လာစိစစ်တွေ့ရှိချက်အရ ယင်းဥပဒေကြမ်းနှစ်ရပ်အား ပူးပေါင်းဆွေးနွေးပြီး အတည်ပြု ထားသည့် အမျိုးသားပညာရေးဥပဒေကြမ်းအား လွှတ်တော်ကိုယ်စားလှယ်ကြီးများထံ ဖြန့်ဝေထားပြီး လည်း ဖြစ်ပါသည်။ ၁၀။ သို့ဖြစ်ပါ၍ အမျိုးသားပညာရေးဥပဒေကြမ်းအား လွှတ်တော်မှ အတည်ပြု ပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၆၁ အရ စိစစ်ခဲ့ပြီး နည်းဥပဒေ ၆၃ နှင့်အညီ အစီရင်ခံတင်ပြအပ်ပါသည်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ကျွန်တော့်ဆီတော့ ၂၀၁၄ ခုနှစ် အမျိုးသားပညာရေးဥပဒေ ပြည်ထောင်စု ဥပဒေအမှတ်()ဆိုပြီးတော့ ဥပဒေကြမ်းကော်မတီက စိစစ်အတည်ပြုခြင်း ဥပဒေကြမ်း ၂၀-၃-၂၀၁၄ ရက်ဆိုတာ ရောက်ရှိပါတယ်။ ဒီအမျိုးသားပညာရေးဥပဒေကြမ်းကိုရော လွှတ်တော်ကိုယ်စားလှယ် များထံဖြန့်ဝေထားပြီး ပြီး/မပြီး သိချင်ပါတယ်။ အားလုံးကို ဖြန့်ဝေထားပြီးဖြစ်ပါတယ်။ ဒီဥပဒေကြမ်း က ပြည်သူ့လွှတ်တော်က ဖွဲ့စည်းထားတဲ့ ပညာရေးမြှင့်တင်မှုကော်မတီရဲ့ ဥပဒေကြမ်းနဲ့ ပြည်ထောင်စု အစိုးရပညာရေးဝန်ကြီးဌာနက တင်ပြလာတဲ့ ဥပဒေကြမ်းနှစ်ခုကို ပေါင်းစည်းပြီးတော့ ဆွေးနွေး ပြီးတော့ ထွက်ပေါ်လာတဲ့ ဥပဒေကြမ်းဖြစ်တယ်လို့ ယူဆပါတယ်။ ခုနက အစီရင်ခံစာထဲ တင်ပြတဲ့ နေရာမှာလည်းပါပါတယ်။ ရည်ရွယ်ချက်တွေ၊ ဦးတည်ချက်တွေတူညီတယ်။ ဒါကြောင့်မို့လို့ ဒါကို ပေါင်းစည်းပြီးတော့ ဆွေးနွေးထားတယ်ဆိုသော်လည်း တချို့ ကိစ္စတွေကတော့ လွှတ်တော် ကိုယ်စားလှယ်တွေအမြင်မှာ၊ ဥပဒေပြုရေးအမြင်မှာ တချို့ကိစ္စတွေ ပြည့်စုံချင်မှပြည့်စုံမယ်လို့လည်း ထင်နိုင်ပါတယ်။ ဒါကြောင့်မို့လို့ အခု ဥပဒေကြမ်းကော်မတီက စိစစ်အတည်ပြုလိုက်တဲ့ ဥပဒေကြမ်းနဲ့ ပတ်သက်ပြီးတော့ လွှတ်တော်ကိုယ်စားလှယ်များ လေ့လာပြီးတော့ မိမိတို့ရဲ့ အမြင်၊ မိမိတို့ရဲ့ အဆိုပြု ချက်များလည်း လိုကောင်းလိုလာမှာဖြစ်ပါတယ်။ ဒါကြောင့်မို့လို့ အချိန်တော့ နည်းပါတယ်။ အချိန်နည်းပေမယ့် ကျွန်တော်တို့ ဒီဟာလည်း အကြိမ်ကြိမ်အထပ်ထပ်ဆောင်ရွက်ပြီးဖြစ်တဲ့အတွက် ဒီဥပဒေ ကြမ်းကိုဖတ်ရှုပြီးတဲ့အခါမှာ မိမိတို့၏ အဆိုပြုပြင်ဆင်ချက်များကိုလည်း ပေးပို့ဖို့လိုမှာဖြစ်ပါတယ်။ အချိန်နည်းတဲ့အတွက် ကျွန်တော်တို့အားလုံး ဝိုင်းဝန်းကြိုးစားစေချင်ပါတယ်။ ဒီလိုကြိုးစားတဲ့နေရာမှာ သက်ဆိုင်ရာ ပြည်ထောင်စုဝန်ကြီးဌာနအနေနဲ့လည်း ဥပဒေကြမ်းကော်မတီရယ်၊ နောက်တစ်ခါ ပညာ ရေးမြှင့်တင်မှုကော်မတီကိုဝင်ရောက်ပြီးတော့ ဆွေးနွေးအကြံပြုနိုင်ပါတယ်။ အဲဒီက တင်ပြလာတဲ့ဟာ ကိုပါ ကျွန်တော်တို့လွှတ်တော်မှာ ဆုံးဖြတ်မှာဖြစ်ပါတယ်။ ဒါကြောင့် ကျွန်တော် အချိန်ပေးတဲ့အချိန်က နည်းကောင်းနည်းပါမယ်။ သို့ရာတွင် ကျွန်တော်တို့ လွှတ်တော်ကိုယ်စားလှယ်များ ကြိုးစားပြီးတော့ ဒီနေ့တင်ပြလိုက်တဲ့ ဥပဒေကြမ်းပေါ်မူတည်ပြီးတော့ မိမိတို့အမြင် ပြင်ဆင်လိုတဲ့အချက်များကို အချိန် နည်းပေမယ့် ကြိုးစားပြီးတော့ တင်ပြပါလို့ ကျွန်တော်မေတ္တာရပ်ခံချင်ပါတယ်။</speech>
<title>အမျိုးသားပညာရေးဥပဒေကြမ်းနှင့်စပ်လျဉ်း၍ ပြင်ဆင်ချက်အဆိုတင်သွင်းဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်းဥက္ကဋ္ဌက ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ် ပြည်သူ့လွှတ်တော်ဆိုင်ရာ နည်းဥပဒေ ၁၈၆ နဲ့ ၁၈၈ တို့နှင့်အညီ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆိုတင်သွင်း ဆွေးနွေးလိုသူများသည် ပြင်ဆင်လိုသည့် ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာကို တိတိ ကျကျဖော်ပြ၍ မနက်ဖြန် ၂၁-၃-၂၀၁၄ ရက်(သောကြာနေ့) နံနက် ၁၀ နာရီ နောက်ဆုံးထားပြီး အမည် စာရင်းတင်သွင်းရန်ဖြစ်ကြောင်း အသိပေးကြေညာပါတယ်။ (ဩဘာသံများ)</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၈)ရက်မြောက်နေ့ ရပ်နားကြောင်းနှင့် အစည်းအဝေး (၂၉)ရက်မြောက်နေ့ ကျင်းပမည့် နေ့ရက်နှင့်အချိန်ကိုကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် နဝမ ပုံမှန်အစည်းအဝေး (၂၈)ရက်မြောက်နေ့ ရပ်နားပါမယ်။ ပထမအကြိမ် ပြည်သူ့လွှတ်တော် နဝမ ပုံမှန်အစည်းအဝေး (၂၉)ရက်မြောက်နေ့ကို မနက်ဖြန် ၂၀၁၄ ခုနှစ်၊ မတ်လ ၂၁ ရက် (သောကြာနေ့) နေ့လယ်ပိုင်းမှာ ဆက်လက်ကျင်းပမှာဖြစ်ကြောင်းနှင့် ယနေ့ အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ) ကိုယ်စားလှယ်များခင်ဗျား။ ပြည်ထောင်စုလွှတ်တော်အစည်းအဝေး ကို လာမယ့် ၂၆ ရက်နေ့မှာ ပြီးဆုံးမယ်လို့ လျာထားသတ်မှတ်ထားပါတယ်။ လာမယ့် ရက်ပိုင်းတွေမှာ ၂၁ ရက်၊ ၂၄ ရက်၊ ၂၅ ရက်၊ ၂၆ ရက်နေ့အထိ လွှတ်တော်များကို နေ့တစ်ဝက်မဟုတ်ဘဲနဲ့ တစ်နေ့လုံး ကျင်းပမည်ဖြစ်ကြောင်းလည်း အသိပေးကြေညာပါတယ်။ ဒါကြောင့်လည်း ၂၁ ရက် မနက်ဖြန်မှာ ခါတိုင်းလို နေ့တစ်ဝက်မဟုတ်ဘဲနဲ့ တစ်နေကုန်ဆောင်ရွက်ပြီးတော့ နောက်ကျန်တဲ့ ၂၂ ရက်၊ ၂၃ ရက် မှာလည်း သက်ဆိုင်ရာဥပဒေကြမ်းပူးပေါင်းကော်မတီများက သက်ဆိုင်ရာဝန်ကြီးဌာနများနဲ့ အကြိတ် အနယ်ဆွေးနွေးရေးသားပြီးတဲ့အခါမှာ ၂၄ ရက်၊ ၂၅ ရက်မှာ ကျွန်တော်တို့ ပြည်ထောင်စုလွှတ်တော်ရဲ့ အဓိက ဒီဆွေးနွေးပွဲ ဒီအစည်းအဝေးမှာ ဆောင်ရွက်ရမယ့် နိုင်ငံတော်ရဲ့ စီမံကိန်း၊ နိုင်ငံတော်ရဲ့ ရသုံး ဘတ်ဂျက်နဲ့ နိုင်ငံတော်ရဲ့ နောက်ဆုံးလိုအပ်မယ့် အခွန်အကောက်ဆိုင်ရာဥပဒေများလည်း ဒီရက် အတွင်းမှာ ပြဋ္ဌာန်းသွားမှာဖြစ်တဲ့အတွက် ဒီကာလမှာတော့ ခုနက ကျွန်တော်ပြောသလို အားလုံး ဝိုင်းဝန်းပြီး ကြိုးစားပမ်းစားလုပ်ပြီး နိုင်ငံနှင့်နိုင်ငံသားအကျိုးအတွက် ဆောက်ရွက်ပေးပါလို့ ထပ်မံ တင်ပြချင်ပါတယ်။</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး(၂၈)ရက်မြောက်နေ့ကို ၁၅၂၀ နာရီအချိန်တွင် ရပ်နားပါသည်။</p>
</postface>
</transcript>
</doc>
