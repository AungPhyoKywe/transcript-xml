<doc>
<docinfo>
<docno>01-12-88.xml</docno>
<pdf>01-12-88.pdf</pdf>

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေး (၈၈)ရက်မြောက်နေ့မှတ်တမ်း</title>
<date value='26-08-2015'>၁၃၇ရ ခုနှစ်၊ ဝါခေါင်လဆန်း ၁၁ ရက် (၂၀၁၅ ခုနှစ်၊ သြဂုတ်လ ၂၆ ရက်) (ဗုဒ္ဓဟူးနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၈၈)ရက်မြောက်နေ့ကို နံနက် ၁၀းဝဝ နာရီအချိန်၌ စတင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တ ွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည် တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့ လွှတ်တော် (၁၂) ကြိမ်မြောက်ပုံမှန်အစည်းအဝေး (၈၈)ရက်မြောက်နေ့ အစီအစဉ်စတင်ပါတော့မယ်။</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ပါပြီခင်ဗျား။။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့ လွှတ်တော် (၁၂) ကြိမ်မြောက်ပုံမှန်အစည်းအဝေး (၈၈)ရက်မြောက်နေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့ လွှတ်တော်ကိုယ်စားလှယ် ၄၁ရ ဦးရှိတဲ့အနက် ၃၆ရ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၈၈.၀၁ ရာခိုင်နှုန်းရှိတဲ့အတွက် အစည်းအဝေးအထမြောက် ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)။</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစည်းအဝေးကို ကြို တင်ဖြန့်ဝေထားတဲ့အစီအစဉ်များအတိုင်း ဆက်လက် ဆောင်ရွက်သွားပါမယ်။</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်။</speech>
<speech><mp id="412">ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ကျင်းပတဲ့ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၈၈)ရက်မြောက်နေ့မှာ ခွင့်ပန်ကြားတဲ့ ပြည်သူ့လွှတ်တော်ကိုယ်စားလှယ် များစာရင်းကို ကျွန်တော် ပြည်သူ့လွှတ်တော် လွှတ်တော်အခွင့်အရေးကော်မတီ အတွင်းရေးမှူး ကတင်ပြပါမယ်။ ယနေ့ ခွင့်ပန်ကြားသူများမှာ (၁) ပျော်ဘွယ်မဲဆန္ဒနယ်မှ ဦးမြင့်စိုး ခွင့် ၃ ရက်၊ (၂) ဇလွန်မဲဆန္ဒနယ်မှ ဦးတင်ထွတ် အစည်းအဝေးပြီးဆုံးသည်ထိ၊ (၃) ဂန့်ဂေါမဲဆန္ဒနယ်မှ ဦးအောင်မြင့် အစည်းအဝေးပြီးဆုံးသည်ထိ၊ (၄) ဖာဆောင်းမဲဆန္ဒနယ်မှ ဦးရဲထွဋ်တင် ခွင့် ၃ ရက်၊ (၅) မံစီမဲဆန္ဒနယ်မှ ဦးထွန်းသိန်း(ခ)ဦးထွန်းထွန်း ခွင့် ၁ ရက်၊ (၆) ဒီမောဆိုမဲဆန္ဒနယ်မှ ဦးစိုးရယ် ခွင့် ၁ ရက်၊ (၇) ခန္တီးမဲဆန္ဒနယ်မှ ဦးလှထွန်း ခွင့် ၃ ရက်၊ (၈) မောင်တောမဲဆန္ဒနယ်မှ ဦးအောင်ဇော်ဝင်း ခွင့် ၃ ရက်နှင့် (၉) တပ်မတော်သားကိုယ်စားလှယ် ဗိုလ်မှူးအောင်ပိုင်စိုး ခွင့် ၂ ရက်တို့ဖြစ်ကြပါတယ်။ ယနေ့ ခွင့်ပန်ကြားသူများအား ခွင့်ပြု ပေးပါရန် လေးစားစွာ ပန်ကြားအပ်ပါတယ်။ ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့် ရှိတဲ့ လွှတ်တော်ကိုယ်စားလှယ် ၄၁ရ ဦးရှိပြီး ယခင်က ခွင့်ပန်ကြား၍ ခွင့်ပြု ထားသူ ၄၁ ဦး၊ ယနေ့ ခွင့်ပြုထားသူ ၉ ဦးဖြစ်၍ လွှတ်တော်ကခွင့်ပြုထားသူစုစုပေါင်း ၅၀ ဦးဖြစ်ပါတယ်။ ခွင့်မဲ့ပျက်ကွက် သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)။</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ မေးခွန်းများ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>အာဆင်းနစ် ကင်းလွတ်သောက်သုံးရေတွင်(တွင်းနက်)များအား အာဆင်းနစ် ကင်းလွတ်သော သောက်သုံးရေများရရှိရန် မည်သို့သော အစီအမံဖြင့် တူးဖော်ဆောင်ရွက်ပေးသည်ကို သိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ကျောင်းကုန်းမဲဆန္ဒနယ်မှ ဦးသိန်းထွန်း မေးမြန်းဖို့ဖြစ်ပါတယ်။။</speech>
<speech><mp id="474">ဦးသိန်းထွန်း(ကျောင်းကုန်းမဲဆန္ဒနယ်)</mp>ရိုသေလေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံ ကြပါစေလို့ နှုတ်ခွန်းဆက်သဂါရဝပြု အပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး၊ ကျောင်းကုန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသိန်းထွန်း ဖြစ်ပါတယ်။ လေးစားအပ် ပါသော ဥက္ကဋ္ဌကြီးခင်ဗျား။ ကျောင်းကုန်းမြို့နယ်အတွင်းရှိ သောက်သုံးရေတွင်းများတွင် အာဆင်းနစ် ပါဝင်မှု ရာခိုင်နှုန်းများပြားသည့်အတွက် ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး တွင် မေးခွန်းမေးမြန်းခဲ့ရာ၌ ပြည်သူ့လွှတ်တော်ဥက္ကဋ္ဌကြီးမှ အထူးကိစ္စတစ်ရပ်အနေဖြင့် ငွေကုန် ကြေးကျခံလုပ်ရန်သင့်သော ကိစ္စဖြစ်၍ အမြန်ဆုံးဆောင်ရွက်ပေးရန်နှင့် အချိန်သတ်မှတ်ပြီးဆောင်ရွက်စေရန် မှတ်ချက်ပြုထားမှုအပေါ် ပြည်ထောင်စုအစိုးရအဖွဲ့မှ ၂၀၁၄-၂၀၁၅ ဘဏ္ဍာရေးနှစ် ဖြည့်စွက်ရန်ပုံငွေတွင် ကျောင်းကုန်းမြို့နယ်အတွင်းရှိ ကျေးရွာ ၆၅ ရွာ၌ စက်ရေတွင်း ၆၉ တွင်း လျာထားဆောင်ရွက်မည်ဖြစ်ကြောင်း ၂၀၁၅-၂၀၁၆ ဘဏ္ဍာရေးနှစ်တွင် ကျေးရွာ ၁၁၁ ရွာ၌ စက်ရေ တွင်း ၁၁၉ တွင်း လျာထားဆောင်ရွက်ပေးမည်ဖြစ်ကြောင်း အကြောင်းကြားမှုအရ ၂၀၁၄-၂၀၁၅ ဘဏ္ဍာရေးနှစ် ဖြည့်စွက်ရန်ပုံငွေတွင် တွင်းနက် ၇၁ တွင်း၊ ၂၀၁၅-၂၀၁၆ ဘဏ္ဍာရေးနှစ်တွင် တွင်းနက် ၁၂၃ တွင်းတို့အား ချထားပေးခဲ့ပါတယ်။ အဆိုပါသောက်သုံးရေတွင်း တွင်းနက်တို့အား တင်ဒါစနစ် ဖြင့် တူးဖော်ပေးရာတွင် ရေတွင်းတူးသည့်အဖွဲ့ကတစ်ဖွဲ့၊ ရေလှောင်ကန်တည်ဆောက်သည့်အဖွဲ့က တစ်ဖွဲ့၊ ရေစက်တပ်ဆင်သည့်အဖွဲ့ကတစ်ဖွဲ့ အဖွဲ့ သုံးဖွဲ့ ရှိပြီး တချို့ရေတွင်းများတူးခဲ့သော်လည်း နှစ်လ၊ သုံးလအတွင်း စက်များတပ်ဆင်နိုင်ခြင်းမရှိ၍ ရေအသုံးပုရန်ပင် မရရှိသေးပါ။ တချို့တွင်းများဟာ အာဆင်းနစ် ကင်းလွတ်တဲ့အထိ တွင်းနက်များတူးပေးရန်ဖြစ်သော်လည်း ပေ ၃၀၀ ကျော်၊ ၄၀၀ ခန့်ဖြင့် တူးနေကြသည့်အတွက် အာဆင်းနစ်ဓာတ်ကင်းလွတ်နိုင်ခြင်းမရှိသည့်အပြင် သောက်သုံးရန် ပင်မသင့်သော ရေတွင်းများဖြစ်နေ၍ ဒေသခံပြည်သူများနှင့် အဆင်မပြေကြသည်ကိုလည်း တွေ့မြင် ကြားသိနေရပါတယ်။ ရေအရင်းအမြစ်အသုံးချရေးဦးစီးဌာနမှ တူးဖော်ပေးသည့် သောက်ရေများတွင် ၎င်းဦးစီးဌာနမှ စက်ကြီးများဖြင့် စနစ်တကျတူး၍ အနည်းဆုံး ပေ ၆၀၀ မှ ၁၀၀၀ ပေခန့်တူးသည့်အတွက် သောက်သုံးရေသန့်များရရှိသည်ကို တွေ့ရှိရပါတယ်။ သို့ဖြစ်ပါ၍ အောက်ပါမေးခွန်းများကို မေးမြန်းအပ်ပါတယ်။ (၁) အထူးကိစ္စတစ်ရပ်အနေဖြင့် ချထားပေးသော သောက်သုံးရေတွင်း တွင်းနက်များဖြစ်၍ အနည်းဆုံးအနက်ပေ မည်မျှတူးဖော်ရမည်ကို သိရှိလိုပါတယ်။ (၂) တူးပြီးသော ရေတွင်းများရှိ သောက်သုံးရေများအား အာဆင်းနစ်ဓာတ်နှင့် အခြားမလိုလားအပ်သော ဓာတ်များ ပါဝင်မှုအား တွင်းတစ်တွင်းချင်းအလိုက် မည်ကဲ့သို့စစ်ဆေးပေးနိုင်မည်နည်း။ ဝန်ကြီးဌာနအနေဖြင့် တာဝန်ခံစစ်ဆေးပေးနိုင်ခြင်းရှိ/မရှိ။ (၃) အကယ်၍ သောက်သုံးရန်မသင့်ပါက တာဝန်ခံတူးသည့်အဖွဲ့ များမှ သောက်သုံးနိုင်သည့်အဆင့်အထိ ပြန်လည်တူးဖော်ပေးနိုင်ခြင်းရှိ/မရှိ။ (၄) သောက်သုံးရေတွင်း တွင်းနက်တစ်တွင်းလျှင် ဘတ်ဂျက်ခွင့်ပြုချက်ဖြင့် ၉.၉၃၅ သန်း ခွင့်ပြု ထားသည့်အတွက် သုံးသည့် ပိုက်အရေအတွက် အသုံးပြု သည့် စက်မြင်းကောင်ရေအင်အား သိရှိလို၍ ပြည်သူ့လွှတ်တော်ဥက္ကဋ္ဌ ကြီးမှတစ်ဆင့် လေးစားစွာ မေးမြန်းတင်ပြအပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်။</speech>
<speech><agency id="86">ဦးတင်ငွေ(ဒုတိယဝန်ကြီး၊ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ် တော်ကြီးများ၊ ဧည့်သည်တော်များအားလုံး ကိုယ်စိတ်နှစ်ပါးကျန်းမာ၊ ချမ်းသာပါစေကြောင်း ဦးစွာ ပထမ နှုတ်ခွန်းဆက်သဂါရဝပြုအပ်ပါတယ်။ ကျွန်တော်ကတော့ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန ဒုတိယဝန်ကြီး ဦးတင်ငွေမှ ဧရာဝတီတိုင်းဒေသကြီး၊ ကျောင်းကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးသိန်းထွန်း၏ ကြယ်ပွင့်ပြမေးခွန်းနှင့် ပတ်သက်၍ တင်ပြမှာဖြစ်ပါတယ်ခင်ဗျာ။ ဧရာဝတီတိုင်းဒေသကြီး၊ ကျောင်းကုန်းမြို့နယ်မှာ ကျေးရွာ အုပ်စုပေါင်း ၆၅ အုပ်စု၊ ကျေးရွာပေါင်း ၄၁၆ ရွာတို့ဖြင့် ဖွဲ့စည်းထားပါတယ်။ အာဆင်းနစ်များတဲ့ 6930g8c8. Bepussaope: goo saail.cmp?ppep:o) saɔǝi$8 goo ppb (part per Billion) ကျော်သည် အထိပါရှိ၍ ပြည်သူများအနေဖြင့် အာဆင်းနစ်ကြောင့် ဖြစ်တတ်သော ရောဂါများကြောင့် သောက်သုံးရေအတွက် စိုးရိမ်မှုများရှိနေပါသဖြင့် နိုင်ငံတော်အစိုးရအဖွဲ့ကနေပြီးတော့ ၁၉-၂-၂၀၁၄ ရက်နေ့မှာ ကျွန်တော် ဒုတိယဝန်ကြီး ဦးဆောင်တဲ့အဖွဲ့နဲ့ သွားရောက်စစ်ဆေးခဲ့ပါတယ်။ အဲဒီမှာ အဖွဲ့ဝင်များအဖြစ် ကျောင်းကုန်းမြို့နယ်မဲဆန္ဒနယ် အမှတ်(၂)မှ တိုင်းဒေသကြီးလွှတ်တော်ကိုယ်စားလှယ် ဦးသိန်းနိုင်၊ ရေအရင်းအမြစ်အသုံးချရေးဦးစီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီး ဌာန၊ ကျန်းမာရေးဦးစီးဌာန၊ မြန်မာ့သိပ္ပံနှင့် သုတေသနဦးစီးဌာန၊ မြန်မာယူနီဆက်ရုံးကိုယ်စားလှယ်၊ ဧရာဝတီတိုင်းဒေသကြီးအစိုးရအဖွဲ့ကိုယ်စားလှယ်၊ မြို့နယ်အုပ်ချုပ်ရေးမှူးနှင့် မြို့နယ်စည်ပင်သာယာ ရေးကော်မတီဥက္ကဋ္ဌ၊ မြို့နယ်ဖွံ့ဖြိုးရေးအထောက်အကူပြုကော်မတီဥက္ကဋ္ဌများပါဝင်တဲ့ ၁၀ ဦးအဖွဲ့နဲ့ ၇-၃-၂၀၁၄ ရက်နေ့မှာ ကွင်းဆင်းခဲ့ပါတယ်။ ကွင်းဆင်းစစ်ဆေးချက်အရ အာဆင်းနစ်ဓာတ်ပါဝင်မှု အနည်းဆုံး ၅၀ PPM အထက်မှာရှိတဲ့ ကျေးရွာပေါင်း ၄၁၆ ရွာအနက်က ၂၀၁ ရွာကို ဦးစားပေးအဆင့်အလိုက် အာဆင်းနစ်ကင်းစင်သန့်ရှင်း တဲ့သောက်သုံးရေရဖို့အတွက် မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန၏ ၂၀၁၃-၂၀၁၄ ဘဏ္ဍာရေးနှစ်မှာ အထူးသီးသန့်ရန်ပုံငွေအရ သန်း ၂၂၀ တွင်းနက် ၂၂ တွင်း၊ ၂၀၁၄၂၀၁၅ ဘဏ္ဍာရေးနှစ်မှာ မူလရန်ပုံငွေအရ သန်း ၈၀၊ တွင်းနက်ရှစ်တွင်း၊ ဖြည့်စွက်ရန်ပုံငွေက သန်း ၆၉၀ တွင်းအနက် ၆၉ တွင်း ဆောင်ရွက်ပေးပြီးဖြစ်ပါတယ်။ ထို့အပြင် ၂၀၁၅-၂၀၁၆ ယခု ဘဏ္ဍာရေး နှစ်မှာ မူလရန်ပုံငွေ ၁၂၂၂ သန်းဖြင့် ကျေးရွာအားဖြင့် ၁၁၅ ရွာမှာ တွင်းနက် ၁၂၃ တွင်း ဆောင်ရွက်ရန် ခွင့်ပြုပြီး ဖြစ်ပါတယ်။ ဆောင်ရွက်လျက်လည်းရှိပါတယ်။ ပြည်သူ့လွှတ်တော်ကိုယ်စားလှယ်ကြီး ဦးသိန်းထွန်း မေးမြန်းထားတဲ့ အထူးကိစ္စရပ်အနေ ဖြင့် ချမှတ်ထားတဲ့ သောက်သုံးရေတွင်းနက်များနှင့်ပတ်သက်၍ အနည်းဆုံးတူးရမယ့် အနက်ကတော့ ပေ ၅၀ မှ ၂၀၀ အတွင်း တူးဖော်သော တုံကင်တွင်းများ၊ စက်ရေတွင်းများ၊ အာဆင်းနစ်များပြားမှုကို လေ့လာတွေ့ရှိရတဲ့အတွက်ကြောင့် ကျောင်းကုန်းမြို့နယ်အတွင်းမှာ ပေ ၄၀၀ မှ ၆၀၀ အတွင်း တူးဖော် မှသာလျှင် သံဓာတ်နှင့် အာဆင်းနစ်ဓာတ်ကင်းလွတ်သည့် ရေချို ရရှိကြောင်း တွေ့ရပါတယ်။ ဒါကြောင့် မို့လို့ တူးပြီးသော တွင်းများကို သောက်သုံးရေများအား အာဆင်းနစ်နှင့် အခြားမလိုလားအပ်သော ဓာတ်များပါဝင်မှုရှိ/မရှိကိုတော့ ရေနမူနာများကို မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုး ရေးဝန်ကြီးဌာနရဲ့ ဦးစီးဌာန(ရုံးချုပ်)ကို ပို့ပြီးတော့ စမ်းသပ်ဓာတ်ခွဲလျှင် ကျွန်တော်တို့ ဆောင်ရွက်ပေး နိုင်ကြောင်း တင်ပြအပ်ပါတယ်။ သောက်သုံးရေမသင့်သော ရေတွင်းများကို တွေ့ရှိလို့ရှိရင်လည်း သတ်မှတ်ထားတဲ့ရေအရည်အသွေး၊ စံချိန်စံညွှန်းအတိုင်း ပြန်လည်ပြီးတော့ တူးဖော်ဖို့နှင့် ကွင်းဆင်း စစ်ဆေးပြီးတော့ တိုင်းတာပြီးတော့ သက်ဆိုင်ရာကုမ္ပဏီကို ညွှန်ကြားပြီး လိုအပ်သည်များကို ပြင်ဆင် ပေးမှာဖြစ်ပါကြောင်း တင်ပြအပ်ပါတယ်။ သောက်သုံးရေတွင်းနက်တစ်တွင်းကို ဘတ်ဂျက်ခွင့်ပြုငွေက ၉.၉၃၅ သန်းခန့် ခန့်မှန်းထားပါ တယ်။ အသုံးပြုတဲ့ပိုက်အရေအတွက်၊ အသုံးပြုမည့်ရေစက်၊ မြင်းကောင်ရေတို့ကို သိလိုကြောင်းနှင့် ပတ်သက်၍လည်း စက်ရေတွင်းတစ်တွင်းဟာ အနက်ပေ ၄၀၀ နှင့် ၆၀၀ အတွင်းမှာ တူးဖော်ပေးလျက် ရှိပါတယ်။ အဲဒီတော့ ၄ လက်မတွင်းဆိုရင် ပေ ၄၀၀ တွင်းနက်ဆိုလို့ရှိရင် ရှစ်သန်းခန့်၊ ၄ လက်မ အချင်းရှိတဲ့ PVC ပိုက် ပေ ၄၀၀ ခန့် 7.5 Horse Power Engine ၃ လက်မ ၂ လုံးထိုး ကွန်ပရက်ဆာ၊ ဂါလံ ၁၀၀၀ ဆံ့ ရေကန်တစ်လုံး၊ ၄ လက်မ ပေ ၆၀၀ တွင်းဆိုလို့ရှိရင် ကျပ်ငွေ ၁၀ သန်းခွင့်ပြုပါတယ်။ အချင်း ၄ ပေရှိတဲ့ PVC ပိုက် ပေ ၆၀၀ ခန့်နှင့် 7.5 Horse Power Engine နှင့် ၃ လက်မ ၂ လုံးထိုး ကွန်ပရက်ဆာ၊ ဂါလံ ၂၀၀၀ ဆံ့ အုတ်ရေကန်တို့ကို တည်ဆောက်ပေးပါတယ်။ တစ်ရွာချင်းအလိုက် အသေးစိတ်စာရင်းကိုတော့ ဧရာဝတီတိုင်းအစိုးရအဖွဲ့နှင့် တိုင်းဒေသကြီး ဦးစီးရုံး၊ ခရိုင်၊ မြို့နယ်ရုံးများ မှာ စာရင်းများနှင့်တကွ သွားရောက်ပြီးတော့ ကြည့်ရှုနိုင်ကြောင်း တင်ပြအပ်ပါတယ်။ တည်ဆောက် ရေးကော်မတီမှ စိစစ်ပြီး ခန့်မှန်းခြေစာရင်းများလည်း ရှိပါတယ်။ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာနရဲ့ ကျေးလက်ဒေသ ဖွံ့ဖြိုးတိုးတက်ရေးဦးစီးဌာနအနေဖြင့် ထင်သာမြင်သာရှိစေရန် လုပ်ငန်းအသေးစိတ်စာရင်းများကို ၂၇-၄-၂၀၁၅ ရက်နေ့စဉ်ထုတ်သတင်းစာ မှာလည်း ၎င်းလုပ်ငန်းများရဲ့ အသေးစိတ်စာရင်းများကို ဖော်ပြပြီးဖြစ်ပါတယ်။ လုပ်ငန်းတစ်ခုလုံး ရာနှုန်းပြည့်ပြီးစီး လွှဲပြောင်းလက်ခံရာမှာလည်း သက်ဆိုင်ရာကျေးရွာအုပ်စုအုပ်ချုပ်ရေးမှူးအဖွဲ့နဲ့ ဖွံ့ဖြိုးတိုးတက်ရေးအထောက်အကူပြုအဖွဲ့များရဲ့ စစ်ဆေးချက်ကို ခံယူပြီးမှသာလျှင်ဆောင်ရွက်လျက် ရှိပါတယ်။ လွှတ်တော်ကိုယ်စားလှယ်ကြီး မေးမြန်းတဲ့ အာဆင်းနစ်ကင်းလွတ်သော သောက်သုံးရေရရှိရန် အတွက် မည်ကဲ့သို့စီမံပြီးတော့ တူးဖော်ဆောင်ရွက်နေသည်များကို သိလိုခြင်းနှင့်စပ်လျဉ်း၍ ကျွန်တော် ဒုတိယဝန်ကြီး ဦးဆောင်တဲ့ ကွင်းဆင်းစစ်ဆေးရေးအဖွဲ့ဟာ ကွင်းဆင်းစစ်ဆေးတဲ့အခါမှာ အစီရင်ခံစာပြန်ပြီးတော့ တင်ပြပါတယ်။ အဲဒီဟာနဲ့ ပတ်သက်လို့ သုံးချက်ပါ သောက်သုံးသည့် ရေအမျိုးအစား ဥပမာ- ကန်ရေလား၊ ျောင်းရေလား၊ အဝီစိတွင်းလား၊ တွင်းတိမ်လား။ နောက်တစ်ချက်ကတော့ ၎င်းရေအမျိုးအစားအလိုက် အာဆင်းနစ်ဘယ်လောက်ပါသလဲ။ သောက်သုံး ရန်သင့်/မသင့်။ အန္တရာယ်မရှိနိုင်သည့် သောက်သုံးရေဖြစ်နိုင်ဖို့ နည်းလမ်းတွေကို ကျွန်တော်တို့ ပြန်ပြီးတော့ တင်ပြရပါတယ်။ ကျွန်တော်တို့ သောက်သုံးရေအမျိုးအစားနှင့်ပတ်သက်လို့ ကျောင်းကုန်း မြို့နယ်မှာ ကျေးရွာပေါင်း ၆၅ အုပ်စုမှာ ကျေးရွာပေါင်း ၄၁၆ ရွာရှိပါတယ်။ ရေအရင်းအမြစ်သောက်သုံးရေကို လက်ရှိအသုံးပြုနေတာကတော့ တုံကင်တွင်း(တွင်းတိမ်)က တွင်းပေါင်း ၁၅၉၆၁ တွင်းရှိပါတယ်။ ၂ လက်မ စက်ရေတွင်း ၁၀၈ တွင်းရှိပါတယ်။ ၄ လက်မစက်ရေတွင်း တစ်တွင်း၊ လက်တူးတွင်း ၂၅၃ တွင်း၊ မြေသားကန် ၄၂ ကန်နှင့် ချောင်းများ၊ အင်းအိုင်များလည်း ရှိပါတယ်။ အဲဒီတော့ ရေအမျိုးအစားအလိုက် အာဆင်းနစ်ဘယ်လောက်ပါသလဲဆိုတာကတော့ ကျန်းမာရေးဝန်ကြီး ဌာန လုပ်ငန်းခွင်နှင့် ပတ်ဝန်းကျင်ကျန်းမာရေးဌာနခွဲ (UNICEF) ၏ အထောက်အပံ့ဖြင့် ဧရာဝတီတိုင်း အတွင်းမှာ မြို့နယ်များကိုသွားပြီး သောက်သုံးရေအရင်းအမြစ်များ၏ အာဆင်းနစ်ပါဝင်မှုကို ၂၀၀၆ ခုနှစ်ကနေ ယနေ့ ၂၀၁၁ ခုနှစ်အထိ တိုင်းတာချက်အရ၊ စမ်းသပ်ချက်အရ ကျောင်းကုန်းမြို့နယ် အတွင်းမှာ သောက်သုံးရေအရင်းအမြစ်ပေါင်း ၆၉၉၆ ရှိပါတယ်။ တွင်းတိမ် ၃၂၈၉ တွင်း၊ တွင်းနက် ၂၉၀၃ တွင်း၊ လက်တူးတွင်း ၈၇၁ တွင်းရှိပါတယ်။ အာဆင်း နစ်ပါဝင်မှုအနေနဲ့ပြောရရင်တော့ ၅၀ PPM ရဲ့အောက်မှာရှိတဲ့ သောက်သုံးရေ သုံးသင့်တယ်လို့ ကျွန်တော်တို့ သတ်မှတ်ပါတယ်။ အဲဒီထဲမှာ တွင်းတိမ်က ၃၂၈၉ တွင်းမှာ အာဆင်းနစ်ဓာတ် ၉၃၅ တွင်း ပါပါတယ်။ တွင်းနက် ၂၉၀၃ တွင်းမှာ အာဆင်းနစ်ဓာတ် ၅၄၀ တွင်းရှိပါတယ်။ ၁၈.၉၈ ရာခိုင်နှုန်းဖြစ်ပါတယ်။ လက်တူးတွင်းမှာ ၇၈ရ တွင်းမှာ အာဆင်းနစ်ဓာတ် ၂၂ တွင်းပါပါတယ်။ အဲဒါကြောင့်မို့လို့ အားလုံးခြုံလိုက်လို့ရှိရင် ၄၁၆ ရွာမှာ ၂၁၅ ရွာသာ သောက်သုံးရန်သင့်ပါတယ်။ သောက်သုံးရန် မသင့်တာ ၂၀၁ ရွာရှိပါတယ်။ အဲဒီရွာတွေကို အခုနက တင်ပြပါ ဒီနှစ်ဘတ်ဂျက် ကျွန်တော်တို့ ချလိုက်လို့ရှိရင် ၄၁၆ ရွာအားလုံး တွင်းများတူးဖို့အတွက် လျာထားပြီးဖြစ်ပါကြောင်း တင်ပြအပ်ပါ တယ်။ ပြည်သူ့လွှတ်တော်ကိုယ်စားလှယ်ကြီး မေးမြန်းတဲ့ကိစ္စနှင့်ပတ်သက်၍ သိရှိနိုင်ပါရန်နှင့် လိုအပ်သလို အရေးယူနိုင်ပါရန် ရှင်းလင်းတင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech><mp id="474">ဦးသိန်းထွန်း(ကျောင်းကုန်းမဲဆန္ဒနယ်)</mp>ဥက္ကဋ္ဌကြီးခင်ဗျား။ ကျွန်တော့်အနေနဲ့ ထပ်ဆင့် မေးခွန်းများ မေးမြန်းခွင့်ပြု ပါရန် တင်ပြအပ်ပါတယ်။ အဲဒီတော့ ကျွန်တော်တို့လည်း ကျွန်တော်တို့ ဒေသမှာ တကယ်အန္တရာယ်ရှိတဲ့ သောက်သုံးရေမှာ အာဆင်းနစ်ဓာတ်က အင်မတန်များပြားနေတဲ့ အတွက်ကြောင့် တင်ပြမှုအပေါ် ကျွန်တော်တို့ ပြည်သူ့လွှတ်တော်ဥက္ကဋ္ဌကြီးကလည်း စေတနာ ထားပြီးတော့ ဆောင်ရွက်ပေးတဲ့အတွက်ကြောင့် အစိုးရအဖွဲ့များကလည်း ထူးထူးခြားခြားမြို့နယ်အနေ နဲ့ တွင်းနက်ပေါင်းမြောက်မြားစွာကို တူးပေးတာကို ကျွန်တော်တို့ မြို့နယ်အနေနဲ့ အများကြီး အထူးကျေးဇူးတင်ရှိပါတယ်။ သို့သော်လည်းပဲ တကယ်တမ်း ဒါကို တာဝန်ယူပြီးတော့ ဆောင်ရွက်နေ တဲ့ ပုဂ္ဂိုလ်တွေသည် တစ်ဆင့်တစ်ဆင့်လွှဲပေးလိုက်တဲ့အခါမှာ တွင်းတွေတူးတဲ့အခါကျတော့ တူးတဲ့ အဖွဲ့တွေကလည်း ပညာရှင်အဆင့်တွေမဟုတ်သလို ဖြစ်တဲ့နည်းနဲ့ ဆောင်ရွက်သွားတဲ့အနေအထား လေးတွေရှိနေပါတယ်။ ပြီးတာနဲ့ သူတို့က ချက်ချင်း သူတို့က အုပ်ချုပ်ရေးအဖွဲ့တွေကို လက်မှတ်ရေး ထိုးခိုင်းတယ်။ ရေကန်တွေကိုလည်း တစ်ဖွဲ့ ကလုပ်သွားပြီးတော့ အဲဒီရေကန်တွေကိုလည်း မလုံမခြုံနဲ့ ပြဿနာတွေ ခဏခဏ ကျွန်တော်တို့ဆီမှာလည်း တက်နေတယ်။ နောက်တစ်ခုက အဲဒီမှာရှိသော တွင်းထဲမှာရှိသော သောက်ရေတွေလည်းယူပြီးတော့ ဗူးပေါင်းမြောက်မြားစွာနဲ့ ပို့ထားပေးပါတယ်။ ဒါကြောင့်မို့လို့ နိုင်ငံတော်အစိုးရက လုပ်ပေးတာကိုလည်း အထူးကျေးဇူးတင်ရှိပါတယ်။ သို့သော် လည်းပဲ ငွေကုန်ကြေးကျခံပြီး လုပ်ပေးတဲ့ကိစ္စများသည် တကယ်အရည်အသွေးပြည့်မီတဲ့ သောက်သုံးရေများရရှိဖို့က အရေးကြီးပါတယ်။ ကျွန်တော့်အနေနဲ့ ဆက်စပ်တင်ပြလိုတဲ့အချက်က တော့ ကျွန်တော်တို့ အဓိကအားဖြင့် အာဆင်းနစ်ဓာတ်ပါဝင်မှုကို ကျွန်တော်တို့ဒေသမှာလည်း စစ်လို့ မရပါဘူး။ အဲဒီတော့ ရေသန့်ကို စစ်မယ်ဆိုလို့ရှိရင်လည်း ရန်ကုန်ကို ပို့ပေးပြီးတော့ အနည်းဆုံး ၁၅၀၀၀ ခွဲလောက် ပေးရတယ်လို့ ကျွန်တော်တို့ သိရှိရပါတယ်။ ဒါကြောင့်မို့လို့ ကျွန်တော်တို့ ဒေသမှာ လာရောက်ပြီးတော့ တွင်းပေါင်း ၂၀၀ ပတ်ဝန်းကျင်က အာဆင်းနစ်ကင်းလွတ်တဲ့ တွင်းနက်ပေါင်း ၂၀၀ ပတ်ဝန်းကျင်က ရေတွေကို ကျွန်တော်တို့ ဒေသမှာ လာရောက်ပြီးတော့ အာဆင်းနစ်ရှိ/မရှိကို ဝန်ကြီးဌာနအနေနဲ့ လာရောက်ကွင်းဆင်းပြီးတော့ အားလုံးများ တွင်းများပြီးသွားရင် စစ်ဆေးပေး နိုင်ခြင်းရှိ/မရှိ သိရှိလိုပါကြောင်း ဆက်စပ်မေးခွန်းကို ကျွန်တော်တို့ ဥက္ကဋ္ဌကြီးမှတစ်ဆင့် လေးစားစွာ တင်ပြအပ်ပါတယ်။ ကျေးဇူးတင်ပါတယ်။</speech>
<speech><agency id="86">ဦးတင်ငွေ(ဒုတိယဝန်ကြီး၊ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ထပ်ဆင့်မေးခွန်းနှင့်ပတ်သက် ၍ ကျွန်တော်တို့ ဝန်ကြီးဌာနကလည်း ကျွန်တော်တို့ Ldb မှာစမ်းသပ်ပြီးတော့ သက်ဆိုင်ရာကျန်းမာ ရေးဝန်ကြီးဌာနကိုလည်း အကူအညီတောင်းပြီးတော့ ပြီးတဲ့တွင်းများကို စစ်ဆေးပါမယ်။ စစ်ဆေးပြီးလို့ ရှိရင် Satisfy လုပ်ပေးပါ့မယ်။ တွင်းတိုင်းကတော့ ပေ ၄၀၀ နှင့် ၆၀၀ ကြားထဲမှာ ရှိပါတယ်။ အာဆင်းနစ်က သဲလွှာထဲမှာဝင်နေရင်၊ တချို့တွေ တွင်းမှာဝင်နေရင်တော့ အဲဒီတွင်းကို နောက်တစ် နေရာရွှေ့ပြီးတူးရမှာဖြစ်ပါတယ်။ အဲဒီရေကတော့ သောက်လို့မရတာ တစ်ခုပါပဲ။ ကျန်တာကတော့ အဝတ်လျှော်လို့ရတယ်။ ရေချိုးလို့ရတယ်။ အဲဒါကို ကျွန်တော်တို့ တွင်းကို အမှတ်အသားလေးနဲ့ မှတ်ထားပေးပါတယ်။ ဒီကျင်းကိုလည်း ရွာကသုံးမယ်။ နောက်တစ်တွင်းဆက်ပြီးတော့ ထပ်တူးပါမယ်။ တကယ်လို့မရရင်တော့ ရေကန်တို့၊ မိုးရေတို့ခံပြီးတော့ တခြားနည်းနဲ့ ရေသုံးတဲ့စနစ်လုပ်ရပါ့မယ်။ အခုနကပြောတဲ့ စစ်ဆေးပေးတာလဲ ကျွန်တော်တို့အားလုံး ဝိုင်းပြီးတော့ စစ်ဆေးပေးပါ့မယ်။ အခုနက ၂၀၀၆ ခုနှစ်ကနေ ၂၀၁၁ ခုနှစ်အထိ ၆ နှစ်လောက် အားလုံး အသေးစိတ်ရှိပါတယ်။ အစီရင်ခံစာ အားလုံးရှိပါတယ်။ လူတွေပေါ်မှာ ဘယ်လောက်ထိခိုက်မှုရှိတယ်ဆိုတာကအစ ဒါတွေကတော့ အချိန်ကိုငဲ့သောအားဖြင့် ကျွန်တော် မတင်ပြခြင်းဖြစ်ပါတယ်။ ဒါကြောင့်မို့လို့ အထူးကိစ္စရပ်အနေနဲ့ ဆောင်ရွက်ပေးမှာဖြစ်ပါကြောင်း ကျွန်တော်တို့ ဝန်ကြီးဌာနအနေနဲ့ တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
</Q-A>
<Q-A>
<title>ချင်းပြည်နယ် (၅) မြို့နယ်တွင် အိန္ဒိယမှ စေတနာရှင်များ၏ အကူအညီဖြင့် ဆေးပေးခန်းအဖြစ် တည်ဆောက်ပေးခဲ့သော အဆောက်အဦကို မည်သည့်အချိန်တွင် စတင်အသုံးပြုမည်ကို သိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဖလမ်းမဲဆန္ဒနယ်မှ ဦးခွန်လိန်း မေးမြန်းဖို့ဖြစ်ပါတယ်။</speech>
<speech><mp id="201">ဦးခွန်လိန်း(ဖလမ်းမဲဆန္ဒနယ်)</mp>အားလုံးမင်္ဂလာပါ။ ရိုသေလေးစားအပ်ပါတဲ့ ဥက္ကဋ္ဌကြီး ခင်ဗျား။ ကျွန်တော်မေးမယ့်မေးခွန်းကတော့ ကျွန်တော့်မြို့နယ်အတွင်းမှာရှိတဲ့ ကျေးရွာပြည်သူလူထုရဲ့ မျှော်လင့်တောင့်တချက်များကို မည်သည့်၊ မည်ပုံ၊ မည်ကဲ့သို့ ဖြည့်ဆည်းပေးမလဲဆိုတဲ့ မေးခွန်းနှင့် ဆက်စပ်နေပါတယ်။ ဒီကျွန်တော့်မြို့နယ်မှာ အိန္ဒိယနိုင်ငံကနေပြီးတော့ စေတနာရှင်အလှူရှင်များ ကနေပြီးတော့ ဆောက်လုပ်ပေးတဲ့ ဆေးပေးခန်းလို့အမည်တပ်ထားတဲ့ အဆောက်အဦကို ကျေးရွာ နှစ်ရွာမှာဆောက်ထားတာရှိပါတယ်။ ဒါ ၂၀၁၄ ခုနှစ် အကုန်ပိုင်းမှာ ပြီးစီးသွားပြီဖြစ်ပါတယ်။ ဒါပေမဲ့လို့ ဒီနေ့အထိ အဲဒီအဆောက်အဦတွေကို ဘယ်လိုသုံးမလဲ၊ ဘာအတွက်လဲဆိုတာကို ဘယ်သူ့မှ မသိသေးပါဘူး။ ကျေးရွာပြည်သူလူထုကလည်း ဆေးပေးခန်းကို လာဆောက်ပေးတဲ့ ကုမ္ပဏီကနေ ပြီးတော့ ပြောထားတဲ့အတွက်ကြောင့် ငါတို့ရွာတော့ဖြင့် ဆေးပေးခန်းရတော့မယ်ဆိုတဲ့ မျှော်လင့်ချက်နဲ့ စောင့်ဆိုင်းနေကြတာ ဒီနေ့အထိပဲဖြစ်ပါတယ်။ အဲတော့ ဒီအဆောက်အဦမျိုးဟာ ဖလမ်းမြို့နယ်မှာ တင်မကပဲ ကျွန်တော်တို့ချင်းပြည်နယ် မြောက်ပိုင်း(၅)မြို့နယ်မှာ တစ်မြို့နယ်ကို နှစ်လုံးစီထင်ပါတယ်။ အဲဒီလိုဆောက်ပေးတာရှိတယ်။ ဆိုတော့ ကျွန်တော့်အနေနဲ့ သိလိုတာကတော့ အဲဒီအဆောက်အဦ တွေကို အဆောက်အဦအတိုင်း ဒီအတိုင်းပစ်ထားလို့ရှိရင် ကြာလာလို့ရှိရင်တော့ ပျက်စီးရုံပဲရှိပါမယ်။ အဲဒီတော့ မူလရည်ရွယ်ချက်ဖြစ်တဲ့ ဆေးပေးခန်းအမည်တပ်ထားတဲ့အတွက်ကြောင့်မို့ ဆေးပေးခန်း အဖြစ် ပြောင်းလဲပေးနိုင်ခြင်းရှိ/မရှိ အဲဒီဖလမ်းမြို့နယ်မှာ တည်ဆောက်ထားတဲ့နေရာ ရွာနှစ်ခုဟာ ဆိုလို့ရှိရင် ရာလ်လောန်းရွာနှင့် ခေါလုံရွာဆိုတဲ့ ရွာနှစ်ရွာဟာဆိုရင်လည်းပဲ ကျွန်တော်တို့ ကျေးလက် ကျန်းမာရေးဌာန ဖွင့်လှစ်ရန်အသင့်တော်ဆုံးနေရာတွေ ဖြစ်ပါတယ်။ ဒါကြောင့်မို့လို့ ဒီဆေးပေးခန်းကို ဆက်လက်ပြီးတော့ ကျေးရွာပြည်သူလူထုရဲ့ မျှော်လင့်ချက်နှင့်အညီ တကယ့်ကျန်းမာရေးစောင့် ရှောက်မှုဌာနအနေနဲ့ ပြောင်းလဲပေးနိုင်ခြင်းရှိ/မရှိကို သိရှိလိုတဲ့အတွက်ကြောင့် ဥက္ကဋ္ဌကြီးမှတစ်ဆင့် မေးမြန်းခြင်းဖြစ်ပါတယ်။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်။</speech>
<speech><agency id="98">ဒေါက်တာဒေါ်သိန်းသိန်းဌေး(ဒုတိယဝန်ကြီး၊ ကျန်းမာရေးဝန်ကြီးဌာန)</agency>ရိုသေလေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များ အားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းနှင့် ပြည့်စုံကြပါစေလို့ ကျွန်မအနေနဲ့ ဂါရဝပြု နှုတ်ခွန်းဆက်ပါတယ်။ ကျန်းမာရေးဝန်ကြီးဌာနနှင့် စပ်လျဉ်းသည့်မေးခွန်းကို ကျန်းမာရေးဝန်ကြီးဌာန၊ ပြည်ထောင်စုဝန်ကြီးကိုယ်စား ကျွန်မ ဒုတိယဝန်ကြီး ဒေါက်တာဒေါ်သိန်းသိန်းဌေးမှ ဖြေကြားမှာဖြစ်ပါတယ်။ ချင်းပြည်နယ်၊ ဖလမ်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခွန်လိန်း၏ မေးခွန်းနှင့် စပ်လျဉ်း၍ ချင်းပြည်နယ် (၅)မြို့နယ်တွင် အိန္ဒိယမှစေတနာရှင်များ၏ အကူအညီဖြင့် ဆေးပေးခန်း အဆောက်အဦများကို ကျေးရွာကိုးရွာ၌ ၂၀၀၄ ခုနှစ်တွင် အပြီးတည်ဆောက်ခဲ့ပြီးဖြစ်ရာ အဆိုပါ ဆေးခန်းများအား အသုံးပြုခြင်းနှင့်ပတ်သက်၍ မေးမြန်းထားခြင်းဖြစ်ပါတယ်။ ကျန်းမာရေးဝန်ကြီး ဌာန၊ ပြည်သူ့ကျန်းမာရေးဦးစီးဌာနသည် ချင်းပြည်နယ်၊ ဟားခါးမြို့နယ်၊ ဘုံဇုံကျေးလက် ကျန်းမာရေး ဌာနခွဲ နှင့် ဘွန်လုံကျေးလက်ကျန်းမာရေးဌာနခွဲ၊ ဖလမ်းမြို့နယ်၊ ရာလ်လောန်ကျေးလက် ကျန်းမာရေး ဌာန၊ ဘေလုံကျေးလက်ကျန်းမာရေးဌာနခွဲ၊ တွန်ဇံမြို့နယ်၊ ပန်မွာလ်ကျေးလက် ကျန်းမာရေးဌာနခွဲ၊ ဘားလ်ဘီလ်ကျေးလက်ကျန်းမာရေးဌာနခွဲ၊ ထန်တလန်မြို့နယ်၊ လုံဒိန်းကျေးလက် ကျန်းမာရေးဌာနခွဲ၊ မင်းတပ်မြို့ နယ်၊ ရှစ်ကျေးလက်ကျန်းမာရေးဌာနခွဲနှင့် အွယ်ရေးကျေးလက် ကျန်းမာရေးဌာနခွဲ စုစုပေါင်းမြို့နယ်ငါးမြို့နယ်ရှိ ကျေးရွာကိုရွာတွင် အိန္ဒိယနိုင်ငံစေတနာရှင်၏ အကူအညီဖြင့် ဆေးပေး ခန်းအဆောက်အဦများကို ၂၀၁၂-၂၀၁၃ ဘဏ္ဍာရေးနှစ်တွင် နယ်စပ်ဒေသနှင့် တိုင်းရင်းသားလူမျိုး များ ဖွံ့ဖြိုးတိုးတက်ရေးဦးစီးဌာနမှ ဆေးပေးခန်းများဆောက်လုပ်ပေးခဲ့ပြီး ကျန်းမာရေးဝန်ကြီးဌာနသို့ လွှဲပြောင်းပြီးဖြစ်ပါ၍ ကျန်းမာရေးစောင့်ရှောက်မှုများ စတင်ပေးလျက်ရှိပါတယ်။ဟားခါးမြို့နယ်၊ ဘုံဇုံကျေးလက်ကျန်းမာရေးဌာနခွဲ၌ သားဖွားဆရာမ ဒေါ်မြနှင်းနှင်းဝေ နှင့် ကြီးကြပ် (၂) ဒေါ်ပါရ်မွေဆုန်၊ ဘွန်လုံကျေးလက်ကျန်းမာရေးဌာနခွဲ၌ သားဖွားဆရာမ ဒေါ်မာလာဒင်၊ ဖလမ်းမြို့နယ်၊ ရာလ်လောန်းကျေးလက်ကျန်းမာရေးဌာနခွဲ၌ သားဖွားဆရာမ ဒေါ်ဂွန်ဆွီတီလ်၊ ခေါလုံကျေးလက်ကျန်းမာရေးဌာနခွဲ၌ သားဖွားဆရာမ ဒေါ်နွမ်ဇာရဲမ်း၊ တွန်းဇန်မြို့နယ်၊ ပန်မွာလ် ကျေးလက်ကျန်းမာရေးဌာနခွဲ၌ သားဖွားဆရာမ ဒေါ်ဒိမ်ဟောက်စန်နှင့် ဘားလ်ဘီလ်ကျေးလက် ကျန်းမာရေးဌာနခွဲ၌ သားဖွားဆရာမ ဒေါ်ကျိန်ခတ်နဲမ်း၊ ထန်တလန်မြို့နယ် လုံဒိန်းကျေးလက် ကျန်းမာရေးဌာနခွဲ၌ သားဖွားဆရာမ ဒေါ်ရွှေနှဲမ်းတလွဲ၊ မင်းတပ်မြို့နယ်၊ ရှစ်ကျေးလက်ကျန်းမာရေး ဌာနခွဲ၌ သားဖွားဆရာမ ဒေါ်ကီးရှင်းနှင့် ကြီးကြပ် (၂) ဒေါ်နိန်ရောင်၊ အွယ်ရေးကျေးလက်ကျန်းမာရေး ဌာနခွဲ၌ သားဖွားဆရာမ ဒေါ်အေးအေးချိုဝင်းနှင့် ကြီးကြပ်(၂) ဦးအွမ်းခြီရှိန်တို့အား ခန့်ထားပြီးဖြစ်၍ ကျေးရွာလူထုအား ကျန်းမာရေးစောင့်ရှောက်မှုပေးလျက်ရှိပါကြောင်း ဥက္ကဋ္ဌကြီးမှတစ်ဆင့် လေးစား စွာဖြေကြားအပ်ပါတယ်ရှင်။</speech>
<speech><mp id="201">ဦးခွန်လိန်း(ဖလမ်းမဲဆန္ဒနယ်)</mp>လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့် အနေနဲ့ ကျွန်တော့်မြို့နယ် အကြောင်းကိုပဲပိုပြီးတော့ သိတဲ့အတွက်ကြောင့် ကျွန်တော့်မြို့နယ် အကြောင်းကိုပဲ ပြန်ပြီးတော့ တင်ပြလိုပါတယ်။ စောစောက ဝန်ကြီးပြောသွားတဲ့ ကျန်းမာရေးစောင့်ရှောက်မှုအတွက် ဝမ်းဆွဲဆရာမခန့်ထားတယ်ဆိုတာ နာမည်က မတူဘူးဖြစ်နေပါတယ်။ ရာလ်လောန် ဆိုတာက ကျန်းမာရေးဌာနခွဲရှိပြီးသား ဖြစ်ပါတယ်။ အခုကျွန်တော်တင်ပြတဲ့ အဆောက်အဦရှိတဲ့ နေရာကတော့ ရာလာန် Rdlong ရွာဖြစ်ပါတယ်။ နောက်တစ်ရွာကတော့ ခေါလုံရွာဖြစ်ပါတယ်။ အဲဒီ ရွာနှစ်ရွာဟာ သူတို့ကိုပိုင်တဲ့ ကျေးလက်ကျန်းမာရေးဌာနနဲ့ မိုင်ပေါင်းများစွာဝေးပါတယ်။ ခေါလုံရွာ ဆိုလို့ရှိရင်၊ ဆိုင်အပ်ဆိုရင် မိုင် လေးဆယ်နီးပါးလောက်ရှိပါတယ်။ ရာလာန်ကလည်း ခေါပွန်ဆိုလို့ ရှိရင်အဲလောက်နီးပါးရှိပါတယ်။ ရောရှောင်ဆိုရင်လည်း အဲလောက်နီးပါးရှိပါတယ်။ ရွာနှစ်ရွာမှာ ဘာဝမ်းဆွဲဆရာမမှလည်း မရှိသေးပါဘူး။ ဒါကြောင့်မို့လို့ ကျွန်တော့်အနေနဲ့ မေတ္တာရပ်ခံတင်ပြလို တာကတော့ အဆောက်အဦလည်း ဆောက်ပြီးသားဖြစ်တဲ့အတွက်ကြောင့် အဲဒီနှစ်ရွာမှာ Health Center ကျေးလက်ကျန်းမာရေးဌာနခွဲ ဖွင့်ပေးနိုင်ရန်၊ စီမံဆောင်ရွက်ပေးဖို့ရန် အစီအစဉ်ရှိနိုင်ပါ သလားဆိုတာကို ထပ်ဆင့်မေးခွန်းအနေနဲ့ မေးလိုပါတယ်။ ကျေးဇူးတင်ပါတယ်။</speech>
<speech><agency id="98">ဒေါက်တာဒေါ်သိန်းသိန်းဌေး(ဒုတိယဝန်ကြီး၊ ကျန်းမာရေးဝန်ကြီးဌာန)</agency>ရိုသေလေးစား အပ်ပါသော ပြည်သူ့လွှတ်တော်ဥက္ကဋ္ဌကြီးရှင့်။ ဖလမ်းမြို့နယ်၊ ပြည်သူ့လွှတ်တော်ကိုယ်စားလှယ်တော် ကြီး ဦးခွန်လိန်း ထပ်မံတင်ပြသည့် ကျေးရွာများနှင့်စပ်လျဉ်း၍ အကယ်၍ ယခုကျွန်မတင်ပြသော ကျေးရွာများသည် ချင်းပြည်နယ်၊ ကျန်းမာရေးဦးစီးဌာနနှင့် မေးမြန်း၍ စုံစမ်းပြီးတော့ ရရှိတဲ့ အချက် အလက်များဖြစ်ပါတယ်။ အကယ်၍ နာမည်ဆင်တူရိုးမား ကျေးရွာများဖြစ်ခဲ့လျှင်သော်လည်းကောင်း၊ သို့မဟုတ် အဆိုပါ ထပ်မံတင်ပြသည့် ကျေးရွာများတွင် ကျေးလက်ကျန်းမာရေးဌာနခွဲများ ဖွဲ့စည်းပုံ ရှိပြီးဖြစ်ပါက ကျွန်မတို့သားဖွားဆရာမများကို အမြန်ဆုံးခန့်ထားနိုင်ဖို့ဆောင်ရွက်ပေးပါ့မယ်။ အကယ် ၍ ဖွဲ့စည်းပုံမရှိသေးသောကျေးရွာများဖြစ်ပါက ကျေးရွာမှတစ်ဆင့် မြို့နယ်၊ ခရိုင်နှင့် ပြည်နယ် ကျန်းမာရေးဦးစီးဌာနများမှတစ်ဆင့် ဖွဲ့စည်းပုံများရရှိရေးအတွက် ကျွန်မတို့ကျန်းမာရေးဝန်ကြီးဌာန ကိုတင်ပြလျှင် ဆက်လက်ဆောင်ရွက်ပေးမည်ဖြစ်ပါကြောင်း ဥက္ကဋ္ဌကြီးမှတစ်ဆင့် လေးစားစွာ ဖြေကြားအပ်ပါတယ်ရှင်။</speech>
</Q-A>
<Q-A>
<title>မြန်မာနိုင်ငံသည် ကုလသမဂ္ဂ၏ ထောင်စုနှစ် ရည်မှန်းချက်(၈)ချက်အနက် ကလေးသူငယ်များနှင့် ကိုယ်ဝန်ဆောင်မိခင်များ သေဆုံးမှုလျှော့ချရေးတို့နှင့်စပ်လျဉ်း၍ မည်သို့ စီမံဆောင်ရွက်နေသည်ကို သိလိုခြင်းနှင့်စပ်လျဉ်းသည့်မေးခွန်း</title>
<speech type="speaker">မရမ်းကုန်းမဲဆန္ဒနယ်မှ ဒေါက်တာဒေါ်မေဝင်းမြင့် မေးမြန်းဖို့ဖြစ်ပါတယ်။</speech>
<speech><mp id="1189">ဒေါက်တာဒေါ်မေဝင်းမြင့်(မရမ်းကုန်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် အားလုံး မင်္ဂလာပါရှင်။ ကျွန်မအနေနဲ့ မြန်မာနိုင်ငံမှာ ကုလသမဂ္ဂ၏ ထောင်စုနှစ်ရည်မှန်းချက် ရှစ်ချက်အနက် ကလေးသူငယ်များနှင့် ကိုယ်ဝန်ဆောင်မိခင်များ သေဆုံးမှု လျှော့ချရေးတို့နှင့်စပ်လျဉ်း၍ မည်သို့စီမံဆောင်ရွက်နေသည်ကို သိရှိလို၍ ဥက္ကဋ္ဌကြီးမှတစ်ဆင့် မေးမြန်းသွားမှာဖြစ်ပါတယ်။ အခြေခံအကြောင်းပြများအနေနဲ့ ၂၀၁၅ ခုနှစ်၊ ဇူလိုင်လ ၃ ရက်နေ့က မကွေးမြို့တော်ခန်းမတွင် ကျင်းပသော မိခင်နှင့်ကလေးသေဆုံးမှုကျဆင်းရေး အရှိန်အဟုန်မြှင့် လုပ်ငန်းစတင်ခြင်းအခမ်းအနားတွင် ဒုတိယသမ္မတဒေါက်တာစိုင်းမောက်ခမ်းက အမှာစကား ပြောကြားရာတွင် ၂၀၁၄-၂၀၁၅ ခုနှစ်တွင် မွေးဖွားမှု၊ သေဆုံးမှုစာရင်း၊ မှတ်ပုံတင်ရေးအဖွဲ့၏ တင်ပြချက်အရ မြန်မာနိုင်ငံလူဦးရေ ၅၁ သန်းကျော်တွင် မွေးဖွားမှုဦးရေ ၆၄၅၀၀၀ ကျော်ဖြစ်ပြီး သေဆုံးမှုဦးရေ ၂၃၅၀၀၀ လောက်ဖြစ်ကြောင်း၊ ရာခိုင်နှုန်းအားဖြင့် မွေးဖွားနှုန်း၏ ၃၆.၄၃ ရာခိုင်နှုန်း မှာ သေဆုံးနေပါကြောင်း၊ ကျေးလက်နေကလေးသူငယ်များသည် မြို့ပြနေကလေးသူငယ်များသေဆုံး နှုန်းထက် ပိုမိုများပြားနေကြောင်း၊ ငါးနှစ်အောက်ကလေးသေဆုံးမှုသည် အကြမ်းအားဖြင့် တစ်နှစ်အတွင်း ၆၅၀၀၀ နီးပါး သေဆုံးပြီး တစ်နာရီလျှင် ကလေးရှစ်ဦးခန့် သေဆုံးနေပါကြောင်း ပြောကြား သွားသည်ကို သိရှိရပါတယ်။ ၅-၅-၂၀၁၅ ရက်နေ့ကလည်း မြန်မာနိုင်ငံ မိခင်နှင့်ကလေးစောင့်ရှောက် ရေးအသင်း (၂၅) ကြိမ်မြောက် အခမ်းအနားတွင် ကျန်းမာရေးဝန်ကြီးဌာန၊ ပြည်ထောင်စုဝန်ကြီး ဒေါက်တာသန်းအောင်ကလည်း မြန်မာနိုင်ငံ၏မိခင်သေနှုန်း၊ မွေးကင်းစ၊ တစ်နှစ်အောက်နှင့် ငါးနှစ် အောက်ကလေးသေနှုန်းသည် နိုင်ငံတော်၏အရေးကြီးသည့် ကျန်းမာရေး အညွှန်းကိန်းတစ်ခုဖြစ်ကြောင်း ပြောကြားသွားခဲ့ပါတယ်။ ယခု ၂၀၁၅ ခုနှစ်သည် ထောင်စုနှစ်ရည်မှန်းချက်သက်တမ်း ပြည့်မြောက်သည့်ကာလဖြစ်သည်နှင့်အညီ ကုလသမဂ္ဂအဖွဲ့ဝင်နိုင်ငံများအနေဖြင့် လွန်ခဲ့သည့် ၁၅ နှစ်ကာလက ကတိပြုခဲ့သည့် မျှော်မှန်းချက်များ၊ ရည်မှန်းချက်များ မည်သည့်အဆင့်ထိ အောင်မြင်မှုရှိ ခဲ့သည်ကို ဆန်းစစ်ရန် လိုအပ်သောကြောင့် ဥက္ကဋ္ဌကြီးမှတစ်ဆင့်မေးမြန်းလိုသည်မှာ (၁) မိခင်နှင့် ကလေး သေဆုံးမှုကျဆင်းရေးအရှိန်အဟုန်မြှင့်လုပ်ငန်း စတင်ခြင်းအခမ်းအနားဟု ဆိုသဖြင့် ယခုမှ စတင်ဆောင်ရွက်ခြင်းဖြစ်ပါသလား၊ ယခင်ကတည်းက ကုလသမဂ္ဂအဖွဲ့ဝင်နိုင်ငံများဖြစ်သည်နှင့်အညီလျော်ညီစွာမည်သည့်အချိန်က စတင်ဆောင်ရွက်ခဲ့ပြီး မိခင်နှင့်ကလေးသေဆုံးနှုန်း မည်သည့်ကာလ တွင် မည်မျှလျှော့ချနိုင်ပါသလဲ။ (၂) ၂၀၀၀ ခုနှစ်မှ ၂၀၁၅ ခုနှစ်အတွင်း ကျန်းမာရေးဘတ်ဂျက်၏ ရာခိုင်နှုန်းမည်မျှကို ကုသရေးနှင့် ဤစီမံချက်အတွက် အသုံးပြုခဲ့ပါသလဲ။ (၃) ကျေးလက်ရှိ ကလေးများသေဆုံးနှုန်းမှာ မြို့ပြကလေးများ၏ သေဆုံးနှုန်းထက် မြင့်မားနေသည်ကို လျှော့ချရန် ကျေးလက်ကျန်းမာရေးဆေးခန်းများနှင့် ကုသရေးဆေးဝါးများအတွက် ဘတ်ဂျက်၏ မည်သည့် ရာခိုင်နှုန်းကို အသုံးပြုခဲ့ကြောင်းနှင့် နောင်တွင်မည်မျှအထိ တိုးမြှင့်သုံးစွဲရန် လျာထားပါကြောင်းတို့ကို အများပြည်သူများသိရှိနိုင်ပါရန် မေးမြန်းအပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနက ပြန်လည်ဖြေကြားဖို့ ဖြစ်ပါတယ်။</speech>
<speech><agency id="98">ဒေါက်တာဒေါ်သိန်းသိန်းဌေး(ဒုတိယဝန်ကြီး၊ ကျန်းမာရေးဝန်ကြီးဌာန)</agency>ရိုသေလေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များ အားလုံးမင်္ဂလာပါ။ ကျွန်မအနေနဲ့ ရန်ကုန်တိုင်းဒေသကြီး၊ မရမ်းကုန်းမဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါက်တာဒေါ်မေးဝင်းမြင့်၏ မေးခွန်းနှင့်စပ်လျဉ်း၍ ဆက်လက်ဖြေကြားမှာ ဖြစ်ပါတယ်။ ပထမဆုံးမေးခွန်းဖြစ်သည့် မိခင်နှင့်ကလေးသေဆုံးမှု ကျဆင်းရေးအရှိန်အဟုန်မြှင့်လုပ်ငန်းစတင်ခြင်းအခမ်းအနားဟုဆိုထားသဖြင့် ယခုမှ စတင်ဆောင်ရွက်ခြင်းဖြစ်ပါသလား။ ယခင်ကတည်း က ကုလသမဂအဖွဲ့ဝင်နိုင်ငံဖြစ်သည်နှင့်လျော်ညီစွာ မည်သည့်အချိန်မှ စတင်ဆောင်ရွက်ခဲ့ပြီး မိခင် နှင့်ကလေးသေဆုံးမှုနှုန်းကို မည်သည့်ကာလတွင် မည်မျှလျော့ချနိုင်ခဲ့ပါကြောင်း မေးမြန်းခြင်းနှင့် စပ်လျဉ်း၍ ကျန်းမာရေးဝန်ကြီးဌာနအနေဖြင့် မြန်မာနိုင်ငံတွင် ကျန်းမာရေး စောင့်ရှောက်မှုစနစ် စတင်အကောင်အထည်ဖော်ခဲ့သည့် ကာလကတည်းကစ၍ မြို့ပေါ်ရပ်ကွက်နှင့် ဆင်ခြေဖုံးဒေသ များရှိ မိခင်များနှင့်ကလေးသူငယ်များရဲ့ စောင့်ရှောက်မှုကို ဒေသန္တယကျန်းမာရေးဌာန မိခင်နှင့် ကလေးကျန်းမာရေးဌာနများဖြင့်လည်းကောင်း၊ ဆေးရုံတို့ တက်ရောက်သည့် မိခင်နှင့် ကလေးများ အတွက် ဆေးရုံပေါ်ရှိ ဆရာဝန်များ၊ သူနာပြုများ အသီးသီးမှလည်းကောင်း စောင့်ရှောက်မှုပေး လျက်ရှိပြီး ကျေးလက်ဒေသရှိမိခင်နှင့်ကလေးများအတွက်ကိုမူ ကျေးလက်ကျန်းမာရေးဌာနခွဲ ကျေးလက်ကျန်းမာရေးဌာနများ၊ တိုက်နယ်ဆေးရုံများရှိ ကျန်းမာရေးဝန်ထမ်းများဖြင့် စောင့်ရှောက်မှု ပေးခဲ့တာ ဖြစ်ပါတယ်။ မိခင်နှင့်ကလေးသေဆုံးမှု ကျဆင်းရေးလုပ်ငန်းများကို ၂၉-၅-၂၀၁၅ ရက်နေ့တွင်ထုတ်ပြန်ခဲ့တဲ့ ၂၀၁၄ ခုနှစ် မြန်မာနိုင်ငံလူဦးရေနှင့် အိမ်အကြောင်းအရာ သန်းခေါင်စာရင်းအစီရင်ခံစာအရ တစ်နှစ်အောက်ကလေး သေဆုံးမှုနှုန်းနှင့် ငါးနှစ်အောက်ကလေး သေဆုံးမှုများသော တိုင်းဒေသကြီးနှင့် ပြည်နယ်များအတွင်းမှာ မိခင်နှင့်ကလေးသေဆုံးမှု ကျဆင်းရေးလုပ်ငန်းများကို အထူးစီမံချက်အဖြစ်ဆောင်ရွက်နိုင်ရန်အတွက် အရှိန်အဟုန်မြှင့်လုပ်ငန်း စတင်ခြင်းအခမ်းအနားဟု သတ်မှတ်ပြီးတော့ ကျင်းပဆောင်ရွက်ခဲ့ခြင်းဖြစ်ပါတယ်။ တစ်ချိန်တည်းမှာပဲ အဆိုပါ ကာလမတိုင်ခင်ကတည်းက ကျန်းမာရေးဝန်ကြီးဌာနအနေဖြင့် လူတိုင်းသက်တမ်းစေ့ အသက်ရှည်စွာနေနိုင်ရေး၊ လူတိုင်းရောဂါ ဘယကင်းဝေးရေးဆိုတဲ့ ရည်မှန်းချက်နှစ်ရပ် ချမှတ်ပြီးတော့ ထိခိုက်အလွယ်ဆုံး အသက်အုပ်စုများ ဖြစ်တဲ့ ငါးနှစ်အောက်ကလေးနှင့် ကိုယ်ဝန်ဆောင်မိခင်များအတွက် ကျန်းမာရေးစောင့်ရှောက်မှု လုပ်ငန်းများကို ဆောင်ရွက်ပေးလျက်ရှိရာမှာ ကလေးနှင့်မိခင်များရဲ့ သက်ဆိုင်သော ထောင်စုနှစ် ရည်မှန်းချက်အမှတ် (၄)နှင့်(၅)တို့ ပြည့်မီစေရေးအတွက် မိခင်၊ မွေးကင်းစ၊ အသက်တစ်နှစ်အောက်နှင့် ငါးနှစ်အောက်ကလေး ကျန်းမာရေးလုပ်န်းများကို ကနဦးကပင် ဦးစားပေးလုပ်ငန်း ရပ်များအဖြစ် ပိုမိုအလေးထားဆောင်ရွက်ခဲ့ခြင်း ဖြစ်ပါတယ်။ ကျွန်မတို့ မီးတွင်းမိခင်သေဆုံးမှု ကိန်းဂဏန်းများကို ပြန်လည်ပြီးတော့ လေ့လာကြည့်ရင် ၁၉၅၀ ခုနှစ် ပဏာမကျန်းမာရေး စောင့်ရှောက်မှု စီမံချက်များအနေနဲ့ စတင်ပြီးတော့ မဆောင်ရွက်နိုင်ခင်ကာလ ၁၉၅၀ ခုနှစ် နှစ်ဦးပိုင်းကာလများမှာ အရှင်မွေးတစ်သိန်းမှာ မီးတွင်းမိခင်သေဆုံးနှုန်း ၉၈၀ ရှိခဲ့ပါတယ်။ နောက်ပိုင်း ၁၉၉၀ ခုနှစ်မှာတော့ ကျွန်မတို့ အရှင်မွေးတစ်သိန်းမှာ မိတွင်းမိခင်သေဆုံးနှုန်း ၅၈၀ ရှိခဲ့ပြီးတော့ ၂၀၁၃ ခုနှစ် ခန့်မှန်းချက်လေ့လာဆန်းစစ်ချက်များအရ အရှင်မွေးတစ်သိန်းမှာ ၂၀၀ အထိ ကျဆင်းခဲ့ပြီး ဆက်လက်ပြီးတော့လည်း ကျဆင်းလျက်ရှိပါတယ်။ တစ်ချိန်တည်းမှာပဲ ကုလသမဂ္ဂ အဖွဲ့အစည်း များရဲ့ ခန့်မှန်းတွက်ချက်မှုများအရ ၁၉၉၀ ခုနှစ်မှာ အသက်ငါးနှစ်အောက် ကလေးသေဆုံးနှုန်းဟာ အရှင်မွေး ၁၀၀၀ မှာ ၁၀၈.၆၊ အသက်တစ်နှစ်အောက် ကလေးသေဆုံးမှု အရှင်မွေး ၁၀၀၀ မှာ ၇၇.၅ ရှိခဲ့ရာ ကနေပြီးတော့ ၂၀၁၃ ခုနှစ်မှာ အသက်ငါးနှစ်အောက် ကလေးသေဆုံးမှုနှုန်းဟာ အရှင်မွေး ၁၀၀၀ မှာ ၅၀.၂ သို့လည်းကောင်း၊ အသက်တစ်နှစ်အောက် ကလေးသေဆုံးမှုနှုန်းဟာ အရှင်မွေး ၁၀၀၀ မှာ ၄၂.၄ အောက်သို့လည်းကောင်း ကျဆင်းအောင် ဆောင်ရွက်နိုင်ခဲ့ပါတယ်။ ဆက်လက်ပြီးတော့ ကျွန်မတို့ ဆောင်ရွက်နိုင်တဲ့ အချက်များကတော့ ကျွမ်းကျင်သူများနှင့် ကိုယ်ဝန်ဆောင်မိခင်များ မွေးဖွားတဲ့နှုန်းဟာ ၂၀၀၅ ခုနှစ်မှာ ၅၇.၉ ရာခိုင်နှုန်းရှိတာကနေ ၂၀၁၄ ခုနှစ်မှာ ၇၄.၁ ရာခိုင်နှုန်းနဲ့ ကိုယ်ဝန်ဆောင်စောင့်ရှောက်မှုနှုန်းဟာ ၂၀၀၅ ခုနှစ်မှာ ၆၃ ရာခိုင်နှုန်း ရှိတာကနေ ၂၀၁၄ ခုနှစ်မှာ ၈၄ ရာခိုင်နှုန်းရှိပါတယ်။ ဒါပေမဲ့လည်း ဒီအရှင်မွေးတစ်သိန်းမှာ ကျွန်မတို့ မီးတွင်းမိခင်သေဆုံးနှုန်း ၂၀၀ နဲ့အခု လက်ရှိရှိနေတဲ့ တစ်နှစ်အောက် ငါးနှစ်အောက်ကလေးများသည် ဒေသတွင်း နိုင်ငံများနှင့်နှိုင်းယှဉ်တဲ့အခါမှာ နှစ်ပေါင်းများစွာ ကျန်းမာရေးအသုံးစရိတ် နည်းပါးခဲ့ရတဲ့ အပေါ်မှာအခြေခံပြီးတော့ တစ်ချိန်တုန်းက ကောင်းမွန်ခိုင်မာခဲ့တဲ့ ကျန်းမာရေးစောင့်ရှောက်မှု စနစ်ဟာ ယိမ်းယိုင်လာတဲ့အနေအထားဖြစ်တဲ့အတွက် ကျန်းမာရေးဝန်ကြီးဌာနသည် အခြားသော မိတ်ဖက်အဖွဲ့အစည်းများ ပြည်သူလူထုနဲ့ လူမှုရေးအဖွဲ့အစည်းများအားလုံးနှင့် ပူးပေါင်းပြီးတော့ ဒီထက်အရှိန်အဟုန်မြှင့် ဆောင်ရွက်နိုင်ဖို့အတွက် ယခုလို အခမ်းအနားများ ကျင်းပဆောင်ရွက်ခြင်း ဖြစ်ပါတယ်။ ဆက်လက်၍ နံပါတ်(၂)မေးခွန်းဖြစ်သော ၂၀၀၀ ခုနှစ်မှ ၂၀၁၅ ခုနှစ်အတွင်း ကျန်းမာရေး ဘတ်ဂျက်၏ ရာခိုင်နှုန်းမည်မျှကို ကုသရေးနှင့် ဤစီမံချက်အတွက် အသုံးပြုခဲ့ကြောင်း မေးခွန်းနှင့် စပ်လျဉ်း၍ ၂၀၁၀-၂၀၁၁ ခုနှစ်တွင် အစိုးရအသုံးစရိတ်၏ ၁.၀၃ ရာခိုင်နှုန်းကို ကျန်းမာရေးအသုံး စရိတ်အဖြစ် သုံးစွဲခဲ့တာကနေ ၂၀၁၄-၂၀၁၅ ခုနှစ်တွင် ၃.၃၈ ရာခိုင်နှုန်းအထိ တိုးမြှင့်သုံးစွဲလာခဲ့ ပါတယ်။ မိခင်နှင့်ကလေးကျန်းမာရေးလုပ်ငန်းများ ဆောင်ရွက်ရာမှာ စဉ်ဆက်မပြတ် ကျန်းမာရေး စောင့်ရှောက်မှုဖြစ်သော မွေးစမှသည် သေဆုံးသည်အထိလည်းကောင်း၊ ကျန်းမာရေးအဆင့်အတန်းမြှင့်တင်ရေး၊ ကာကွယ်ရေး၊ ကုသရေး၊ ပြန်လည်သန်စွမ်းရေး လုပ်ငန်းများကိုလည်းကောင်း၊ ပြည်သူလူထုအဆင့်မှသည် အထူးကုဆေးရုံများအထိ Continuous Cure ကျန်းမာရေးစောင့်ရှောက် မှုပေးရတာဖြစ်တဲ့အတွက်ကြောင့်လည်းကောင်း၊ မိခင်နှင့်ကလေး သေဆုံးမှုကျဆင်းရေးအတွက် အခြားသော ကျန်းမာရေးစောင့်ရှောက်မှုနှီးနွှယ်သည့် လုပ်ငန်းများဖြစ်သည့် ဥပမာ-အာဟာရလုပ်ငန်း ဆိုင်ရာ အသုံးစရိတ်များ၊ ရောဂါကာကွယ်ရေးလုပ်ငန်းဖြစ်သော ကာကွယ်ဆေးထိုးခြင်းလုပ်ငန်းများ အစရှိသည့် လုပ်ငန်းများ၏ အသုံးစရိတ်များကိုပါ ထည့်သွင်းတွက်ချက်ရန် လိုအပ်ပါတယ်။ မိခင် ကလေးအသုံးစရိတ်သီးသန့်အနေဖြင့် အမျိုးသားကျန်းမာရေး အသုံးစရိတ်စာရင်းအရ မိခင်ကလေး ကျန်းမာရေးအတွက် အစိုးရကျန်းမာရေးအသုံးစရိတ်ဘတ်ဂျက်မှာ ၂၀၁၃ ခုနှစ်တွင် ၀.၉ရ ရာခိုင်နှုန်း သုံးစွဲခဲ့ပြီး ပြည်သူ့ကျန်းမာရေးဘတ်ဂျက်မှ ၂၀၁၃ ခုနှစ်တွင် ၁၁.၉၆ ရာခိုင်နှုန်းသုံးစွဲခဲ့ကြောင်း ဖြေကြားအပ်ပါတယ်။ ဆက်လက်၍ မေးခွန်းနံပါတ်(၃) ဖြစ်သည့် ကျေးလက်ရှိ ကလေးများသေဆုံးမှုနှုန်းမှာ မြို့ပြ ကလေးများ သေဆုံးနှုန်းထက် မြင့်မားနေသည်ကို လျော့ချရန် ကျေးလက်ကျန်းမာရေးဆေးခန်းများနှင့် ကုသရေး၊ ဆေးဝါးများအတွက် ဘတ်ဂျက်၏ မည်သည့်ရာခိုင်နှုန်းကို အသုံးပြုခဲ့ကြောင်းနှင့် နောင်တွင် မည်မျှအထိ တိုးမြှင့်သုံးစွဲရန် လျာထားပါကြောင်း မေးခွန်းနှင့်ပတ်သက်၍ ပြည်သူ့ကျန်းမာရေး ဦးစီးဌာနအနေဖြင့် ၂၀၁၅-၂၀၁၆ ဘဏ္ဍာနှစ်အတွက် ကျေးလက်ကျန်းမာရေးဆေးခန်းများ ဆောက်လုပ်ခြင်းအတွက် ပြည်သူ့ကျန်းမာရေးဦးစီးဌာနမှ ရရှိငွေလုံးငွေရင်းအသုံးစရိတ် ၉၄ ရာခိုင်နှုန်းနှင့် ကုသရေးဆေးဝါးများအတွက် သာမန်အသုံးစရိတ် ၃၃ ရာခိုင်နှုန်းကို အသုံးပြုခဲ့ပါတယ်။ နိုင်ငံတော်၏ ကျန်းမာရေးအသုံးစရိတ်ရရှိမှုအားလုံးရဲ့ ကျွန်မတို့ လောလောဆယ်ဆယ်မှာ ပြည်သူ့ ကျန်းမာရေးဦးစီးဌာနအတွက် ၂၅ ရာခိုင်နှုန်း သုံးလျက်ရှိပြီးတော့ ကုသရေးဦးစီးဌာနအတွက် ၆၆.ရ ရာခိုင်နှုန်း သုံးစွဲလျက်ရှိပါတယ်။ ပြည်သူ့ကျန်းမာရေးဦးစီးဌာနအနေဖြင့် ကျန်းမာရေးစောင့်ရှောက်မှု များအား ကျေးလက်နေပြည်သူများအတွက် အထူးဦးစားပေးအလေးထား ဆောင်ရွက်ပေးလျက်ရှိတဲ့ အတွက် စုစုပေါင်းကျန်းမာရေးအသုံးစရိတ်ရဲ့ ၂၅ ရာခိုင်နှုန်းဟာ ကျေးလက်ဒေသများအတွက် တိုးမြှင့်ပြီးတော့ သုံးစွဲသွားမှာဖြစ်ပြီးတော့ ကျန်းမာရေးဝန်ကြီးဌာနရဲ့ နိုင်ငံတော်ကရရှိတဲ့ ကျန်းမာရေး အသုံးစရိတ်က ယခုလက်ရှိ ၃.၃၈ ရာခိုင်နှုန်း ရတာကနေပြီးတော့မှ GDPရဲ့ ငါးရာခိုင်နှုန်းရတဲ့အထိ တိုးမြှင့်ပြီးတော့ ပေးနိုင်ဖို့အတွက်လည်း နိုင်ငံတော်မှ ကြိုးပမ်းဆောင်ရွက်လျက်ရှိပါကြောင်း ဥက္ကဋ္ဌကြီးမှတစ်ဆင့် လေးစားစွာ ဖြေကြားအပ်ပါတယ်ရှင်။</speech>
</Q-A>
<Q-A>
<title>ဒိုးနွယ်ကျေးရွာ ဆရာတော်ဦးစီး၍ဖွင့်လှစ်သော မူးယစ်ဆေးစွဲသူများ ဆေးကုသဖြတ်တောက်သည့် ဆေးခန်းများကဲ့သို့ ကလေးမြို့နှင့်မြို့နယ်အတွင်း ဖွင့်လှစ်ပေးရန် အစီအစဉ်ရှိ/မရှိနှင့် စပ်လျဉ်း သည့်မေးခွန်း</title>
<speech type="speaker">ဦးစိုးသိမ်း၊ ကလေးဝမဲဆန္ဒနယ်မှ မေးမြန်းဖို့ဖြစ်ပါတယ်။</speech>
<speech><mp id="237">ဦးစိုးသိမ်း(ကလေးဝမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်အဆောက်အဦအတွင်းရှိကြတဲ့ပုဂ္ဂိုလ်များ ကိုယ်၏ကျန်းမာခြင်း၊ စိတ်၏ချမ်းသာခြင်းနှင့် တစ်လုံးတစ်ဝကြီးပြည့်စုံပါစေလို့ ဆုတောင်းဂါရဝပြု အပ်ပါတယ်။ ကျွန်တော်ကတော့ စစ်ကိုင်းတိုင်း ဒေသကြီး၊ ကလေးဝမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးစိုးသိမ်းဖြစ်ပါတယ်။ ကျွန်တော့် အနေနဲ့ မူးယစ်ဆေးဝါးနှင့်စိတ်ကိုပြောင်းလဲစေသော ဆေးဝါးများနှင့်ပတ်သက်ပြီး မေးခွန်းမေးမှာ ဖြစ်ပါတယ်။ ဒီနေရာမှာ ပထမဆုံးအနေနဲ့ ကျွန်တော့်အား ခွင့်ပြု ပေးဖို့ကတော့ မေးခွန်း(၁)မှာ ကလေး ခရိုင်၊ ကလေးမြို့နယ် ဒိုးနွယ်ကျေးရွာဆရာတော်ဦးစီး၍ ဖွင့်လှစ်သော မူးယစ်ဆေးစွဲသူများ ဆေးကုသ ဖြတ်သည့်ဆေးခန်းများကဲ့သို့ ကျွန်တော့်ရဲ့ မြို့နယ်ဖြစ်သော ကလေးဝမြို့နယ်နှင့် မြို့နယ်အတွင်း ဖွင့်လှစ်ပေးရန်အစီအစဉ်ရှိ/မရှိ။ ဒါ မေးခွန်းအမှတ်(၁)ပါခင်ဗျား။ အမှတ် (၂)က ဖွင့်လှစ်ပေးမည်ဆို ပါက ကျွမ်းကျင်သူများ၊ ဆေးဝါးအပြည့်အစုံနှင့် အဝေးမှလာရောက်ကုသသူများ စားစရိတ်လုံလောက် မှုအတိုင်းအတာတစ်ခုအထိ ကူညီပံ့ပိုးနိုင်မှုရှိ/မရှိ။ မေးခွန်းအမှတ်(၃)ကတော့ ဖွင့်လှစ်ပေးမည့် ဆေးခန်း၊ ဆေးရုံများ မြို့နယ်တိုင်းရှိကျေးရွာများအရောက် ဖွင့်လှစ်ရန်အစီအစဉ်ရှိ/မရှိဆိုပြီး မေးထား တဲ့မေးခွန်းပါ။ ကျိုးကြောင်းဖော်ပြချက်ကတော့ ကျွန်တော့်အနေနဲ့ ပူးတွဲတင်ပြထားတဲ့စာလည်း အများ ကြီးပါ။ ဝန်ကြီးဌာနလည်းရောက်မှာပါ။ ဒါပေမဲ့ ကျွန်တော့်ရဲ့ရည်ရွယ်ချက်က ကျွန်တော့်မြို့နယ်တစ်ခု တည်းကို တင်ပြနေခြင်းမဟုတ်ပါ။ မြန်မာပြည်တစ်နံတစ်လျားမှာရှိကြတဲ့ ပြည်သူတွေရဲ့ သားသမီးတွေ၊ ရင်နှစ်သည်းချာတွေတွက် ကျွန်တော် တင်ပြခြင်းဖြစ်ကြောင်းလည်း ပဏာမပြောလိုပါတယ်။ ကျွန်တော်တို့ မြန်မာနိုင်ငံမှာဖြစ်နေတဲ့ကိစ္စက သဘာဝဘေးအန္တရာယ်ဆိုတာ ခန့်မှန်းလို့မရပါဘူး။ ဒီမူးယစ်ဆေးဝါးရဲ့ အန္တရာယ်ဟာ ကျွန်တော်တို့ ခန့်မှန်းနိုင်ပါတယ်။ ဒီလိုသာ မူးယစ်ဆေးဝါးတွေ၊ စိတ်ကြွဆေးတွေ အလုံးအရင်းနဲ့ဝင်နေမယ်ဆိုရင် ကျွန်တော်တို့နိုင်ငံရဲ့ အနာဂတ်ရဲ့ အသီးအပွင့်တွေ ဖြစ်တဲ့ ရတနာတွေ ဆုံးရှုံးသွားမှာဖြစ်ပါတယ်။ တစ်နည်းအားဖြင့်ပြောရင် အမှည့်ခြွေ ခြွေခံရတယ်ဆိုတဲ့ အဆင့်မျိုးဖြစ်နေပါတယ်။ ဒါကြောင့်မို့လည်း ရွှေတောင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာဒေါ်အေးမြင့်၊ လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးစောသိန်းအောင်၊ ဆားလင်းကြီးမဲဆန္ဒနယ်က ဦးသန်းမြင့်တို့က အကြောင်းအမျိုးမျိုးနဲ့ အခြေခံအထောက်အထားတွေနဲ့ တင်ပြခဲ့တာရှိခဲ့ပါတယ်။ ဒီနေ့ ကျွန်တော့်အနေနဲ့ အဓိကထားတင်ပြချင်တာကတော့ ကျွန်တော်တို့ရဲ့ အနာဂတ်ကို ပိုင်စိုးမယ့်မျိုးကောင်းမျိုးသန့်လေးတွေ ဒီမလိုလားအပ်တဲ့ မူးယစ်ဆေးဝါးနှင့်စိတ်ကြွ ဆေးတွေကြောင့် အနာဂတ်ရတနာတွေ ပျက်သုဉ်းမှာကိုစိုးရိမ်လို့ တင်ပြရခြင်းဖြစ်ပါတယ်။ ဒီဟာကို လည်း ဒီမေးခွန်းသုံးခုအနေနဲ့ကတော့ မြို့နယ်တစ်ခု၊ ဝန်ကြီးဌာနတစ်ခုအနေနဲ့ သက်ဆိုင်ပါတယ်။ သို့ဖြစ်ပါ၍ အမျိုးသားရေးအမြင်ဖြင့် ကျေးလက်ဒေသများအထိ အားသွန်ခွန်စိုက် အရှိန်အဟုန် တိုးမြှင့်ဆောင်ရွက်ရန် လိုအပ်လျက်ရှိပါသည်။ ကျေးလက်ဒေသအသီးသီးရှိ နိုင်ငံ့သားကောင်း လူငယ် လူရွယ်များအား မူးယစ်ဆေးဝါးအန္တရာယ်ကာကွယ်ရေးနှင့် ဆေးစွဲသူလူငယ်များအား ကုသရေး၊ ပြန်လည်ထူထောင်ရေးလုပ်ငန်းများအား ကွင်းဆင်းဆောင်ရွက်ရန် လိုအပ်ကြောင်း ဥက္ကဋ္ဌကြီးမှတဆင့် လွှတ်တော်သို့ တင်ပြအပ်ပါသည်။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ဖြေကြားဖို့ ဖြစ်ပါတယ်။</speech>
<speech><agency id="98">ဒေါက်တာဒေါ်သိန်းသိန်းဌေး(ဒုတိယဝန်ကြီး၊ ကျန်းမာရေးဝန်ကြီးဌာန)</agency>ရိုသေလေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များ အားလုံး မင်္ဂလာပါ။ စစ်ကိုင်းတိုင်းဒေသကြီး၊ ကလေးဝမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုးသိမ်း၏ မေးခွန်းနှင့်စပ်လျဉ်း၍ ကျန်းမာရေးဝန်ကြီးဌာန၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနနှင့် ပြည်ထဲရေးဝန်ကြီးဌာနအသီးသီးမှ ဖြေကြားချက်များကို ကျွန်မ အားလုံးစုစည်း၍ အကျဉ်းချုံးဖြေကြားမှာဖြစ်ပါတယ်။ မူးယစ်ဆေးဝါးနှင့်စိတ်ကို ပြောင်းလဲ စေသောဆေးဝါးများအန္တရာယ် တားဆီးကာကွယ်ရေးဗဟိုအဖွဲ့ရဲ့ လမ်းညွှန်မှု၊ ကျန်းမာရေးဝန်ကြီး ဌာနရဲ့ ဦးဆောင်ကြီးကြပ်မှုနဲ့ ကျန်းမာရေးဝန်ကြီးဌာန၊ ကုသရေးဦးစီးဌာနမှ ဆေးကုသရေးအဖွဲ့များ ဟာ မူးယစ်ဆေးစွဲရောဂါကို ပြည်သူ့ကျန်းမာရေးပြဿနာအဖြစ် ကနဦးကပင် ရှုမြင်သုံးသပ်ပြီး မူးယစ် ဆေးဝါးသုံးစွဲမှုလျှော့ချရေးနှင့် မူးယစ်ဆေးဝါးသုံးစွဲမှုကြောင့်ဖြစ်သော နောက်ဆက်တွဲ ဆိုးကျိုး အန္တရာယ်များလျှော့ချရေးလုပ်ငန်းများကို အရှိန်အဟုန်မြှင့်ဆောင်ရွက်လျက်ရှိပါတယ်။ မူးယစ်ဆေးစွဲ ရောဂါကုသရေးလုပ်ငန်းများကို မူးယစ်ဆေးစွဲရောဂါအထူးကုဆေးရုံ အခြေပြု လုပ်ငန်း၊ မူးယစ်ဆေးစွဲ ရောဂါကုသရေးဌာန အခြေပြု လုပ်ငန်းနှင့် ပြည်သူလူထုအခြေပြု မူးယစ်ဆေးစွဲရောဂါကုသရေး လုပ်ငန်းဟူ၍ စနစ်သုံးမျိုးနဲ့ စီမံဆောင်ရွက်လျက်ရှိပါတယ်။ မူးယစ်ဆေးစွဲရောဂါကုသရေးဌာနများ တိုးချဲ့ဖွင့်လှစ်ခြင်း၊ ဖွင့်လှစ်ပြီးကုသရေးဌာနများ အဆင့်မြှင့်တင်ခြင်းနှင့် မူးယစ်ဆေးဝါးသုံးစွဲမှုကြောင့် နောက် ဆက်တွဲဆိုးကျိုးများအဖြစ် HIV ပိုးအပါအဝင် တခြားဆိုးကျိုးအန္တရာယ်များ လျော့နည်းရေး အတွက် မက်သာဒုံးဆေးရည် အစားထိုးတိုက်ကျွေးရေးဌာနများကို တိုးချဲ့ဖွင့်လှစ်ခြင်းတို့ကို ဆောင်ရွက်လျက်ရှိပါတယ်။ ဆေးကုသရေးအဖွဲ့အနေနဲ့ ပြည်သူလူထုအခြေပြု မူးယစ်ဆေးစွဲရောဂါ M2069:9c$:op:0 Tincture Opium sao3:00:620:32 Segmozê:(Detoxification), မက်သာဒုန်းဆေးရည် တိုက်ကျွေးခြင်း၊ နောက်ဆက်တွဲစောင့်ရှောက်မှုပေးခြင်း၊ ပြန်လည်ထူထောင်ရေး လုပ်ငန်းများဆောင်ရွက်ခြင်းစသည်တို့ဖြင့် ဒေသအလိုက် မူးယစ်ဆေးဝါးနှင့်စိတ်ကိုပြောင်းလဲစေ သောဆေးဝါးများအန္တရာယ် တားဆီးကာကွယ်ရေးအဖွဲ့များ၊ လူမှုဝန်ထမ်းဦးစီးဌာန၊ ဒေသရှိ အစိုးရ မဟုတ်သော လူမှုရေးအဖွဲ့အစည်းများ၊ နိုင်ငံတကာအစိုးရမဟုတ်သော လူမှုရေးအဖွဲ့အစည်းများ အားလုံးပူးပေါင်းမှုဖြင့် ဆောင်ရွက်လျက်ရှိပြီး လုပ်ငန်းလိုအပ်ချက်အပေါ်မူတည်ကာ ဆက်လက် ဆောင်ရွက်သွားမှာဖြစ်ပါတယ်။ ဆေးကုဌာနများရှိ ဆရာဝန်၊ သူနာပြုများ ကျွမ်းကျင်မှုမြှင့်တင်နိုင်ရေးအတွက်လည်း စိတ်ကျန်းမာရေးဆေးရုံကြီး၊ ရန်ကုန်မြို့ရှိ မူးယစ်ဆေးစွဲရောဂါကုသရေးနှင့် သုတေသနဌာနက တစ်နှစ်လျှင်သုံးကြိမ် မွမ်းမံသင်တန်းများဖွင့်လှစ်သင်ကြားပြီး ပြည်ပသို့ အခါအားလျော်စွာ သင်တန်း များ တက်ရောက်နိုင်ရေးတို့ကို ဆောင်ရွက်လျက်ရှိပါတယ်။ ဆေးဝါးပြည့်စုံစေရေးအတွက် မက်သာဒုံး ဆေးရည်များကို ကျန်းမာရေးဝန်ကြီးဌာနရန်ပုံငွေမှ အမေရိကန်ဒေါ်လာတစ်သန်းကျခံကာ ဝယ်ယူ ဖြည့်ဆည်းထားပြီး Tincture Opium ဆေးရည်များကိုလည်း မြန်မာနိုင်ငံဆေးဝါးလုပ်ငန်း စက်ရုံမှ ဝယ်ယူဖြည့်ဆည်းလျက်ရှိပါတယ်။ ယနေ့အထိ မူးယစ်ဆေးစွဲရောဂါလူနာများအနေဖြင့် ဆေးကုသမှုကို အခမဲ့ရရှိခံစားလျက်ရှိပါတယ်။ ပြည်သူလူထုအခြေပြု မူးယစ်ဆေးစွဲရောဂါကုသရေး လုပ်ငန်းများမှာ ကျွမ်းကျင်သူ၊ ဆေးဝါးပြည့်စုံမှုတို့အပြင် ပြန်လည်ထူထောင်ရေးလုပ်ငန်းများအတွက် သက်ဆိုင်ရာ ဌာနများရဲ့ ပူးပေါင်းပါဝင်မှု၊ မူးယစ်ဆေးစွဲလူနာများနှင့် ပံ့ပိုးကူညီသူများ သွားလာနေထိုင်စရိတ် အတွက် ဒေသရှိ မူးယစ်ဆေးဝါးနှင့်စိတ်ကိုပြောင်းလဲစေသောဆေးဝါးများအန္တရာယ် တားဆီးကာကွယ် ရေးအဖွဲ့များ၊ စေတနာရှင်အလှူရှင်များ၊ လူမှုရေးအဖွဲ့အစည်းများ၊ ဒေသခံပြည်သူများရဲ့ ကူညီမှုဖြင့် အထူးအရေးပါလျက်ရှိပြီး ဆေးကုသရေးအဖွဲ့အနေဖြင့် လုပ်ငန်းအောင်မြင်ရေးအတွက် အထက်ပါ အဖွဲ့အစည်းများနှင့်ညှိနှိုင်းကာ ကူညီပူးပေါင်းဆောင်ရွက်လျက်ရှိပါတယ်။ မူးယစ်ဆေးစွဲရောဂါ ကုသရေးဌာနငယ်များကို မြို့နယ်အဆင့်အထိ ဖွင့်လှစ်ပေးလျက်ရှိပြီး ကျေးရွာအရောက် ဌာနငယ်များ ဖွင့်လှစ်ရန် လောလောဆယ်မှာတော့ အစီအစဉ်မရှိသေးပါဘူး။ ပြည်သူလူထုအခြေပြု မူးယစ်ဆေးစွဲ ရောဂါကုသရေးလုပ်ငန်းကို ဒေသလိုအပ်ချက်အပေါ်မူတည်ပြီးတော့ ဒေသမှာရှိတဲ့ မူးယစ်တားဆီး ကာကွယ်ရေးအဖွဲ့များ၊ လူမှုဝန်ထမ်းဦးစီးဌာန၊ ပြည်သူလူထုအခြေပြု လူမှုရေးအဖွဲ့အစည်းများနှင့် ပူးပေါင်းဆောင်ရွက်လျက်ရှိပြီး လူမှုဝန်ထမ်းဦးစီးဌာနအနေဖြင့် ပြန်လည်ထူထောင်ရေးလုပ်ငန်း အနေဖြင့် ရုပ်ပိုင်းဆိုင်ရာ၊ စိတ်ပိုင်းဆိုင်ရာ ပြန်လည်ထူထောင်ပေးခြင်း၊ အသက်မွေးဝမ်းကျောင်း ပညာများ သင်ကြားပေးခြင်းတို့ကို ဆောင်ရွက်ပေးပြီး ၁ နှစ်တာ နောက်ဆက်တွဲစောင့်ရှောက်မှုများဆောင်ရွက်ပေးခြင်း၊ ပြန်လည်ထူထောင်ရေးအဖွဲ့အနေဖြင့် စခန်းအခြေပြု ပြန်လည်ထူထောင်ရေး လုပ်ငန်း၊ စခန်းနှင့်ရပ်ရွာအခြေပြု ပြန်လည်ထူထောင်ရေးလုပ်ငန်းနှင့် ရပ်ရွာအခြေပြု ပြန်လည် ထူထောင်ရေးလုပ်ငန်းစသည့် လုပ်ငန်းသုံးခုကို ဘဏ္ဍာရေးနှစ်အလိုက် စီမံချက်များချမှတ်ဆောင်ရွက် လျက်ရှိပါတယ်။ မူးယစ်ဆေးဝါးလျော့နည်းပပျောက်ရေးကို အရှိန်အဟုန်မြှင့်ဆောင်ရွက်ရန်အတွက် ၂၀၁၃ ခုနှစ်၊ သြဂုတ်လ ၈ ရက်နေ့တွင် မူးယစ်ဗဟိုရုံးနှင့် မူးယစ်ဆေးဝါးပပျောက်ရေးဌာနကို မူးယစ် ဆေးဝါးတားဆီးနှိမ်နင်းရေးရဲတပ်ဖွဲ့အဖြစ် တိုးချဲ့ဖွဲ့စည်းဆောင်ရွက်လျက်ရှိပါတယ်။ စစ်ကိုင်းတိုင်း ဒေသကြီးအတွင်း ကလေးခရိုင်၊ ကလေးမြို့တွင် မူးယစ်တပ်ဖွဲ့စု(၅)၊ ကသာခရိုင်၊ ကသာမြို့တွင် မူးယစ်တပ်ဖွဲ့စု(၆)၊ တမူးခရိုင်၊ တမူးမြို့တွင် မူးယစ်တပ်ဖွဲ့စု(၇)၊ မုံရွာခရိုင်၊ မုံရွာမြို့တွင် မူးယစ် တပ်ဖွဲ့စု(၈)၊ ခန္တီးခရိုင်၊ ဟုမ္မလင်းမြို့တွင် မူးယစ်တပ်ဖွဲ့စု(၉)တို့အား ဖွဲ့စည်းထားရှိပြီး မူးယစ် ဆေးဝါးတားဆီးနှိမ်နင်းရေးလုပ်ငန်းများကို ဆောင်ရွက်လျက်ရှိပါတယ်။ မူးယစ်ဆေးဖြတ်ကုသရေးအတွက် ရွှေပြည်သာ၊ ရွှေပြည်အေးနှင့် ယခုအခါတွင် လုံခြုံ ရေးအရ ခေတ္တပိတ်သိမ်းထားသော ရွှေပြည်သစ်လူငယ်များပြုစုပျိုးထောင်ရေးစခန်းတို့ကို ဖွင့်လှစ်ထားရှိ ပါတယ်။ စစ်ကိုင်းတိုင်းဒေသကြီးရှိ မုံရွာမြို့နှင့်ကလေးမြို့တွင် ဆေးကုသဌာနကြီးနှစ်ခုနှင့် ဆေးကုသ ဌာနငယ် ၁၄ ခု စုစုပေါင်း ၁၆ ခု ဖွင့်လှစ်ပြီး မူးယစ်ဆေးစွဲလူငယ်များအား ကုသပေးလျက်ရှိပါတယ်။ မူးယစ်ဆေးဝါးသုံးစွဲမှုမှတစ်ဆင့် HIV/AIDS ကဲ့သို့သော ကူးစက် ရောဂါများ မပြန့်ပွားရေးအတွက် Myanmar Anti Narcotic Association (MANA) Substance Abuse Research Association (SARA) Burnet Institute Medicines du Monde (MdM)şệ Asian Harm Reduction Network (AHRN)OR O q:w862: go as:q? (Drop in Centre) op: ဖွင့်လှစ်ကာ ဆေးထိုးအပ်နှင့်ဆေးထိုးပြွန်များ ဖြန့်ဝေခြင်း၊ ကွန်ဒုံးဖြန့်ဝေပေးခြင်း၊ မူးယစ်ဆေးစွဲလူနာများအားကုသရန် စည်းရုံးပို့ဆောင်ပေးခြင်း၊ ခရီးစရိတ်နှင့်အစားအသောက် ထောက်ပံ့ပေးခြင်း တို့ကို ဆောင်ရွက်လျက်ရှိပြီး နှီးနွှယ်ဝန်ကြီးဌာနများအားလုံးနှင့် ပြည်သူလူထုတစ်ရပ်လုံး ပူးပေါင်း လျက် မူးယစ်ဆေးဝါးအန္တရာယ်ကာကွယ်နိုင်ရေးအတွက် ပြည်သူလူထုအတွင်း ကျန်းမာရေးနှင့်မူးယစ် ဆေးဝါးဆိုင်ရာအသိပညာပေးလုပ်ငန်းများ ကျယ်ကျယ်ပြန့်ပြန့် တိုးမြှင့်ဆောင်ရွက်လျက်ရှိပါကြောင်း ဥက္ကဋ္ဌကြီးမှတစ်ဆင့် လေးစားစွာ ဖြေကြားအပ်ပါတယ်ရှင်။</speech>
<speech><mp id="237">ဦးစိုးသိမ်း(ကလေးဝမဲဆန္ဒနယ်)</mp>ဆက်စပ်မေးခွန်းလေး မေးခွင့်ပြုပါ။ ကျွန်တော်တို့ ဒီနေ့ ပြည်သူ့ကျန်းမာရေးနှင့်ပတ်သက်လို့ ကင်ဆာရောဂါဖြစ်သလိုပါပဲ။ ကင်ဆာရောဂါက အနာကိုခွဲစိတ် ကုသပြီး ဖြတ်တောက်သော်လည်း ဓာတ်ကင်ရတဲ့ကိစ္စမျိုးတွေဖြစ်ပါတယ်။ အခု ကျွန်တော်တို့ဟာ ပြည်ပကဝင်လာတဲ့ ပြည်တွင်းမှာဆိုရင် အလုံးအရင်းနဲ့ဆေးတွေဖမ်းမိပါတယ်။ ဒီဖမ်းတာတွေကို တားဆီးနေရုံနဲ့ မပြီးသေးဘဲနဲ့ သုံးစွဲသူကို နည်းသွားပြီး ပပျောက်ဖို့အရေးကြီးပါတယ်။ ဒီရည်ရွယ်ချက် နဲ့ ကျွန်တော်မေးရခြင်းဖြစ်ပါတယ်။ ဒါကြောင့်မို့ အမျိုးသားရေးအနေနဲ့ ဘယ်တော့များ အားသွန် ခွန်စိုက်ဆောင်ရွက်မယ်ဆိုတာကို သိနိုင်ရင်သိခွင့်ပြုဖို့ မေးမြန်းအပ်ပါတယ်ခင်ဗျား။</speech>
<speech><agency id="98">ဒေါက်တာဒေါ်သိန်းသိန်းဌေး(ဒုတိယဝန်ကြီး၊ ကျန်းမာရေးဝန်ကြီးဌာန)</agency>ရိုသေလေးစား အပ်ပါသော ပြည်သူ့လွှတ်တော်ဥက္ကဋ္ဌကြီးရှင်။ လွှတ်တော်ကိုယ်စားလှယ်ကြီး၏ ဆက်စပ်မေးခွန်းနှင့် စပ်လျဉ်း၍ ကျန်းမာရေးဝန်ကြီးဌာန ကျန်းမာရေးစောင့်ရှောက်မှုပေးလျက်ရှိသော တာဝန်ရှိသူတစ်ဦး အနေဖြင့် ကျွန်မအပါအဝင် ကျေးလက်ဒေသအထိ နောက် မြို့ပြနှင့်ဆင်ခြေဖုံးအသီးသီးကို ကွင်း ဆင်းသွားရောက်သည့်အခါများတွင် လွှတ်တော်ကိုယ်စားလှယ်ကြီး တင်ပြခဲ့သည့်အတိုင်း မူးယစ် ဆေးဝါးသုံးစွဲမှုအန္တရာယ်သည် ကျွန်မတို့ရဲ့မျိုးဆက်သစ်အတွက် အန္တရာယ်တစ်ခုဖြစ်တဲ့အတွက် ဒါ အားလုံး ကျန်းမာရေးဝန်ကြီးဌာနတစ်ခုတင်မဟုတ်ဘဲနဲ့ စောစောက ကျွန်မတင်ပြသွားတဲ့ ဆက်စပ် နှီးနွှယ်ဝန်ကြီးဌာနများအပါအဝင် စေတနာ့ဝန်ထမ်းအဖွဲ့အစည်းများ။ ပြီးခဲ့တဲ့ ဒီ ၁ ရက်၊ ၂ ရက်ကပင် ကျွန်မတို့ ပြည်သူ့ကျန်းမာရေးဖောင်ဒေးရှင်းနဲ့ရော၊ ကျန်တဲ့နှီးနွှယ်အဖွဲ့အစည်းများအားလုံး၊ လူမှုရေး အဖွဲ့အစည်းများအားလုံးနဲ့ ပူးပေါင်းပြီးတော့ ဒီလုပ်ငန်းကို တိုက်ဖျက်ဖို့အတွက် ဆောင်ရွက်လျက်ရှိပါ တယ်။ ဒီလိုအမျိုးသားရေးအသွင်နဲ့ဆောင်ရွက်ရာမှာ ဥက္ကဋ္ဌကြီးမှတစ်ဆင့် အထူးတင်ပြလိုတာကတော့ ပြည်သူများအားလုံး ပူးပေါင်းပါဝင်ပြီးတော့ သက်ဆိုင်ရာအဖွဲ့အစည်းများအားလုံး စောစောက လွှတ်တော်ကိုယ်စားလှယ်ကြီးတင်ပြခဲ့သလိုမျိုး ဒါ သုံးစွဲမှုလျော့နည်းရေးတင်မဟုတ်ဘဲနဲ့ ကျွန်မတို့ရဲ့ ဦးတည်တဲ့ရည်ရွယ်ချက်က စတင်ပြီးတော့ မသုံးစွဲမှုကိုကာကွယ်နိုင်ဖို့အတွက် မိသားစုအဆင့်ကနေပြီးတော့မှ တစ်နိုင်ငံလုံးအတိုင်းအတာနဲ့ ဒါကို အမျိုးသားရေးအသွင်နဲ့ ဆောင်ရွက်ဖို့ ဖြစ်ပါတယ်။ ဒါကြောင့် ကျွန်မရဲ့ဖြေကြားချက်မှာ နောက်ဆုံးတင်ပြသွားတဲ့ ပညာပေးလုပ်ငန်းများကို ကျယ်ကျယ်ပြန့် ပြန့်ဆောင်ရွက်လျက်ရှိတယ်ဆိုတာ စကားလုံးအားဖြင့်တော့ ပညာပေးလုပ်ငန်းဖြစ်သော်လည်းပဲ ဒါကို အမျိုးသားရေးအသွင်နဲ့ ကျွန်မတို့ မြို့ပေါ် ဆင်ခြေဖုန်း၊ ကျေးလက်အားလုံး နှံ့နှံ့စပ်စပ်ရောက်ရှိဖို့ အတွက် ဒါကို အစီအမံများ ဝန်ကြီးဌာနအားလုံးနဲ့ လူမှုရေးအဖွဲ့အစည်းများအားလုံး ပူးပေါင်းပြီးတော့ ဆောင်ရွက်လျက်ရှိပါကြောင်းနှင့် ပြည်သူများအားလုံးနဲ့ ပူးပေါင်းပါဝင်မှုကိုလည်း ကျွန်မတို့ရယူပြီး တော့ အောင်မြင်အောင်ဆောင်ရွက်မှာဖြစ်ပါကြောင်း ဥက္ကဋ္ဌကြီးမှတစ်ဆင့် လေးစားစွာဖြေကြားအပ်ပါ တယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ်ပြီးပါပြီ။</speech>
</Q-A>
</section>
<section value="Bill">
<bill>
<title>အမျိုးသားလွှတ်တော်က ပြင်ဆင်ချက်ဖြင့် အတည်ပြု၍ ပေးပို့သော သွေးနှင့်သွေးပစ္စည်းများ ဆိုင်ရာ ဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ပြင်ဆင်ချက်မရှိ အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်မှာ စတင်ဆွေးနွေးပြီး ပြင်ဆင်ချက်ဖြင့်အတည်ပြု၍ပေးပို့လာသော သွေးနှင့်သွေးပစ္စည်း များဆိုင်ရာဥပဒေကို ပြင်ဆင်သည့်ဥပကြမ်းကို ပထမအကြိမ် ပြည်သူ့လွှတ်တော် (၁၂) ကြိမ်မြောက် ပုံမှန်အစည်းအဝေး(၈၆)ရက်မြောက်နေ့ဖြစ်သော ၂၄-၈-၂၀၁၅ ရက်နေ့တွင် လက်ခံရရှိကြောင်း အသိပေးခြင်းနှင့်ဥပဒေကြမ်းကော်မတီရဲ့ အစီရင်ခံစာ ဖတ်ကြားရှင်းလင်းခြင်းများ ပြုလုပ်ခဲ့ပြီးဖြစ်ပါတယ်။ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော်ကိုယ်စား လှယ်များအနေဖြင့် မိမိပြင်ဆင်လိုသည့် အပိုဒ်၊ အပိုဒ်ခွဲ၊ အကြောင်းအရာ၊ အချက်အလက်များကို တိကျစွာရေးသားဖော်ပြ၍ ၂၅-၈-၂၀၁၅ရက်နေ့ နောက်ဆုံးထားပြီး အမည်စာရင်းပေးပို့ကြရန် တောင်းခံခဲ့ပြီးလည်း ဖြစ်ပါတယ်။ ယနေ့အထိ ပြင်ဆင်ချက်အဆို တင်သွင်းဆွေးနွေးလာတဲ့ ကိုယ်စား လှယ်တစ်ဦးမျှမရှိပါ။ ဒါ့ကြောင့် သွေးနှင့်သွေးပစ္စည်းဆိုင်ရာဥပဒေကို ပြင်ဆင်သည့်ဥပဒေကြမ်းနှင့် စပ်လျဉ်းပြီး ဥပဒေကြမ်းကော်မတီ၏ အစီရင်ခံစာတင်ပြချက်အတိုင်း အမျိုးသားလွှတ်တော်၏ အတည်ပြုချက်ကို ပြင်ဆင်ချက်မရှိ အတည်ပြု ရန်လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် သွေးနှင့် သွေးပစ္စည်းများဆိုင်ရာဥပဒေကို ပြင်ဆင်သည့်ဥပဒေကြမ်းကို ပြင်ဆင်ချက်မရှိ သဘောတူကြောင်းနှင့် ၂၀၁၃ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၉ အရ ဆက်လက်ဆောင်ရွက်သွားမည် ဖြစ်ကြောင်း အသိပေးကြေညာပါတယ်။ (ဩဘာသံများ)။</speech>
</bill>
<bill>
<title>အမျိုးသားလွှတ်တော်က ပြင်ဆင်ချက်ဖြင့် အတည်ပြု၍ ပေးပို့သော ကိုယ်အင်္ဂါအစိတ်အပိုင်း လှူဒါန်းခြင်းဆိုင်ရာဥပဒေကြမ်းနှင့် စပ်လျဉ်း၍ ပြင်ဆင်ချက်မရှိ အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ် ရ ဖြစ်ပါတယ်။ အမျိုး သားလွှတ်တော်မှာ စတင်ဆွေးနွေးပြီး ပြင်ဆင် ချက်ဖြင့် အတည်ပြု၍ပေးပို့လာသော ကိုယ်အင်္ဂါအစိတ်အပိုင်း လှူဒါန်းခြင်းဆိုင်ရာ ဥပဒေကြမ်းကို ပထမအကြိမ် ပြည်သူ့လွှတ်တော်(၁၂) ကြိမ်မြောက် ပုံမှန်အစည်းအဝေး(၈၆)ရက်မြောက်နေ့ဖြစ်သော ၂၄-၈-၂၀၁၅ ရက်နေ့တွင် လက်ခံရရှိကြောင်းအသိပေးခြင်းနှင့် ဥပဒေကြမ်းကော်မတီရဲ့ အစီရင်ခံစာ ဖတ်ကြားရှင်းလင်းခြင်း ပြုလုပ်ခဲ့ပြီးဖြစ်ပါတယ်။ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုတဲ့လွှတ်တော်ကိုယ်စားလှယ်များအနေဖြင့် မိမိပြင်ဆင်လိုသည့် အပိုဒ်၊ အပိုဒ်ခွဲ၊ အကြောင်းအရာ အချက်အလက်များကို တိကျစွာရေးသားဖော်ပြ၍ ၂၅-၈-၂၀၁၅ ရက်နေ့ နောက်ဆုံး ထားပြီး အမည်စာရင်းပေးပို့ကြရန် တောင်းခံခဲ့ပြီးလည်း ဖြစ်ပါတယ်။ ယနေ့အထိ ပြင်ဆင်ချက်အဆို တင်သွင်းလာတဲ့ ကိုယ်စားလှယ်တစ်ဦးမျှမရှိပါ။ ဒါကြောင့် ကိုယ်အင်္ဂါအစိတ်အပိုင်း လှူဒါန်းခြင်း ဆိုင်ရာဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီရဲ့ အစီရင်ခံစာတင်ပြချက်အတိုင်း အမျိုးသားလွှတ်တော်၏အတည်ပြုချက်ကို ပြင်ဆင်ချက်မရှိ အတည်ပြု ရန် လွှတ်တော်ကသဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ကိုယ်အင်္ဂါ အစိတ်အပိုင်းလှူဒါန်းခြင်းဆိုင်ရာ ဥပဒေကြမ်းကို ပြင်ဆင်ချက်မရှိသဘောတူကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၉ အရ ဆက်လက်ဆောင်ရွက်သွားမည်ဖြစ်ကြောင်း ကြေညာပါတယ်။ (ဩဘာသံများ)။</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော်(၁၂) ကြိမ်မြောက် ပုံမှန်အစည်းအဝေး (၈၈)ရက်မြောက်နေ့ ရပ်နားကြောင်းနှင့် အစည်းအဝေး (၈၉)ရက်မြောက်နေ့ ကျင်းပမည့်နေ့ရက်နှင့် အချိန်ကိုကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေး (၈၈)ရက်မြောက်နေ့ ရပ်နား ပါမယ်။ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၈၉)ရက်မြောက် နေ့ကို မနက်ဖြန် ၂၀၁၅ခုနှစ်၊ သြဂုတ်လ ၂ရ ရက်နေ့ (ကြာသပတေးနေ့) နံနက် (၁၀းဝဝ)နာရီအချိန်မှာ ဆက်လက်ကျင်းပမှာဖြစ်ကြောင်းနဲ့ ယနေ့အစည်းအဝေးပြီးဆုံးကြောင်း ကြေညာပါတယ်။။</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။။</speech>
<speech type="mc">အားလုံးထွက်ခွာနိုင်ပါပြီခင်ဗျား။။</speech>
<p>ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၈၇)ရက်မြောက်နေ့ ကို ၁၀၅၅ အချိန်တွင် ရပ်နားပါသည်။</p>
</postface>
</transcript>
</doc>
