<doc>
<docinfo>
<docno>01-09-18.xml</docno>
<pdf>01-09-18.pdf</pdf>
<term value="01">ပထမအကြိမ်</term>
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၁၈) ရက်မြောက်နေ့မှတ်တမ်း</title>
<date value='26-02-2014'>၁၃၇၅ ခုနှစ်၊ တပို့တွဲလပြည့်ကျော် ၁၂ ရက်နေ့ (၂၀၁၄ ခုနှစ်၊ ဖေဖော်ဝါရီလ ၂၆ ရက်) (ဗုဒ္ဓဟူးနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော် အစည်းအဝေးခန်းမတွင် ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၁၈)ရက်မြောက်နေ့ကို နံနက် ၁၀းဝဝ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တညွှန်ကြား ရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည် တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့ လွှတ်တော် နဝမပုံမှန်အစည်းအဝေး (၁၈)ရက်မြောက်နေ့ အစီအစဉ် စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့ လွှတ်တော် နဝမပုံမှန်အစည်းအဝေး (၁၈) ရက်မြောက်နေ့မှာ ပြည်သူ့လွှတ်တော် လွှတ်တော်အခွင့် အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၂၂ ဦးရှိတဲ့အနက် ၃၄၉ ဦး တက်ရောက်ပါတယ်။ အစည်းအဝေးသို့ တက်ရောက် ခွင့်ရှိသူဦးရေ စုစုပေါင်းရဲ့ ၈၂.၇၀ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးအစီအစဉ်များကို ကြို တင် ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်</speech>
<speech><mp id="412">ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၆-၂-၂၀၁၄ ရက်နေ့မှာ ကျင်းပပြုလုပ်တဲ့ ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၁၈)ရက်မြောက်နေ့သို့ တက်ရောက်မယ့်ကိုယ်စားလှယ် များအနက်မှ ခွင့်ပန်ကြားသူများရဲ့ အခြေအနေကို ကျွန်တော် ပြည်သူ့လွှတ်တော် လွှတ်တော်အခွင့် အရေးကော်မတီ အတွင်းရေးမှူးအား တင်ပြခွင့်ပြုပါရန် ဦးစွာတင်ပြပန်ကြားအပ်ပါတယ်ခင်ဗျား။ ယနေ့ကျင်းပတဲ့ ပြည်သူ့လွှတ်တော်အစည်းအဝေးသို့ တက်ရောက်ခွင့်ရှိသူဦးရေ ၄၂၂ ဦးအနက် တက်ရောက်သည့်ဦးရေ ၃၄၉ ဦးဖြစ်ပြီး ခွင့်ပန်ကြားသူစုစုပေါင်း ၇၃ ဦးရှိပါတယ်။ ခွင့်ပန်ကြား သူများအနက် ၃၄ ဦးကတော့ ယမန်နေ့က ကြို တင်ပန်ကြားထားသူများဖြစ်ပြီး ယနေ့ ခွင့်ပန်ကြားသူ ၃၉ ဦးရှိပါတယ်။ ယနေ့ခွင့်ပန်ကြားသူများမှာ (၁) ကသာမဲဆန္ဒနယ်မှ ဦးမိုးဇော်ဟိန်း ခွင့် ၃ ရက်၊ (၂) ချောင်းဦးမဲဆန္ဒနယ်မှ ဦးစောလှထွန်း ခွင့် ၃ ရက်၊ (၃) အရာတော်မဲဆန္ဒနယ်မှ ဦးကျော်မြင့် ခွင့် ၁ ရက်၊ (၄) သရက်ချောင်းမဲဆန္ဒနယ်မှ ဦးကင်းစိန် ခွင့် ၁ ရက်၊ (၅) ပခုက္ကူ မဲဆန္ဒနယ်မှ ဦးပိုက်ကို ခွင့် ၁ ရက်၊ (၆) မကွေးမဲဆန္ဒနယ်မှ ဦးမြင့်သိန်း ခွင့် ၃ ရက်၊ (၇) ဇမ္ဗူသီရိမဲဆန္ဒနယ်မှ ဒေါ်စန္ဒာမင်း ခွင့် ၁ ရက်၊ (၈) မဘိမ်းမဲဆန္ဒနယ်မှ ဦးမြင့်လှိုင် ခွင့် ၁ ရက်၊ (၉) သီပေါမဲဆန္ဒနယ်မှ ဦးရဲထွန်း(ခ)ဦးမင်းထွန်း ခွင့် ၂ ရက်၊ (၁၀) ညောင်တုန်းမဲဆန္ဒနယ်မှ ဦးအောင်မြသန်း ခွင့် ၁ ရက်၊ (၁၁) ဖျာပုံမဲဆန္ဒနယ်မှ ဦးစိုးနိုင် ခွင့် ၃ ရက်၊ (၁၂) ဝမ်းတွင်းမဲဆန္ဒနယ်မှ ဦးသန်းမြင့် ခွင့် ၃ ရက်၊ (၁၃) သာစည်မဲဆန္ဒနယ်မှ ဦးသန်းစိုး ခွင့် ၃ ရက်၊ (၁၄) တာမွေမဲဆန္ဒနယ်မှ ဒေါ်လဲ့လဲ့ဝင်းဆွေ ခွင့် ၃ ရက်၊ (၁၅) ငပုတောမဲဆန္ဒနယ်မှ ဒေါ်ခင်သန်းမြင့် ခွင့် ၃ ရက်၊ (၁၆) မြစ်ကြီးနားမဲဆန္ဒနယ်မှ ဦးသိန်းဇော် ခွင့် ၁ ရက်၊ (၁၇) တောင်သာမဲဆန္ဒနယ်မှ ဦးအောင်သောင်း ခွင့် ၁ ရက်၊ (၁၈) ကျောက်တံတားမဲဆန္ဒနယ်မှ ဦးစိုးဝင်း ခွင့် ၃ ရက်၊ (၁၉) ဒေါပုံမဲဆန္ဒနယ်မှ ဦးလှမြင့် ခွင့် ၃ ရက်၊ (၂၀) လှိုင်သာယာမဲဆန္ဒနယ်မှ ဦးဉာဏ်ဝင်း ခွင့် ၁ ရက်၊ (၂၁) ကလေးဝမဲဆန္ဒနယ်မှ ဦးစိုးသိမ်း ခွင့် ၁ ရက်၊ (၂၂) ပင်လည်ဘူးမဲဆန္ဒနယ်မှ ဦးဝင်းသိန်း ခွင့် ၁ ရက်၊ (၂၃) လင်းခေးမဲဆန္ဒနယ်မှ ဦးစိုင်းလှကျော် ခွင့် ၁ ရက်၊ (၂၄) ကောလင်းမဲဆန္ဒနယ်မှ ဦးတင်ဝင်း ခွင့် ၁ ရက်၊ (၂၅) ငဖဲမဲဆန္ဒနယ်မှ ဦးမြင့်ဌေး ခွင့် ၃ ရက်၊ (၂၆) တန့်ဆည်မဲဆန္ဒနယ်မှ ဦးတင်မြင့် ခွင့် ၁ ရက်၊ (၂၇) ရေဦးမဲဆန္ဒနယ်မှ ဦးအောင်ကျော်ဦး ခွင့် ၁ ရက်၊ (၂၈) ရွှေဘိုမဲဆန္ဒနယ်မှ ဒေါက်တာအောင်သန်း ခွင့် ၁ ရက်၊ (၂၉) ခင်ဦးမဲဆန္ဒနယ်မှ ဦးခင်မောင်ရွှေ ခွင့် ၁ ရက်၊ (၃၀) မက်မန်းမဲဆန္ဒနယ်မှ ဦးအိုက်ယွန်းမွန်း ခွင့် ၁ ရက်၊ (၃၁) ရွာငံမဲဆန္ဒနယ်မှ ဦးအောင်သိန်း ခွင့် ၁ ရက်၊ (၃၂) မအူပင်မဲဆန္ဒနယ်မှ ဦးစိန်ဝင်း ခွင့် ၁ ရက်၊ (၃၃) ကျွန်းစုမဲဆန္ဒနယ်မှ ဒေါ်တင်တင်ရီ ခွင့် ၁ ရက်၊ (၃၄) မင်းကင်းမဲဆန္ဒနယ်မှ ဒေါ်ခင်မွှေးလွင် ခွင့် ၁ ရက်၊ (၃၅) မိုးညို မဲဆန္ဒနယ်မှ ဦးနန်းဦး ခွင့် ၁ ရက်၊ (၃၆) မြိုင်မဲဆန္ဒနယ်မှ ဦးမြင့်အောင် ခွင့် ၁ ရက်၊ (၃၇) မိုင်းတုံမဲဆန္ဒနယ်မှ ဦးစိုင်းအောင်ကြည် ခွင့် ၃ ရက်၊ (၃၈) ဖြူးမဲဆန္ဒနယ်မှ ဦးညွန့်လှိုင် ခွင့် ၁ ရက်နှင့် (၃၉) ဆင်ပေါင်ဝဲမဲဆန္ဒနယ်မှ ဦးဝင်းနိုင် ခွင့် ၁ ရက်တို့ဖြစ်ပါတယ်။ ခွင့်မဲ့ပျက်ကွက်သူမရှိပါ။ ယနေ့ခွင့်ပန်ကြားသူများအား ခွင့်ပြုပေးပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">အားလုံးကိုခွင့်ပြုပါတယ်</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကိုမှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့် ရှိတဲ့ လွှတ်တော်ကိုယ်စားလှယ် ၄၂၂ ဦး၊ ယခင်ကခွင့်ပန်ကြား၍ ခွင့်ပြုထားသူ ၃၄ ဦး ယနေ့ ခွင့်ပြု ထားသူ ၃၉ ဦးဖြစ်၍ လွှတ်တော်ကခွင့်ပြု ထားသူစုစုပေါင်း ၇၃ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါ။ ယခု ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို လွှတ်တော်က အတည်ပြု ပါသလားခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ မေးခွန်းများမေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>ရွှေလုပ်ငန်းလုပ်ကိုင်သော ကုမ္ပဏီများမှ ရွှေအကြွေးကျန်များ ဆက်လက်ရရှိရေးကို နည်းလမ်း(၄)သွယ် ဖြင့် ဆောင်ရွက်ရာတွင် ဖြေရှင်း၍မရနိုင်သော ကုမ္ပဏီများဆိုသည်မှာ မည်သို့သော အကြောင်းကြောင့် ဖြစ်သည်ကို သိလိုသည်နှင့်စပ်လျဉ်းသည့်မေးခွန်း</title>
<speech type="speaker">ဦးစွာ မယ်နဲ့မဲဆန္ဒနယ်မှ ဦးကျော်ခိုင်ဝင်း မေးမြန်းဖို့ ဖြစ်ပါတယ်</speech>
<speech><mp id="193">ဦးကျော်ခိုင်ဝင်း(မယ်နဲ့မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌ ကြီးခင်ဗျား။ ကျွန်တော်မေးလိုတဲ့မေးခွန်းကတော့ သတ္တုတွင်းဝန်ကြီးဌာနနဲ့ ပတ်သက်တဲ့ မေးခွန်းဖြစ်ပါတယ်။ အဋ္ဌမအကြိမ်မြောက် ပြည်ထောင်စုလွှတ်တော် အစည်းအဝေး ၈-၁၁-၂၀၁၃ ရက်နေ့မှာ သတ္တုတွင်းဝန်ကြီးဌာနမှ လာရောက်ရှင်းလင်းဖြေကြားချက်အရ ရွှေလုပ်ငန်းလုပ်ကိုင်တဲ့ ကုမ္ပဏီများမှ ရွှေကြွေးကျန်ဆက်လက်ရရှိအောင်ဆောင်ရွက်ရာတွင် နည်းလမ်း(၄)သွယ်ဖြင့် ဆောင်ရွက်နေပါကြောင်း၊ အဆိုပါနည်းလမ်း (၄) သွယ်အနက် နည်းလမ်း၂ ဖြင့် ဆောင်ရွက်၍မရနိုင်သော ကုမ္ပဏီ များမှာ ၃၅ ခုကျန်ပါသေးကြောင်း ရှင်းလင်းသွားခဲ့ပါတယ်။ ဒါ့ကြောင့် ကျွန်တော်မေးလိုတဲ့ မေးခွန်း ကတော့ ဖော်ပြပါ နည်းလမ်း(၄)သွယ်အနက် နည်းလမ်း၂ ဖြင့် ဖြေရှင်း၍မရနိုင်သော ကုမ္ပဏီများ ဆိုသည်မှာ မည်သို့သောအကြောင်းတရားများကြောင့် ဖြစ်ပါသနည်း။ နိုင်ငံတော်အတွက် နစ်နာချက် များဖြစ်နိုင်မည်ကိုရှေးရှု၍ ဥပမာအနည်းငယ်မျှဖြင့် ပြန်လည်ရှင်းလင်းပေးစေလိုကြောင်း လွှတ်တော် ဥက္ကဋ္ဌကြီးမှတစ်ဆင့်မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="77">ဦးသန်းထွန်းအောင် (ဒုတိယဝန်ကြီး၊ သတ္တုတွင်းဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများ၊ ပြည်ထောင်စုဝန်ကြီးများ၊ ဒုတိယဝန်ကြီးများအားလုံးကို ဒီနေရာကနေပြီးတော့မှ မင်္ဂလာပါလို့ နှုတ်ခွန်းဆက်သဂါရဝပြု အပ် ပါတယ်။ ကျွန်တော်ကတော့ သတ္တုတွင်းဝန်ကြီးဌာနမှ ဒုတိယဝန်ကြီး ဦးသန်းထွန်းအောင် ဖြစ်ပါတယ်။ ပြည်ထောင်စုဝန်ကြီးရဲ့ ကိုယ်စား ကိုယ်စားလှယ်တော်ကြီး ဦးကျော်ခိုင်ဝင်းရဲ့ မေးခွန်းကိုပြန်လည် ဖြေကြားသွားမှာဖြစ်ပါတယ်။ ပြည်ထောင်စုစာရင်းစစ်ချုပ်ရုံးရဲ့ စာရင်းစစ်ဆေးချက်အစီရင်ခံစာမှာ ဖြစ်ပေါ်နေသော ရွှေကြွေးကျန်များကို ပြီးပြတ်အောင် နည်းလမ်း (၄) သွယ်ဖြင့် ဆောင်ရွက်နိုင်ရေး အတွက် မူဝါဒချမှတ်ပေးနိုင်ဖို့ သတ္တုတွင်းဝန်ကြီးဌာနမှ ၃၀-၈-၂၀၁၃ ရက်စွဲပါစာအမှတ်၊ ၂၄ ခွဲ(၂) ၁၃(၇၀၃၆) အနက် ပြည်ထောင်စုအစိုးရအဖွဲ့ရုံးသို့ တင်ပြခဲ့တဲ့အခါမှာ ပြည်ထောင်စုအစိုးရအဖွဲ့ရုံးက ၁၀-၉-၂၀၁၃ ရက်စွဲပါစာအမှတ်၊ ၅၁/၄၁၈(၆-လွှတ်တော်)/အဖရ(၂၀၁၃) ဖြင့် သတ္တုတွင်းဝန်ကြီး ဌာန၏ အစီအမံအတိုင်း ဆောင်ရွက်ရန်ဟု လမ်းညွှန်ခဲ့ပါတယ်။ ဒီနည်းလမ်း (၄) သွယ်ကိုတော့အချိန် ကို တန်ဖိုးထားစွာဖြင့် ကျွန်တော် အသေးစိတ်မပြောတော့ပါဘူး။ ယခင်အပတ်ကလည်း ကျွန်တော် ဒီနည်းလမ်း (၄) သွယ်ကို တင်ပြခဲ့ပြီးဖြစ်ပါတယ်။ ပထမအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ၁၁-၇-၂၀၁၃ ရက်နေ့မှာ ပြည်သူ့ငွေစာရင်းပူးပေါင်းကော်မတီ၏ အစီရင်ခံစာ(၁/၂၀၁၃)ပါအတိုင်း ၂၀၁၄-၂၀၁၅ ဘဏ္ဍာရေး နှစ်ကုန်အပြီး ရွှေကြွေးကျန်များ ဖြေရှင်းဆောင်ရွက်ရေး ၈-၈-၂၀၁၃ ရက်နေ့တွင် ကျင်းပပြုလုပ်သော ပြည်ထောင်စုလွှတ်တော်မှ အတည်ပြု ဆုံးဖြတ်ထားသည့်အတွက်ကြောင့် သတ္တုတွင်းဝန်ကြီးဌာန အနေဖြင့် လုပ်ထုံးလုပ်နည်းများနှင့်အညီ ၂၀၁၄-၂၀၁၅ ဘဏ္ဍာရေးနှစ်အတွင်း ရွှေကြွေးကျန်များ အတွက် ဖြေရှင်းနိုင်ရေးဆက်လက်ဆောင်ရွက်လျက်ရှိပါတယ်။ မယ်နဲ့မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကျော်ခိုင်ဝင်း၏ မေးခွန်းပါ ကုမ္ပဏီ ၃၅ ခုကိစ္စနှင့်ပတ်သက်ပြီး သတ္တုတွင်းဝန်ကြီးဌာန၊ အမှတ် (၂) သတ္တုတွင်းလုပ်ငန်းမှ ၄-၆-၂၀၁၃ ရက်စွဲပါစာအမှတ်၊ ၅၂၅/စီမံ-ထုတ်(၂)/ရွှေကြွေးကျန်/၂၀၁၃ ဖြင့် ရင်းနှီးမြှုပ်နှံမှုနှင့် ကုမ္ပဏီများညွှန်ကြားမှုဦးစီးဌာနသို့ ကုမ္ပဏီသက်တမ်းရှိ/မရှိ သို့မဟုတ် ဖျက်သိမ်းပြီး/မပြီး ပြန်ကြားပေးပါရန် အကြောင်းကြားခဲ့ခြင်းအပေါ် ရင်းနှီးမြှုပ်နှံမှုနှင့် ကုမ္ပဏီများ ညွှန်ကြားမှုဦးစီးဌာနမှ ၁၀-၆-၂၀၁၃ ရက်စွဲပါစာအမှတ်၊ ရက-၈(ဂ)ဝဝ၁/၂၀၁၃(၅၈၅၉) ဖြင့် ကုမ္ပဏီ ၃၄ ခုမှာ သက်တမ်းကုန်ဆုံး၍ သက်တမ်းတိုးတင်ပြခြင်းမရှိပါကြောင်းနှင့် ကုမ္ပဏီတစ်ခုမှာ ဖျက်သိမ်းပြီးဖြစ်ကြောင်း ပြန်ကြားခဲ့ပါ တယ်။ အဆိုပါ ကုမ္ပဏီ ၃၅ ခုအား ရွှေကြွေးကျန်ကိစ္စအတွက် ဌာနနှင့် တစ်ပတ်အတွင်း ဆက်သွယ် ရန်နှင့် ဆက်သွယ်မှုမရှိပါက အုပ်ချုပ်မှုဒါရိုက်တာနှင့် ဒါရိုက်တာအဖွဲ့ဝင်များအား တည်ဆဲ ဥပဒေများ အရ အရေးယူဆောင်ရွက်သွားမှာဖြစ်တဲ့အကြောင်း ၄-၁၁-၂၀၁၃ ရက်နေ့နှင့် ၅-၁၁-၂၀၁၃ ရက်နေ့များမှာ နိုင်ငံတော်ပိုင် သတင်းစာများမှာ အသိပေးထည့်သွင်းကြေညာခဲ့ပေမယ့်လည်း ယနေ့တိုင်လာ ရောက်ဆက်သွယ်မှုမရှိခဲ့ပါ။ သတ္တုတွင်းဝန်ကြီးဌာနမှတင်ပြသည့် နည်းလမ်းနှစ်ပါ ကုမ္ပဏီ ၃၅ ခုအား သတ္တုတွင်းဝန်ကြီး ဌာန၊ အမှတ် (၂) သတ္တုတွင်းလုပ်ငန်းအနေဖြင့် သက်ဆိုင်ရာ ကုမ္ပဏီများမှ အုပ်ချုပ်မှုဒါရိုက်တာနှင့် ဒါရိုက်တာအဖွဲ့ဝင်မျးရဲ့ ကုမ္ပဏီမှတ်ပုံတင်ပါ နေရပ်လိပ်စာများသို့ လိုက်လံဆက်သွယ်၍ တောင်းခံ လျက်ရှိပါတယ်။ ကိုယ်စားလှယ်တော်ကြီးမေးမြန်းခဲ့တဲ့အတိုင်း ဥပမာ တစ်ခု၊ နှစ်ခုနှင့် ကျွန်တော် တင်ပြပါရစေ။ ၃၅ ခု အနက်မှာ အောင်စစ်သွေးကုမ္ပဏီနဲ့ ခုနစ်ခုသောရာထူးကုမ္ပဏီ ကုမ္ပဏီနှစ်ခုမှာ မန်းနေးဂျင်းဒါရိုက်တာဖြစ်တဲ့ ကိုစည်သူလွင်က ခွင့်ပြုငွေရပြီးတော့မှ လုပ်ကွက်ပါ ပါမစ်များကို ရောင်းချဖို့ရည်ရွယ်ပြီးတော့မှ လုံးဝမလုပ်ဘဲထားခဲ့ပါတယ်။ ဒီ MD ဦးစည်သူလွင် အနေနဲ့ဒီရွှေ လုပ်ငန်းများကို အလားတူ လိမ်လည်မှုလုပ်သကဲ့သို့ မော်တော်ကားအရောင်းအဝယ် ပွဲစားလုပ်ပြီးတော့မှ ငွေလိမ်ခံရတဲ့လူပုဂ္ဂိုလ်များက ဒီကိုစည်သူလွင်နှင့်ပတ်သက်ပြီးတော့ အရေးယူဆောင်ရွက် ပေးဖို့ တရားဥပဒေကြောင်းအရ လာရောက်ဖြေရှင်းဖို့ဆိုပြီးတော့မှ သတင်းစာကနေကြော်ငြာထား တာကိုလည်း ကျွန်တော်တို့ မှတ်တမ်းတင်တွေ့ရှိရပါတယ်။ ကိုစည်သူလွင်ကတော့ တိမ်းရှောင်နေ ကြောင်းသိရှိရပါတယ်။ နောက်ကုမ္ပဏီတစ်ခုကတော့ ရွှေကြဲကုမ္ပဏီတစ်ခု ဖြစ်ပါတယ်။ ရွှေကြဲကုမ္ပဏီကတော့ သူက ဝငြိမ်းချမ်းရေးအဖွဲ့က တပ်မ ၄၁၈ က မန်နေဂျင်းဒါရိုက်တာ ဦးဇော်ဝင်း ဆိုသူဖြစ်ပါတယ်။ သူဟာ ငြိမ်းချမ်းရေးအဖွဲ့မှာ ဗိုလ်မှူးအဆင့် ရှိတဲ့သူဖြစ်ပါတယ်။ သူကတော့ ကလောရွှေမြင့်ဘုံ လုပ်ကွက်ကြီး ဒီလုပ်ကွက်ကြီးအနီးမှာ လုပ်ကိုင်တာဖြစ်ပြီးတော့မှ ရွှေတူးဖော်စမ်းသက်ကြည့်တဲ့အခါမှာ ရွှေတူးဖော် လို့မရတဲ့ အဆုံးအရှုံးပေါ်ပြီးတော့မှ ထွက်ပြေးသွားပါတယ်။ သို့ပေမယ့်လည်း ကျွန်တော်တို့ သူ့ရဲ့ ဇနီးမိသားစုရှိတဲ့ နေရာကိုလိုက်လံဆက်သွယ်တဲ့အခါမှာ တပ်ရင်းထိအောင်ကို လိုက်လံဆက်သွယ် မှုရပြီးတော့မှ ယိုးဒယားဘက်ကို ထွက်ပြေးတိမ်းရှောင်နေကြောင်းနှင့် သေဆုံးသွားပြီလိုလည်း သတင်းကြားသိရှိရပါတယ်။ ဒါကျွန်တော်တို့ ကြိုးစားဆက်သွယ်ဆောင်ရွက်တဲ့ ဥပမာတစ်ခု ဖြစ်ပါတယ်။ နောက်တစ်ခုကတော့ ကောင်းစက်မှုလက်မှုကုမ္ပဏီဖြစ်ပါတယ်။ ကျွန်တော်တင်ပြခဲ့တဲ့ ကုမ္ပဏီ များသည် ဒီ ၃၅ ခုအဖွဲ့ထဲကဥပမာပြတဲ့ အဖွဲ့တွေဖြစ်ပါတယ်။ သူကတော့ MD ဦးစိုးထိုက်ဖြစ်ပါတယ်။ ဗိုလ်ကြီး အငြိမ်းစားဖြစ်ပါတယ်။ သူ့အရင်က MD ဦးကျော်စိုးခိုင်ဖြစ်ပါတယ်။ သူလည်းသေဆုံးသွား ပါတယ်။ နောက်တာဝန်ယူတဲ့ MD ဦးစိုးထိုက်ကလည်း သေဆုံးသွားပါတယ်။ ကုမ္ပဏီပျက်သွားပြီးတော့မှ ဆက်လက်လုပ်ကိုင်မှုလည်းမရှိတော့ကြောင်း၊ ကုမ္ပဏီသက်တမ်းတိုးမှုလည်းမရှိတော့ကြောင်းတွေ့ရှိရပါတယ်။ နောက်တစ်ခုကတော့ ကျွန်တော်တို့ ရာသက်စံကုမ္ပဏီ ဖြစ်ပါတယ်။ သူကတော့ ဒါရိုက်တာ ဦးကိုဦး ဖြစ်ပါတယ်။ တာချီလိတ်ဘက်နေပြီးတော့မှ ဆောင်ရွက်တာဖြစ်ပြီး တော့မှ ယခင်နှစ်က ဆိုင်ကယ် Accident ဖြစ်ပြီးတော့မှ ယိုးဒယားနိုင်ငံဘက်ကို ဆေးကုသွားပြီး တော့မှ ကုမ္ပဏီရော သူတို့ရဲ့ MD ဖြစ်တဲ့ ဦးခင်ဇော်ရော အဆက်အသွယ်မပြုကြောင်း စစ်ဆေးတွေ့ ရှိရပါတယ်။ နောက်ကုမ္ပဏီကတော့ ရွှေကျော်ထွန်း ကုမ္ပဏီဖြစ်ပါတယ်။ MD ကဦးလူတင်ဖြစ်ပါတယ်။ သေဆုံးသွားတဲ့အတွက်ကြောင့်မို့လို ဇနီးဖြစ်တဲ့ ဒေါ်မေသောင်း စီလိုက်ပြီး ဆက်သွယ်ပါတယ်။ ဆက်သွယ်တဲ့အခါကြတော့ ကျွန်တော်တို့ ၂၀၁၃၊ နိုဝင်ဘာလ ၂၆ ရက်နေ့မှာ ရွှေ ၄ ကျပ်သား ပေးသွင်းသွားတဲ့ အတွက်ကြောင့်မို့လို သူကိုတော့ ကျွန်တော်တို့က ကုမ္ပဏီ ၃၅ ဦးထဲကနေပြီးတော့မှ ကျွန်တော်တို့နဲ့ လာရောက်ဆက်သွယ်တဲ့ ကုမ္ပဏီအဖြစ်နဲ့ ကျွန်တော်တို့ ပြန်ပြီးမှတ်တမ်း တင်ထားပါတယ်။ နောက်ကုမ္ပဏီတစ်ခုကတော့ မနောရတနာကုမ္ပဏီဖြစ်ပါတယ်။ ဘုတ်တက် ဒါရိုက်တာအဖွဲ့ ၄ ဦးဖြစ်ပါတယ်။ အဲ့ ၄ ဦးမှာ ၂ဦးကတော့ ကချင်ပြည်နယ်ဝိုင်းပေါ်ဒေသဖြစ်ပြီးတော့မှ ကျန်၂ ဦးမှာ ပုသိမ်မှဖြစ်ပါတယ်။ ကချင်ပြည်နယ်ကိုအဆက်အသွယ်မရပေမယ့် ပုသိမ်မှာရှိတဲ့ အဆက်အသွယ်ကို လိုက်လံစုံစမ်းတဲ့အခါမှာ ဒါရိုက်တာ ဦးမြထွေးဟာ သေဆုံးသွားပြီးတော့မှ ဇနီး ဒေါ်တင်လှိုင်ကို မေးမြန်းကြည့်တဲ့အခါမှာ ဒေါ်တင်လှိုင်ကျန်းမာရေးမကောင်းတဲ့အတွက်ကြောင့်မို့လို့ ဆရာဝန်ရဲ့ ဆေးမှတ်ချက်နဲ့ ဆေးကုသမှုခံယူကြောင်းသိရပါတယ်။ လုပ်ငန်းအရှုံးပေါ်တဲ့အတွက်ကြောင့်မို့လို ခွင့်လွှတ်ပေးပါရန် ကျွန်တော်တို့ ရပ်ကွက်အုပ်ချုပ်ရေးအဖွဲ့၊ မြို့နယ်အုပ်ချုပ်ရေး အဖွဲ့များရဲ့ ထောက်ခံချက်နဲ့ တင်ပြသနားခံထားတာကို ကျွန်တော်တို့ တွေ့ရှိရပါတယ်။ ကျွန်တော်တို့ ရစရာရှိတဲ့ ရွှေကြွေးကျန်များကို ကျွန်တော်တို့အနေနဲ့ အတက်နိုင်ဆုံး ဆက်သွယ်ကြိုးစားပြီးတော့မှ ရရှိရေးဆက်လက်ဆောင်ရွက်သွားမည် ဖြစ်တဲ့အကြောင်း ပြည်သူ့လွှတ်တော်ဥက္ကဋ္ဌကြီးမှတစ်ဆင့် တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
</Q-A>
<Q-A>
<title>မြန်မာနိုင်ငံမှ သယံဇာတများကို တစ်ဖက်နိုင်ငံသို့ တရားမဝင်ထုတ်ယူနေမှုများအပေါ် တာဝန်မဲ့ဆောင် ရွက်နေသည့် ဝန်ထမ်းများအား မည်ကဲ့သို့ အရေးယူမည်နှင့် ဆုံးရှုံးခဲ့သည့် နိုင်ငံပိုင်သယံဇာတများနှင့် ပတ်သက်၍ တရားမဝင်ခိုးထုတ်သွားသည့် ကုမ္ပဏီများထံမှ ပြန်လည်ရရှိရေးဆောင်ရွက်ရန်အစီအစဉ် ရှိ/မရှိတို့နှင့်စပ်လျဉ်းသည့်မေးခွန်း</title>
<speech type="speaker">ဦးမင်းဆွေ၊ ဒိုက်ဦးမဲဆန္ဒနယ်မှ မေးမြန်းဖို့ဖြစ်ပါတယ်။</speech>
<speech><mp id="263">ဦးမင်းဆွေ(ဒိုက်ဦးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများ၊ ဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့်ပြည့်စုံပါစေကြောင်း ဆုတောင်းမေတ္တာပို့သအပ်ပါတယ်။ ကျွန်တော်ကတော့ ဒိုက်ဦးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမင်းဆွေဖြစ်ပါတယ်။ ဒီမေးခွန်းကို ပထမအကြိမ် ပြည်သူ့လွှတ်တော် အဋ္ဌမပုံမှန်အစည်းအဝေးမှာ တင်ပြမေးမြန်းခဲ့တာဖြစ်ပါတယ်။ ၂၀၁၃ ခုနှစ်၊ စက်တင်ဘာ ၁၆ ရက်နေ့ကဖြစ်ပါတယ်။ ကျွန်တော့်အရင် မိုးမောက်မဲဆန္ဒနယ် ပြည်သူ့လွှတ်တော် ကိုယ်စားလှယ် ဦးဇော်ထွန်းကလည်း ကိုယ်တိုင်ရိုက်ကူးခဲ့တဲ့ ဓာတ်ပုံအထောက်အထားများနှင့် ဒီလို မေးခွန်းမျိုးကို မေးခဲ့ပြီးဖြစ်ပါတယ်။ ဒီနောက်ပိုင်း ဂျာနယ်မှာ ထပ်မံပါရှိလာတဲ့အတွက် ဒီမေးခွန်းကို ထပ်မံမေးမြန်းရခြင်းဖြစ်ပါတယ်။ အခုတော့ သတင်းစာ၊ ဂျာနယ်တွေမှာ တရားမဝင်သယ်ဆောင်လာတဲ့ သစ်တွေကို ထိထိရောက်ရောက်ဖမ်းဆီးနေတာကိုလည်းတွေ့ရှိရပါတယ်။ သို့သော်လည်း မေးခွန်း Agenda ပါလာတဲ့အတွက် ကျွန်တော့်အနေနဲ့ မေးမြန်းရမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ၂၀၁၃ ခုနှစ်၊ ဇူလိုင်လ ၅ ရက် နှင့် ၁၁ ရက်နေ့မှာ Volume-3 နံပါတ်-၁၄ရ Hot News မှာပါတဲ့ မငြိမ်းချမ်းသော မနောမြေမှာ ငြိမ်းချမ်းနေသော သယံဇာတကုန်ကြမ်းများ ခေါင်းစဉ်ဆောင်းပါးတွင် သတ္တုကျောက်များကို ဗန်းမော်-လွယ်ဂျယ်လမ်းမှ ကားကြီးပေါင်း အစီး ၃၀၀ ကျော် ဖြင့် တရုတ်ပြည်သို့ နေ့စဉ် အစီး ၅၀ ကျော်တိုက်ရိုက်ပို့ဆောင်နေကြောင်း ရွှေဖြူ၊ ရွှေ၊ ခဲ၊ ကြေးနီ၊ ဘော်စတဲ့ ဒြပ်စင်အနည်းဆုံး ခုနစ်မျိုးပါသည့် သတ္တု ကျောက်ဆိုတာ ဒါပဲနေမှာ။ တချို့ကားတွေ ကတော့ နောက်ဖုံးပါပြီး၊ တချို့ကားတွေမှာ နောက်ပိတ်အဖုံးမပါဘဲ တစ်တောင်ခွဲ၊ နှစ်တောင်အမြင့် သာတင်ထားပေမယ့် အလေးချိန်အလွန်စီးပြီး ယခုလဆန်းမှာ လမ်းအလွန်ဆိုးလာသဖြင့် လျှော့တင်နေ ကြကြောင်းသိရသည်။ တရုတ်ပြည်အရောက် ကားတင်ခ တစ်တန် ခြောက်သောင်းကျပ်သာပေးကြောင်း၊ ဘယ်လိုဒြပ်စင်တွေပါပြီး ဘယ်လောက်တန်ဖိုးကြီးသည်မသိ။ နည်းပညာမရှိ၍ မိမိတိုင်းပြည် မှာမတပ်ဆင်နိုင်ပါ။ ကျွန်းခွဲသား တမလန်းတုံးတွေ အဖုံးအကာမပါဘဲ တရားမဝင်ဘဲသွားနေကြတာ။ တပ်ဂိတ်၊ ရဲဂိတ်တွေက မဖမ်းဘူးလားဟုမေးကြည့်ရာ သူက အေးအေးဆေးဆေးပါပဲ။ ဘာမှမတင်ဘဲ ကားလွတ်ဖြတ်သွားရင်တော့ သိပ်မကြည်ဘူး စိတ်ဆိုးတယ်တဲ့ စသဖြင့် မျက်နှာဖုံးမှာဖော်ပြထားပြီး ဆောင်းပါးအကျယ်ကိုတော့ စာမျက်နှာ ၂၀ မှာ အပြည့်အစုံဖော်ပြထားပါတယ်။ ယခုဆောင်းပါးနှင့် ပတ်သက်၍ အောက်ပါမေးခွန်းများကို ဥက္ကဋ္ဌကြီးမှတစ်ဆင့် မေးမြန်းလိုပါတယ်။ မေးခွန်းနံပါတ်(၁) ဤကဲ့သို့ မြန်မာနိုင်ငံမှ သယံဇာတများကို တစ်ဖက်နိုင်ငံသို့ အကြီးအကျယ် တရားမဝင်ထုတ်ယူနေမှု များကို နိုင်ငံတော်အစိုးရမှ သိပါသလား။ မေးခွန်းနံပါတ်(၂) အရင်ကမသိလည်း ယခုဂျာနယ်တွေမှာ ဖော်ပြချက်များအရ သိရပြီဖြစ်၍ နိုင်ငံတော်အစိုးရမှ မည်သို့ဆောင်ရွက်လျက်ရှိသည်ကို သိရှိလိုပါ သည်။ မေးခွန်းနံပါတ်(၃) ဤကဲ့သို့ နိုင်ငံတော်၏ သယံဇာတများကို တရားမဝင်ထုတ်ယူနေမှုများ အပေါ် တာဝန်မဲ့ဆောင်ရွက်နေသည့်ဝန်ထမ်းများအား မည်ကဲ့သို့အရေးယူသည်ကိုသိရှိလိုပါသည်။ မေးခွန်းနံပါတ်(၄) ဆုံးရှုံးခဲ့သော နိုင်ငံပိုင်သယံဇာတများနှင့်ပတ်သက်၍ တရုတ်အစိုးရနှင့် ညှိနှိုင်း၍ ထိုက်သင့်သည့် လျော်ကြေးငွေများရရှိရေးအတွက် တရားမဝင်ခိုးထုတ်သွားသည့် တရုတ်ကုမ္ပဏီများ ထံမှ ပြန်လည်ရရှိရေးဆောင်ရွက်ရန်အစီအစဉ်ရှိ/မရှိသိလိုကြောင်း မေးမြန်းပါတယ်ခင်ဗျား။ အားလုံး ကိုကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="69">ဦးစိုးမောင်(ပြည်ထောင်စုဝန်ကြီး၊ သမ္မတရုံးဝန်ကြီးဌာန-၂)</agency>ပြည်သူ့ လွှတ်တော်ဥက္ကဋ္ဌကြီး နှင့် လွှတ်တော်ကိုယ်စားလှယ်များ၊ ကြွရောက်လာတဲ့ဧည့်သည်တော်များ ကိုယ်၏ကျန်းမာခြင်း၊ စိတ်၏ ချမ်းသာခြင်းနှင့် ပြည့်စုံပါစေလို့ ပဏာမဆုမွန်ကောင်းတောင်းရင်း ဂါရဝပြုအပ်ပါတယ်။ ကျွန်တော် ကတော့ နိုင်ငံတော်သမ္မတရုံးဝန်ကြီးဌာန-၂ ပြည်ထောင်စုဝန်ကြီး ဦးစိုးမောင်ဖြစ်ပါတယ်။ ကျွန်တော့် အနေနဲ့ ပဲခူးတိုင်းဒေသကြီး၊ ဒိုက်ဦးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမင်းဆွေရဲ့ မေးခွန်းကို ဖြေကြားခွင့်ရတဲ့အတွက် ဝမ်းမြောက်ဂုဏ်ယူပါကြောင်း ပဏာမပြောကြားလိုပါတယ်။ ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ နိုင်ငံတော်မှ သယံဇာတ ပစ္စည်းများကို တစ်ဖက်နိုင်ငံသို့ တရားမဝင်ထုတ်ယူမှုမရှိစေရေးအတွက် နယ်မြေခံတပ်မတော်စစ်ကြောင်းများ၊ ဒေသအာဏာပိုင်များ၊ ဌာနဆိုင်ရာများနှင့်ပေါင်းပြီးတော့ ပိတ်ဆို့ရှာဖွေစစ်ဆေးအရေး ယူလျက်ရှိပါတယ်။ နယ်စပ်ဒေသတွင် တရားမဝင် လုပ်ကိုင်သယ်ယူပို့ဆောင်မှုအပေါ် တားဆီး ကာကွယ်အရေးယူမှုများဆောင်ရွက်ခဲ့ရာမှာ သဘာဝပတ်ဝန်းကျင်ထိန်းသိမ်းရေးနှင့် သစ်တောရေးရာ ဝန်ကြီးဌာနအနေဖြင့် ၂၀၀၄-၂၀၀၅ ဘဏ္ဍာရေးနှစ်မှ ၂၀၁၃-၂၀၁၄ ဘဏ္ဍာရေးနှစ် စက်တင်ဘာလထိ တရားခံနိုင်ငံသား ၁၁၉၈ ဦး၊ နိုင်ငံခြားသား ၄၁၄ ဦး စုစုပေါင်း ၁၆၁၂ ဦးကို ဖမ်းဆီးအရေးယူနိုင်ခဲ့ပြီးတော့ ကျွန်းသစ်နှင့် အခြား သစ်မာ ၁၄၅၂၈၀.၂၃၁၆ တန်၊ ယာဉ်/ဆိုင်ကယ် အမျိုးမျိုး ၃၁၁၄ စီး၊ တိရစ္ဆာန် ဆင်၊ လား ၁၁၈ ကောင် သိမ်းဆည်းရမိခဲ့ပါတယ်။ သဘာဝပတ်ဝန်းကျင်ထိန်းသိမ်းရေးနှင့် သစ်တောရေးရာဝန်ကြီးဌာနဟာ တရားမဝင်သစ်ခိုးယူမှုများနှင့်ပတ်သက်ပြီး ၂၀၀၄-၂၀၀၅ ခုနှစ်မှ ၂၀၁၃-၂၀၁၄ ခုနှစ်ကာလများအတွင်း ကချင်ပြည်နယ်အတွင်း အရာထမ်း ၅ ဦး၊ အမှုထမ်း ၁၅ ဦး၊ ရှမ်းပြည်နယ်(မြောက်ပိုင်း)မှာ အမှုထမ်း ၄ ဦးတို့ကို ထိရောက်စွာ အပြစ်ပေးအရေးယူဆောင်ရွက်ခဲ့ပါ တယ်။ ဝန်ထမ်းအဖြစ်မှ ထုတ်ပယ်အပြစ်ပေးခံရသူ ၆ ဦးရှိခဲ့ပါတယ်။ နိုင်ငံတော်အစိုးရမှ သစ်တော၊ သတ္တု နှင့်သယံဇာတပစ္စည်းများ ပြည်ပသို့ တရားမဝင်ထုတ်ယူမှုများမရှိအောင် တားဆီးကာကွယ် ဆောင်ရွက်လျက်ရှိပြီး ဖမ်းဆီးရမိဖြစ်စဉ်များတွင်လည်း တရားဥပဒေအရ တရားစွဲဆိုခြင်း၊ အရေးယူ ဆောင်ရွက်ခြင်းများ ဆောင်ရွက်လျက်ရှိပါတယ်။ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနအနေဖြင့် ၂၀၁၃ ခုနှစ် မတ်လမှ ဧပြီလ အတွင်း နယ်စပ်ဒေသမှာ တရားမဝင် ရွှေတူးဖော်ခြင်း၊ သစ်မှောင်ခိုနှင့် မြန်မာ့ရေပိုင်နက် ငါးခိုးဖမ်းမှု လုပ်ကိုင်နေသူ နိုင်ငံခြားသား ၃၃ ဦးအား ဖမ်းဆီးအရေးယူနိုင်ခဲ့ပါတယ်။ သတ္တုတွင်းဝန်ကြီးဌာန အနေဖြင့်လည်း ၂၀၁၃ ခုနှစ်၊ ဧပြီလမှ စက်တင်ဘာလအထိ မှောင်ခို တရားခံနိုင်ငံသား ၂၃ ဦး ဖမ်းဆီး အရေးယူနိုင်ခဲ့ပြီး ကျောက်စိမ်းအရိုင်း)၊ ဆာပင်တင်း(အရိုင်း)၊ မီးသင့်ကျောက်(အရိုင်း)နှင့် အသွင်ပြောင်းကျောက်(အရိုင်း) စုစုပေါင်း ၂၂၇၅၇.၅၆ ကီလိုဂရမ် တန်ဖိုးကျပ်သိန်း ၁၀၅.၅၆၂ သိမ်းဆည်း ရမိခဲ့ပါတယ်။ စီးပွားရေးနှင့်ကူးသန်းရောင်းဝယ်ရေးဝန်ကြီးဌာနမှ တရုတ်နိုင်ငံနှင့် ကချင်ပြည်နယ်နယ်စပ်မှာ လွယ်ဂျယ်နှင့် ကန်ပိုက်တီး နယ်စပ်ကုန်သွယ်ရေးစခန်းများကို ဖွင့်လှစ်ထားရှိပြီးတော့ ရှမ်းပြည်နယ် (မြောက်ပိုင်း)မှာ မူဆယ် ၁၀၅ မိုင်ကုန်သွယ်ရေးဇုန်နှင့် ချင်းရွှေဟော် နယ်စပ်ကုန်သွယ်ရေးစခန်းတို့ကို တရားဝင်ကုန်သွယ်မှုပြုနိုင်ရန် ဆောင်ရွက်ပေးလျက်ရှိပါတယ်။ လွယ်ဂျယ်နယ်စပ်ကုန်သွယ်ရေး စခန်းမှ လယ်ယာထွက်ကုန်ပစ္စည်းများဖြစ်တဲ့ ဆန်၊ ပြောင်း၊ ရော်ဘာ၊ ဖရဲသီး၊ ပဲပုပ်၊ သစ်တောထွက် ပစ္စည်းဖြစ်တဲ့ ကြိမ်၊ သတ္တု၊ တွင်းထွက်ပစ္စည်းများဖြစ်တဲ့ ခဲ၊ သွပ်၊ သတ္တုရိုင်းတို့ကို တရားဝင်လိုင်စင် ဖြင့်ခွင့်ပြု ပေးပို့လျက်ရှိပါတယ်။ ကျွန်းခွဲသား၊ တမလန်းခွဲသားများ ပို့ကုန်လိုင်စင်ထုတ်ပေးထားမှုမရှိပါဘူး။ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန ပြည်ထောင်စုဝန်ကြီးဦးဆောင်တဲ့ တရား မဝင်ကုန်သွယ်မှုတားဆီးထိန်းချုပ်ရေးဗဟိုကော်မတီကို ဖွဲ့စည်းခဲ့ပြီးတော့ ဗဟိုကော်မတီအနေနဲ့ မြန်မာနိုင်ငံရဲ့ ကုန်သွယ်မှုပမာဏတစ်ရပ်လုံးရဲ့ ၂၀ ရာခိုင်နှုန်းရှိတဲ့ နယ်စပ်ကုန်သွယ်မှုလမ်းကြောင်း ၁၅ ခု အနက် အဓိကကျတဲ့ မူဆယ်-မန္တလေးလမ်းကြောင်းနှင့် မြဝတီ-ရန်ကုန်လမ်းကြောင်းတို့မှာ Mobile Team နှစ်ခုဖြင့်လည်းကောင်း၊ မူဆယ်၊ တာချီလိတ်၊ တမူးနှင့် ကန်ပိုက်တီးစခန်း ၄ ခုတို့ရဲ့ ပတ်ဝန်းကျင်များမှာ စခန်းထုတ်နုတ်အင်အားများဖြင့် တရားမဝင်ကုန်သွယ်မှု တားဆီးရေးလုပ်ငန်းများဆောင်ရွက်ခဲ့ရာ ရ လတာကာလအတွင်းမှာ ကျပ် ၆ ဘီလီယံခန့်ကို နိုင်ငံတော်ဘဏ္ဍာသို့ အပ်နှံ ဆောင်ရွက်နိုင်ခဲ့ပါတယ်။ ၂၀၁၂-၂၀၁၃ ဘဏ္ဍာရေးနှစ် ပထမ ၆ လတာကာလအတွင်းမှာ နယ်စပ် ကုန်သွယ်မှုပမာဏကျဆင်းတဲ့ အခြေအနေများဖြစ်ပေါ်နေရာကနေပြီးတော့ ၂၀၁၂-၂၀၁၃ ဘဏ္ဍာရေး နှစ်ကုန်မှာ ၂၀၁၁-၂၀၁၂ ဘဏ္ဍာရေးနှစ်ထက် နယ်စပ်ကုန်သွယ်မှုပမာဏဟာ အမေရိကန်ဒေါ်လာ ၃၈၆.၄၉ သန်း ပိုမိုတိုးတက်အောင် ဆောင်ရွက်နိုင်ခဲ့တာကို စိစစ်တွေ့ရှိရပါတယ်။ တရားမဝင် ကုန်သွယ်မှု တားဆီးထိန်းချုပ်ရေးဗဟိုကော်မတီအနေဖြင့်လည်းပဲ သက်ဆိုင်ရာ ပြည်နယ်နှင့်တိုင်း ဒေသကြီးအစိုးရအဖွဲ့များအနေဖြင့် မိမိတို့ရဲ့ နယ်မြေဒေသအခြေအနေ၊ လမ်းပန်းဆက်သွယ်မှုအခြေ အနေပေါ်မူတည်ပြီး Mobile Team များဖွဲ့စည်းပြီး လှုပ်ရှားရှာဖွေတားဆီးထိန်းချုပ်သွားရန် ခွင့်ပြု ထားပြီးဖြစ်ပါတယ်။ ကချင်ပြည်နယ်အစိုးရအဖွဲ့အနေဖြင့်လည်း Mobile Team များဖွဲ့စည်းပြီး ဆောင်ရွက်သွားမှာဖြစ်ပါတယ်။ ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ ပြည်ထဲရေး ဝန်ကြီးဌာန၊ မြန်မာနိုင်ငံရဲတပ်ဖွဲ့မှ တားဆီးနှိမ်နင်းအရေးယူဆောင်ရွက်ခဲ့ရာမှာလည်း ၂၀၁၁ ခုနှစ်မှ ၂၀၁၃ ခုနှစ် စက်တင်ဘာလအတွင်းမှာ သစ်တောဥပဒေဖြင့် တရားခံနိုင်ငံသား ၄၀၄ ဦး၊ နိုင်ငံခြား သား ၄ ဦး စုစုပေါင်း ၄၀၈ ဦး ဖမ်းဆီးအရေးယူနိုင်ခဲ့ပြီး ကျွန်းသစ်နှင့် အခြားသစ် ၃၂၀၉.၉၉၆ တန် တန်ဖိုးအားဖြင့် ကျပ်သိန်း ၁၀၀၄၇.၀၉ သိမ်းဆည်းရမိခဲ့ပါတယ်။ ကျောက်မျက်ဥပဒေဖြင့် တရားခံ နိုင်ငံသား ၂၁၄ ဦး ဖမ်းဆီးအရေးယူနိုင်ခဲ့ပြီး ကျောက်စိမ်း ၄၇၀၈၉၂.၆၅၈ ကီလို၊ တန်ဖိုးအားဖြင့် ကျပ်သိန်း ၃၃၉၀၉.၀၉ နှင့် ယူရို ၄၀၉၄၈ သိမ်းဆည်းရမိခဲ့ပါသည်။ သတ္တုတွင်းအက်ဥပဒေအနေဖြင့် တရားခံနိုင်ငံသား ၂၃၁ ဦး၊ နိုင်ငံခြားသား ၂၉ ဦး စုစုပေါင်း ၂၆၀ ဦးဖမ်းဆီးအရေးယူနိုင်ခဲ့ပြီးတော့ အင်ကြင်းကျောက် ၁၁၉ လုံး တန်ဖိုးအားဖြင့် ကျပ်သိန်း ၆၃၅၉.၆၄၄ နှင့် ယူရို ၁၁၄ရ သိမ်းဆည်းရမိ ခဲ့ပါတယ်။ အရေးကြီးကုန်စည်နှင့် ဝန်ဆောင်မှုဥပဒေဖြင့် တရားခံနိုင်ငံသား ၈၉ ဦး ဖမ်းဆီးအရေးယူ နိုင်ခဲ့ပြီး တိရစ္ဆာန် ကျွဲ၊ နွား၊ မြင်း၊ လား ၁၅၀၁ ကောင်၊ တန်ဖိုးအားဖြင့် သိန်း ၅၆၁၀.၂၀ သိမ်းဆည်း ရမိခဲ့ပါတယ်။ သဘာဝတောရိုင်းတိရစ္ဆာန်ကာကွယ်ရေးဥပဒေဖြင့် တရားခံနိုင်ငံသား ၃၆ ဦး ဖမ်းဆီးအရေးယူနိုင်ခဲ့ပြီး တိရစ္ဆာန်(ငှက်၊ လိပ်၊ သင်းခွေချပ်၊ မြွေ) ၂၅၀ ကောင်၊ တန်ဖိုးအားဖြင့် ကျပ်သိန်း ၄၄.၄၄၅ သိမ်းဆည်းရမိခဲ့ပါတယ်။ နိုင်ငံခြားရေးဝန်ကြီးဌာနအနေဖြင့် မြန်မာနိုင်ငံနှင့် တရုတ်နိုင်ငံနယ်စပ် ကချင်ပြည်နယ်အတွင်း မြို့နယ်များရှိ ကြိုးဝိုင်း/ကြိုးပြင် ကာကွယ်တောများမှာ တရားမဝင်သစ်နှင့် သတ္တုများထုတ်ယူနေမှုနှင့် ပတ်သက်၍ သံတမန်နည်းလမ်းဖြင့် ဖြေရှင်းဆောင်ရွက်ခြင်း၊ ကန့်ကွက်ပြောကြားခြင်းများ အပါအဝင် နှစ်နိုင်ငံ နယ်စပ်ဆွေးနွေးပွဲများမှာ ထည့်သွင်းဆွေးနွေးခြင်းများအား ပုံမှန်ဆောင်ရွက်လျက်ရှိပါတယ်။ ငြိမ်းချမ်းရေးယူထားတဲ့ အဖွဲ့အစည်းဝင်ပုဂ္ဂိုလ်များနှင့် ပတ်ဝန်းကျင်ထိန်းသိမ်းရေးနှင့် သစ်တော ရေးရာဝန်ကြီးဌာနမှရရှိတဲ့ အချက်အလက်များအရ ချီဖွေမြို့နယ်နှင့် ဆော့လော်တွင် တရုတ်နိုင်ငံ ဖက်မှ တရုတ်လူမျိုးများ တရားမဝင် ဝင်ရောက်လုပ်ကိုင်မှုများနှင့်ပတ်သက်ပြီး နိုင်ငံခြားရေးဝန်ကြီး ဌာနအနေဖြင့်ရရှိထားတဲ့ ဓာတ်ပုံ၊ မြေပုံ၊ စာရွက်စာတမ်းများနှင့်တကွ တရုတ်နိုင်ငံခြားရေးဝန်ကြီး ဌာနသို့ သံတမန်နည်းလမ်းများဖြင့် ဆောင်ရွက်ခဲ့ပါတယ်။ တဖန် နိုင်ငံခြားရေးဝန်ကြီးဌာန၊ နိုင်ငံခြားရေးရာဦးစီးဌာန ဒုတိယညွှန်ကြားရေးမှူးချုပ်မှ ရန်ကုန်မြို့မှာရှိတဲ့ တရုတ်သံရုံး၊ သံရုံးယာယီတာဝန်ခံ မစ္စတာချန်ချန်ကို ဆင့်ခေါ်ပြီးတော့ ၁၃-၁၁၂၀၁၃ ရက်နေ့မှာတွေ့ဆုံပြီးတော့ တရားဝင်အသိပေး အကြောင်းကြားကန့်ကွက်ခဲ့ပါတယ်။ ပေကျင်း မြို့ရှိ မြန်မာသံရုံးမှလည်း မြန်မာသံမှူးကြီး ဦးစိုးဟန်က တရုတ်နိုင်ငံခြားရေးဝန်ကြီးဌာန၊ အာရှရေးရာ ဦးစီးဌာန ဒုတိယညွှန်ကြားရေးမှူးချုပ် မစ္စတာပိုင်ကျန်အား ပေကျင်းမြို့မှာ နိုင်ငံခြားရေးဝန်ကြီး ဌာနမှာ ၁၈-၁၁-၂၀၁၃ ရက်နေ့မှာသွားရောက်တွေ့ဆုံပြီး ကန့်ကွက်ပြောကြားခဲ့ပါတယ်။ တရုတ်နိုင်ငံ ဖက်မှာလည်း နှစ်နိုင်ငံဆက်ဆံရေးအတွက် အစဉ်ရှေးရှုပါကြောင်း၊ သက်ဆိုင်ရာသို့ ဆက်လက် အကြောင်းကြားမည်ဖြစ်ကြောင်းနှင့် အခြားသိရှိရတဲ့ အချက်အလက်များရှိပါက ထပ်မံဆက်သွယ်ပြော ကြားစေလိုကြောင်း ပြန်ကြားခဲ့ပါတယ်။ လမ်းပန်းဆက်သွယ်ရေးခက်ခဲတဲ့နေရာဒေသများနှင့် ငြိမ်းချမ်းရေးရယူရန် ဆောင်ရွက်နေတဲ့ ဒေသများမှာ နိုင်ငံတော်ရဲ့ သယံဇာတပစ္စည်းများကို တရားမဝင် ခိုးယူရောင်းချနေမှုများရှိလို့ ဥပဒေ နှင့်အညီ အရေးယူရန်ဆောင်ရွက်ဆဲဖြစ်ပါတယ်။ မျိုးချစ်စိတ်ခေါင်းပါးပြီး မိမိတစ်ဦးတည်း၊ မိမိတို့ တစ်ဖွဲ့တည်းကောင်းစားရေးကိုသာ ရှေးရှုနေတဲ့ လူပုဂ္ဂိုလ်၊ အဖွဲ့အစည်းများအနေနဲ့ နိုင်ငံတော်ပိုင် သယံဇာတမျိုးစုံကိုသိလျက်နှင့် တရားမဝင်ခိုးယူ၊ ခိုးထုတ်ကာ အမျိုးသားအကျိုးစီးပွားကို ကာကွယ် ရမည့်အစား ဥပဒေကို ချိုးဖောက်ကာလုပ်ဆောင်မှုကြောင့် နယ်စပ်ချင်းထိစပ်နေတဲ့ နိုင်ငံများမှ မိမိတို့နိုင်ငံရဲ့ သယံဇာတများကို အလွန်နိမ့်ကျတဲ့ဈေးနှုန်းဖြင့်တစ်မျိုး၊ အခမဲ့ရယူနည်းများဖြင့် တစ်ဖုံ ရယူနေမှုများရှိနေဦးမှာဖြစ်ပါတယ်။ နိုင်ငံတော်အစိုးရအနေဖြင့်လည်း လက်နက်ကိုင်၊ လက်နက်မဲ့ ဝန်ထမ်းများဖြင့် နယ်စပ်တစ်လျှောက်စစ်ဆေးတားဆီးခြင်း၊ ပိတ်ပင်ခြင်း၊ ဖမ်းဆီးခြင်း၊ အရေးယူခြင်း၊ ဟောပြောရှင်းလင်းခြင်း ဆောင်ရွက်လျက်ရှိပါတယ်။ စီးပွားရေးလုပ်ငန်းရှင်များနှင့် ဝန်ထမ်းများရဲ့ စည်းကမ်းဖောက်ဖျက်မှု၊ လာဘ်ပေးလာဘ်ယူမှု၊ တရားမဝင်အဖွဲ့အစည်း၊ လူပုဂ္ဂိုလ်များ၏ စည်းကမ်း ဥပဒေချိုးဖောက်မှုများကို လွှတ်တော်ကိုယ်စားလှယ်ကြီးအနေနဲ့ မေးခွန်းထုတ်ရုံနဲ့ မလုံလောက်သေး ပါ။ မေးခွန်းရဲ့ နောက်မှာ တာဝန်တွေကျန်ရှိနေတယ်လို့ ယူဆပါတယ်။ အဲ့ဒါကတော့ ဒီမိုကရေစီ ကျင့်စဉ်နှင့်အညီ နိုင်ငံရေးအမြင်၊ စီးပွားရေးအသိ၊ လုံခြုံ ရေးသတိဖြင့် နိုင်ငံတော်ရဲ့ သယံဇာတများ လုံခြုံရေးအတွက် ပြည်သူတစ်ရပ်လုံးက တက်တက်ကြွကြွဖြင့် သတင်းပေးခြင်း၊ ဖမ်းဆီးခြင်း၊ တိုင်ကြား ခြင်း၊ လိုအပ်လျှင် တရားလိုလုပ်၍ တရားစွဲဆိုခြင်း၊ သက်သေခံပေးခြင်းတို့ဖြင့် ပါဝင်ဆောင်ရွက် လာအောင် လွှတ်တော်ကိုယ်စားလှယ်ကြီးတို့က စည်းရုံးခြင်း၊ ပူးပေါင်းတားဆီးခြင်းနှင့် တင်ပြ ကာကွယ်ကြမှသာ ပြည်သူ့လွှတ်တော်ကိုယ်စားလှယ်များနှင့် ပြည်သူတစ်ရပ်လုံးမှ အားမလိုအားမရ ဖြစ်နေမှုများ ချုပ်ငြိမ်းသွားမည်ဖြစ်ပါကြောင်း ရှင်းလင်းတင်ပြအပ်ပါတယ်ခင်ဗျား။ ကျေးဇူးတင်ပါ တယ်။ (ဩဘာသံများ)</speech>
<speech><mp id="263">ဦးမင်းဆွေ(ဒိုက်ဦးမဲဆန္ဒနယ်)</mp>လေးစားအပ်ပါသော ဥက္ကဋ္ဌကြီးခင်ဗျား။ အခုလို ပြည်ထောင်စုဝန်ကြီးအနေနဲ့ ရှင်းလင်းတင်ပြသွားတဲ့အတွက် ကျေးဇူးတင်ပါတယ်။ ကျွန်တော်တို့ အရင်တုန်းကဆိုရင်တော့ မှောင်ခိုသတင်းပေးတဲ့အခါမှာ ဆုပေး၊ ဒဏ်ပေးစနစ်ရှိပါတယ်။ ကျွန်တော် တို့သတင်းပေးတဲ့လူတွေကို ကျွန်တော် မှတ်မိသလောက်ဆိုရင် တန်ဖိုးရဲ့ ၁၂ ရာခိုင်နှုန်းလောက် ဆုချီးမြှင့်တယ်လို့ သိရပါတယ်။ ကျွန်တော်တို့ လွှတ်တော်ကိုယ်စားလှယ်တွေအနေနဲ့ မိမိရဲ့ ပြည်သူ တွေ၊ မိမိရဲ့ မဲဆန္ဒရှင်တွေကို စည်းရုံးဖို့ဆိုရင်တော့ ကျွန်တော်တို့က အလကားတော့ မရဘူးခင်ဗျ။ ကျွန်တော်တို့က ဒီသတင်းပေးတဲ့လူတွေကို ဘယ်လိုဆုတွေပေးမှာလဲ။ ဘယ်လိုလက်ငင်း ချီးမြှင့်မှာလဲ။ သူတို့ရဲ့ လုံခြုံရေးကို ဘယ်လိုကာကွယ်မှာလဲ။ ဒါကိုလည်း ကျွန်တော်တို့က အာမခံဖို့ လိုအပ်ပါတယ်။ ဒါကြောင့်မို့လို့ ဖြစ်နိုင်လို့ရှိရင်တော့ ကျွန်တော်တို့ ပြည်သူတစ်ရပ်လုံးပါဝင်လာအောင် ကျွန်တော်တို့ ပြည်သူ့လွှတ်တော်ကိုယ်စားလှယ်များ၊ ပြည်ထောင်စုလွှတ်တော်ကိုယ်စားလှယ်များ၊ တိုင်းဒေသကြီး လွှတ်တော်ကိုယ်စားလှယ်များအနေနဲ့ ကြိုးပမ်းဆောင်ရွက်သွားမှာဖြစ်သလို နိုင်ငံတော် အစိုးရဖက်က ထိုက်သင့်တဲ့ချီးမြှင့်မှုတွေ၊ ကာကွယ်မှုတွေဆောင်ရွက်ပေးသင့်ကြောင်း တင်ပြရင်း နိဂုံးချုပ်အပ်ပါ တယ်ခင်ဗျား။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များနှင့် တက်ရောက်လာကြတဲ့အစိုးရရဲ့ ကိုယ်စားလှယ် တာဝန်ရှိသူများ အနည်းငယ်ပြောကြားလိုပါတယ်။ မေးခွန်းတစ်ခုမေးတယ်ဆိုတာ လွှတ်တော်ဥက္ကဋ္ဌဆီ ကခွင့်ပြု ချက်ပါမှ မေးလို့ရပါတယ်။ ဒါကြောင့်မို့လို့ ဒီနေ့မေးတဲ့မေးခွန်းတွေဟာ မေးသင့်တယ်ထင်လို့ လွှတ်တော်ဥက္ကဋ္ဌကယူဆပြီး သက်ဆိုင်ရာအစိုးရအုပ်ချုပ်ရေးအဖွဲ့အစည်းကို မေးခြင်းဖြစ်ပါတယ်။ အုပ်ချုပ်ရေးအဖွဲ့အစည်းကလည်း မေးလာတဲ့ မေးခွန်းအပေါ်မူတည်ပြီးတော့ ပြန်ဖြေဖို့စီစဉ်တယ်။ စီစဉ်ပြီးတဲ့အခါမှာ လွှတ်တော်ကို ဒီမေးခွန်းဖြေဖို့အသင့်ဖြစ်ပါပြီ ဆိုပြီးတော့ ပြန်လာတဲ့အချိန်မှာမှ ဒီနေ့ သို့မဟုတ် နောက်နေ့ပြုလုပ်မယ့် Agenda ထဲမှာထည့်သွင်းပြီးတော့ ရေးဆွဲထားခြင်းဖြစ်ပါတယ်။ ကြယ်ပွင့်ပြမေးခွန်းတွေကိုမေးတဲ့အခါမှာ လွှတ်တော်ထဲမှာ မေးမြန်းသူကနေပြီးတော့ လွှတ်တော်ဥက္ကဋ္ဌကတစ်ဆင့် သက်ဆိုင်ရာတာဝန်ရှိတဲ့အဖွဲ့အစည်းကို မေးခြင်းဖြစ်သလို သက်ဆိုင်ရာ တာဝန်ရှိတဲ့ အဖွဲ့အစည်းကလည်း လွှတ်တော်ဥက္ကဋ္ဌကတစ်ဆင့် လွှတ်တော်ကို ပြန်ဖြေကြားရခြင်း ဖြစ်ပါတယ်။ ဒါကို နားလည်လိုက်နာကျင့်သုံးလိုပါတယ်။ ဒါ့ကြောင့် ဒါကိုထပ်ပြောမယ်ဆိုလို့ရှိရင် လွှတ်တော်ဆိုတာဘာလဲ။ လွှတ်တော်ကိုယ်စားလှယ်ဆိုတာဘာလဲ။ လွှတ်တော် ကိုယ်စားလှယ်ရဲ့ အခွင့် အရေးဆိုတာဘာလဲ။ အဲ့ဒီအတိုင်းပဲ အုပ်ချုပ်ရေးအဖွဲ့အစည်းဟာဘာလဲ။ အုပ်ချုပ်ရေးအဖွဲ့အစည်းရဲ့တာဝန်ကဘာလဲ။ ဖြေကြားရမယ့်ကိစ္စမှာ ဘယ်လိုဖြေကြားရမလဲဆိုတာကိုတော့ နှစ်ဖက်နားလည် သဘောပေါက်လက်ခံဖို့လိုပါတယ်။ ဒါ့ကြောင့် တချို့မေးမြန်းတဲ့ ပုဂ္ဂိုလ်များဟာ စပြီးတော့ မေးခွန်း ထဲမှာမေးတုန်းက တစ်မျိုး၊ လွှတ်တော်ထဲရောက်တဲ့အခါကျတော့ မေးမြန်းပုံက တခြားဖြစ်တဲ့ကိစ္စများ ကလည်း မကြာမကြာတွေ့နေရတာဖြစ်ပါတယ်။ ဒီနေ့လည်း လွှတ်တော်ကိုယ်စားလှယ်တစ်ဦးက မေးတယ်။ မေးတဲ့ဟာကို ကြို တင်ပြီးတော့ ပြည်ထောင်စုအစိုးရရဲ့ အစိတ်အပိုင်းတစ်ခုဖြစ်တဲ့ အုပ်ချုပ် ရေးအဖွဲ့ကိုပို့တယ်။ အုပ်ချုပ်ရေးအဖွဲ့ကဖြေဖို့အသင့် ဖြစ်ပါပြီဆိုတဲ့အခါမှာ ဒီမေးခွန်းကိုလွှတ်တော် ထဲမှာမေးစေတာဖြစ်ပါတယ်။ မေးတဲ့ပုဂ္ဂိုလ်ကလည်း လွှတ်တော်ဥက္ကဋ္ဌကိုကြည့်ပါ။ လွှတ်တော်ဥက္ကဋ္ဌ ကတစ်ဆင့်မေးတယ်ဆိုတဲ့ဟာကိုလည်း သက်ဆိုင်ရာတာဝန်ရှိ ဖြေတဲ့သူကလည်းသိဖို့လိုပါတယ်။ ဖြေတဲ့အခါမှာလည်း လွှတ်တော်ကို လွှတ်တော်ဥက္ဋ္ဌကတစ်ဆင့် အဖြေပေးတယ်ဆိုတာလည်း သိဖို့လို ပါတယ်။ လွှတ်တော်ဖြစ်ပါတယ်။ လွှတ်တော်က လွှတ်တော် ဂုဏ်သိက္ခာရှိဖို့လိုသလို လွှတ်တော် ကိုယ်စားလှယ်များကလည်း လွှတ်တော်ကိုယ်စားလှယ်များရဲ့ ဂုဏ်သိက္ခာနဲ့ရှိဖို့လိုပါတယ်။ ဖြေကြားတဲ့ တဲ့သူကလည်း တတော်ဖြစ်ပါတယ်တော်ဥက္ကဋ္ဌကတအခါမှာလည်း လွှတ်တော်ရဲ့ ဂုဏ်သိက္ခာပြောမယ်ဆိုရင် ရှေ့မှာထိုင်နေတဲ့လွှတ်တော်ဥက္ကဋ္ဌရဲ့ ဂုဏ်သိက္ခာကိုလည်း နားလည်ဖို့၊ လက်ခံဖို့လိုပါတယ်။ ဖြေတဲ့နေရာမှာလည်း မေးတဲ့လူက မထိတထိ မေးသလို ဖြေတဲ့အခါမှာလည်း မထိတထိဖြေပြီးတော့ တစ်ဖက်ဖက်ကို ဂုဏ်သိက္ခာအားဖြင့်သော် လည်းကောင်း မထီမဲ့မြင်ပြု တဲ့အဖြစ်မျိုးလည်းမဖြစ်ဖို့လိုပါတယ်။ အဲ့ဒီတော့ ခုနကဖြေသွားတဲ့နေရာမှာ မေးခွန်းကို မေးခွန်းလိုဖြေပြီးတဲ့အခါမှာ နောက်ပိုင်း ကိစ္စတွေဟာမလိုဘဲ ဆက်ပြောတဲ့ကိစ္စဟာ တစ်ဖက်နဲ့တစ်ဖက်အထင်လွဲစရာတွေရှိပါတယ်။ မေးခွန်းဖြေပြီးပြီပဲ။ ကျန်တဲ့တာဝန်တွေ၊ လုပ်ဆောင်မှု အပိုင်းတွေထဲမှာထည့်ပြီးတော့ ပြောစရာသင့်မသင့်စဉ်းစားဖို့လိုပါတယ်။ မေးခွန်းကိုမေးခွန်းအတိုင်းပဲ ဖြေပေမယ့် ရိုးသားစွာ၊ ပွင့်လင်းစွာတာဝန်ပြုဖြေဖို့ပဲ ဖြစ်ပါတယ်။ အဲ့ဒီတော့ မေးတဲ့ပုဂ္ဂိုလ်များ ကလည်း ဒီတိုင်းပဲ မိမိတို့ရဲ့ မေးခွန်းတွေဟာ ပြည်သူ့အကျိုး၊ နိုင်ငံ့အကျိုးအတွက်ဖြစ်ဖို့လိုမယ်ဆိုလို့ ရှိရင် ဒီလိုမေးခွန်းတွေဟာ အုပ်ချုပ်ရေးအဖွဲ့ကမသိဘူးဆိုရင် သိပြီသိတဲ့အခါမှာ လိုအပ်တာလည်း လွှတ်တော်ကကူဖို့ဆိုတဲ့ဟာမျိုးလည်း တစ်ဖက်ကဒီလိုရှိဖို့လိုပါတယ်။ အဲ့ဒီလိုမှသာ မိမိတို့ကျင့်သုံး ထူထောင်ထားတဲ့ ဒီမိုကရေစီစနစ်ဟာပီပြင်လာမှာဖြစ်ပါတယ်။ ပြန်ကြည့်ပါ လွှတ်တော်ကြီး တည်ဆောက်ထားတယ်။ ငွေကုန်ကြေးကြခံတယ်။ ခမ်းခမ်းနားနားတည်ဆောက်တယ်။ ဒီလွှတ်တော် တည်ဆောက်ထားတာ ဟန်ပြရုပ်ပြ တည်ဆောက်ထားတာမဟုတ်ဘူး။ ဟန်ပြရုပ်ပြတည်ဆောက်ထား တယ်ဆိုလို့ရှိရင်လည်း ဘာမှအဓိပ္ပာယ်မရှိဘူး။ ဒါ့ကြောင့် လွှတ်တော်က လွှတ်တော်ကဲ့သို့၊ လွှတ်တော် ကိုယ်စားလှယ်များက လွှတ်တော်ကိုယ်စားလှယ်များကဲ့သို့ ကျင့်သုံးဆောင်ရွက်ဖို့လိုသလို သက်ဆိုင်ရာ တာဝန်ရှိတဲ့သူများကလည်း လွှတ်တော်ဟာ လွှတ်တော်ပါလား။ လွှတ်တော်အတွင်းမှာ မိမိတို့ ဆောင်ရွက်မယ့်ကိစ္စတွေကို စနစ်တကျ တစ်ဖက်နှင့်တစ်ဖက်လေးစားတန်ဖိုးထား ဆောင်ရွက်ဖို့လို တယ်လို့ ကျွန်တော်ဒီလိုတင်ပြချင်ပါတယ်။ ဒါဟာလွှတ်တော်အတွက်မဟုတ်ပါဘူး။ အုပ်ချုပ်ရေး အတွက်မဟုတ်ပါဘူး။ နိုင်ငံ့အတွက်ပါ။ ပြည်သူ့အတွက်ပါ။ နိုင်ငံ့အတွက်၊ ပြည်သူအတွက် ဆောင်ရွက် တဲ့နေရာမှာ ယနေ့ လွှတ်တော်မရှိမဖြစ်လို့ လွှတ်တော်ဖွဲ့စည်းထားဆောင်ရွက်ရာမှာ လွှတ်တော်နှင့် ပတ်သက်လို့ လွှတ်တော်ကိုယ်စားလှယ်များကလည်း မိမိတို့ ကိုယ်စားလှယ်များရဲ့ တာဝန်ဟာ ပြည်သူ များကို အမှန်တကယ်ကိုယ်စားပြု ရာရောက်ဖို့လိုသလို မိမိတို့ရဲ့ ပြောဆိုတင်ပြ ဆောင်ရွက်နေမှုများ ဟာလည်း အပြု သဘောမဟုတ်ဘဲနဲ့ သက်သက်အဖျက်သဘောပြောမယ်ဆိုရင် နိုင်ငံ့အကျိုး၊ ပြည်သူ့ အကျိုးမဟုတ်တဲ့ ကိစ္စမျိုးမပြောမိဖို့၊ မတင်ပြမိဖို့၊ မဆွေးနွေးဖို့လိုသလို ဖြေကြားတဲ့သူများကလည်း မိမိတို့တာဝန်အရ ပြန်လည်ဖြေကြားတဲ့အခါမှာ နည်းလမ်းမှန်ကန်စွာနဲ့ ဖြေကြားဖို့လိုကြောင်း အားလုံး ကိုအသိပေးပြီး ဒါကိုမှတ်တမ်းအဖြစ်ထားရှိ ဆောင်ရွက်သွားဖို့ကြေညာပါတယ်။ (ဩဘာသံများ)</speech>
</Q-A>
<Q-A>
<title>လွှတ်တော်မှ ဖွဲ့စည်းပေးအပ်သောကော်မတီများမှ သက်ဆိုင်ရာဝန်ကြီးဌာနများသို့ မေးမြန်းခြင်းအပေါ် ပြန်ကြားချက်မရရှိသော ကိစ္စရပ်များအား အသိပေးပြန်ကြားပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးစိုးသိမ်း၊ ကလေးဝမဲဆန္ဒနယ် ကိုယ်စား ဦးမောင်ဦး၊ ဖောင်းပြင်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="241">ဦးမောင်ဦး(ဖောင်းပြင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ကြွရောက်လာကြတဲ့ ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်ကြီးများကို ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ဖောင်းပြင်မဲဆန္ဒနယ်က ပြည်သူ့လွှတ်တော်ကိုယ်စား လှယ် ဦးမောင်ဦး ဖြစ်ပါတယ်။ ကျွန်တော့်အနေနဲ့ ကလေးဝမဲဆန္ဒနယ်မှ ဦးစိုးသိမ်းရဲ့ မေးခွန်းအပေါ် တင်ပြမေးမြန်းသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ တချို့သော လွှတ်တော် ကိုယ်စားလှယ်များအနေနဲ့ မိမိတို့နယ်မြေမှာရှိတဲ့လိုအပ်ချက်တွေ၊ မဲဆန္ဒရှင်များရဲ့ လိုအင်ဆန္ဒနဲ့တင်ပြ ချက်များကို တစ်ခါတရံမှာ လွှတ်တော်ကဖွဲ့စည်းပေးထားတဲ့ကော်မတီများကို တင်ပြခဲ့ကြရပါတယ်။ အဲ့ဒီတင်ပြချက်တွေကိုလည်းပဲ ကော်မတီများက သက်ဆိုင်ရာဝန်ကြီးဌာနကို ဆက်လက်အကြောင်း ကြားပေးပို့ပြီးပေးပို့ကြောင်းကို ကျွန်တော်တို့ ကိုယ်စားလှယ်များထံ မိတ္တူပေးပို့ပြီး အသိပေးခဲ့ပါတယ်။ သို့သော်လည်းပဲ တင်ပြချက်တွေအပေါ်မှာ ဝန်ကြီးဌာနများအနေနဲ့ ဆောင်ရွက်ချက်များရှိသော်လည်း သက်ဆိုင်ရာကိုယ်စားလှယ်ထံ ပြန်လည်အကြောင်းကြားမှုမရှိတဲ့အတွက် ကိုယ်စားလှယ်များအနေနဲ့ မဲဆန္ဒရှင်များကို ပြန်လည်အသိပေးဖို့ အခက်အခဲကြုံ တွေမှုများတွေ့ရှိခဲ့ရပါတယ်။ သို့ပါ၍ ဝန်ကြီးဌာန များ အနေနဲ့ဆောင်ရွက်ချက်များကို သက်ဆိုင်ရာကိုယ်စားလှယ်များထံ အသိပေးအကြောင်းကြားနိုင် ခြင်းရှိ/မရှိ ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်ခင်ဗျား။ အားလုံး ကျေးဇူးတင်ပါတယ်။(ဩဘာသံများ) းစိုးသိမ်း၊ ကလေးဝမဲဆန္ဒနယ်ကိုယ်စား ဦးမောင်ဦး၊ ဖောင်းပြင်မဲဆန္ဒနယ်မှ မေးမြန်းပါ သည်။]</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်</speech>
<speech><agency id="69">ဦးစိုးမောင်(ပြည်ထောင်စုဝန်ကြီး၊ သမ္မတရုံးဝန်ကြီးဌာန-၂)</agency>ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ ကျွန်တော်မှ ဒီမေးခွန်းကို ဆက်လက်ဖြေကြားသွားမှာဖြစ်ပါတယ်။ ကျွန်တော့်အနေနဲ့ စစ်ကိုင်းတိုင်းဒေသကြီး၊ ကလေးဝမြို့နယ် ပြည်သူ့လွှတ်တော် ကိုယ်စားလှယ် ဦးစိုးသိမ်းရဲ့ မေးခွန်းကို ဖြေကြားခွင့်ရတဲ့အတွက် ဝမ်းသာဂုဏ်ယူပါကြောင်း ပဏာမ ပြောကြားလိုပါတယ်။ ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ နိုင်ငံတော်အစိုးရ အနေနဲ့ အေးချမ်းသာယာပြီး ခေတ်မီဖွံ့ဖြိုးတိုးတက်တဲ့ စည်းကမ်းပြည့်ဝသော ဒီမိုကရေစီ နိုင်ငံတော် ကြီးပေါ်ပေါက်လာစေရေးအတွက် အဖက်ဖက်မှတိုးတက်အောင်ဆောင်ရွက်နေသလို ဒီမိုကရေစီစနစ် ဖော်ဆောင်ရေးအတွက် Good Governance and Clean Government ဖြစ်ရန်ကြိုးပမ်း ဆောင်ရွက်လျက်ရှိပါတယ်။ ပြည်သူတို့ရဲ့ တင်ပြစာ၊ တိုင်ကြားစာ၊ အသနားခံစာ၊ အကြံပြုစာများကို တာဝန်ပေးချက်အရ သမ္မတရုံးဝန်ကြီးဌာန(၂)အနေနဲ့ အဓိကထားစိစစ်ဆောင်ရွက်ပေးနေပါတယ်။ ရုံးလုပ်ငန်းဆိုင်ရာ လုပ်ထုံးလုပ်နည်းအရ လွှတ်တော်ကိုယ်စားလှယ်ကြီးများမှတင်ပြတဲ့ ၄င်းတို့ဒေသ ဆိုင်ရာ လိုအပ်ချက်ကိစ္စရပ်များအား သက်ဆိုင်ရာလွှတ်တော်ကော်မတီအသီးသီးမှ လွှတ်တော်ရုံးသို့ ပေးပို့ပြီး လွှတ်တော်ရုံးမှတစ်ဆင့် ပြည်ထောင်စုအစိုးရအဖွဲ့ရုံးသို့ ဆက်လက်ပေးပို့မှသာ မိမိတို့ဝန်ကြီး ဌာနအနေဖြင့် လိုအပ်သည်များ စိစစ်မှု၊ သုံးသပ်မှုများ ဆောင်ရွက်ကြရမှာဖြစ်ပါတယ်။ ယင်းသို့ စိစစ်ဆောင်ရွက်ကြရာမှာ နိုင်ငံတော်သမ္မတထံနှင့် နိုင်ငံတော်သမ္မတရုံးသို့ ပေးပို့လာ သောတင်ပြစာများ၊ နိုင်ငံတော်သမ္မတရုံး ဝက်ဘ်ဆိုက်၊ ပြည်သူ့အသံကဏ္ဍ၊ ပြည်ထောင်စုအစိုးရအဖွဲ့ ရုံး၊ မြန်မာနိုင်ငံ အမျိုးသားလူ့အခွင့်အရေးကော်မရှင်၊ ပြည်သူ့ဝန်ဆောင်မှုလုပ်ငန်းများ စွမ်းဆောင် ရည်အကဲဖြတ်အဖွဲ့နှင့် လွှတ်တော်ရုံးများမှ ပေးပို့လာတဲ့စာများကို စိစစ်ဆောင်ရွက် ပြန်ကြားပေးလျက် ရှိပါတယ်။ ဆောင်ရွက်ပြီးစီးတဲ့ကိစ္စရပ်များနှင့်ပတ်သက်၍ ၃၁-၁-၂၀၁၄ ရက်နေ့အထိ လွှတ်တော်ရုံး သို့ ပြန်ကြားပြီးအမှုပေါင်း ၁၃၂၈ မှုရှိပါတယ်။ မြန်မာနိုင်ငံအမျိုးသားလူ့အခွင့်အရေးကော်မရှင်ထံသို့ ပြန်ကြားပြီးတဲ့အမှုပေါင်း ၃၃ရ မှုနှင့် နိုင်ငံတော်သမ္မတရုံးဝက်ဘ်ဆိုက်ကဏ္ဍသို့ ပြန်ကြားပြီးတဲ့အမှု ပေါင်း ၂၂၉ မှုရှိခဲ့ပါတယ်။ ယခုလိုစိစစ်ရာမှာ အချို့သောအမှုကိစ္စရပ်များမှာ ကျေးလက်တောရွာအထိ သွားရောက်စိစစ်ရသည်များဖြစ်ရာ နှောင့်နှေးကြန့်ကြာမှုများ ရှိမယ်ဆိုတာကိုတော့ သတိပြုစေလိုပါ တယ်ခင်ဗျား။ အကြောင်းပြန်ကြားချက် တစ်စုံတစ်ရာမရရှိတဲ့ကိစ္စရပ်များနှင့်ပတ်သက်ပြီးတော့ ပေးပို့ တဲ့စာအမှတ်၊ ရက်စွဲ၊ အကြောင်းအရာ၊ ပေးပို့တဲ့ဌာန၊ ဖြစ်နိုင်ရင်တော့လည်း ကျွန်တော်တို့ ဖုန်းနံပါတ် များပါ ထည့်ပေးမယ်ဆိုရင်တော့ ကျွန်တော်တို့ အဲ့ဒီကိစ္စအပေါ်မှာ အလေးထားဆောင်ရွက်မှုအား မှန်ကန်စွာဆောင်ရွက်ပြီး အကြောင်းပြန်ကြားနိုင်မှာဖြစ်ပါကြောင်း ဥက္ကဋ္ဌကြီးမှတစ်ဆင့် ဖြေကြားအပ် ပါတယ်ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
</Q-A>
<Q-A>
<title>လူအများ စုဝေးအပန်းဖြေသည့်ပန်းခြံကဲ့သို့နေရာများကို London မြို့ရှိ Hyde Pork နည်းတူပြည်သူ များ တစ်ဦးချင်း လွတ်လပ်စွာတင်ပြနိုင်သော နေရာအဖြစ် စည်းကမ်းချက်များနှင့်အညီ ခွင့်ပြုပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဒေါက်တာစိုးရင်၊ ကမာရွတ်မဲဆန္ဒနယ်မှ မေးမြန်းဖို့ဖြစ်ပါတယ်။</speech>
<speech><mp id="412">ဒေါက်တာစိုးရင်(ကမာရွတ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌ ကြီး၊ ပြည်ထောင်စုအစိုးရအဖွဲ့ဝင်ဝန်ကြီးများ၊ ဒုတိယဝန်ကြီးများနှင့် ပြည်သူ့လွှတ်တော်ကိုယ်စား လှယ်များ၊ တက်ရောက်လာကြတဲ့ ဧည့်သည်တော်များအပေါင်းကို မင်္ဂလာအပေါင်းနှင့် ပြည့်စုံပါစေ လို့ ရှေ့ဦးစွာ ကျွန်တော် ဂါရဝပြုနှုတ်ခွန်းဆက်ပါတယ်။ ဒီနေ့ ဥက္ကဋ္ဌကြီးမှတစ်ဆင့် ကျွန်တော် မေးမြန်းမယ့် မေးခွန်းကတော့ ရန်ကုန်၊ မန္တလေး အစရှိသည့် မြို့ကြီးများရှိ လူအများစုဝေးအပန်းဖြေသည့် ပန်းခြံ ကဲ့သို့သော နေရာများကို London မြို့ရှိ Hyde Park နည်းတူ ပြည်သူများတစ်ဦးချင်း မိမိ၏ယုံကြည် ချက်၊ ထင်မြင်ယူဆချက်များအား လွတ်လပ်စွာတင်ပြနိုင်သောနေရာများအဖြစ် သီးသန့်သတ်မှတ်ပေး ထားပြီး ခွင့်ပြုချက်တောင်းခံရန်မလိုဘဲ သတ်မှတ်ထားသော စည်းကမ်းများနှင့်အညီ မည်သူမဆိုလာ ရောက်ပြီး ဟောပြောဝေဖန်ဆွေးနွေးနိုင်မည့်အစီအစဉ်ကို နိုင်ငံတော်အစိုးရအနေနှင့် ဖန်တီးဖော်ဆောင်ပေးခွင့်ပြု ပေးရန် အစီအစဉ်ရှိ/မရှိ မေးခွန်းဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ဒီမေးခွန်းမေးရတဲ့အကြောင်း ကျွန်တော် အနည်းငယ်တင်ပြခွင့်ပြုပါ။ ကျွန်တော်တို့ မြန်မာ့ သမိုင်းကို ကြည့်မယ်ဆိုလို့ရှိရင် ရှေးယခင် ဘုရင်များလက်ထက်ကပဲ ပြည်သူ့ဟစ်တိုင်ဆိုတာထား ရှိခဲ့ပြီး ပြည်သူများဟာ အဲ့ဒီဟစ်တိုင်မှာ လာရောက်တင်ပြတဲ့ကိစ္စတွေကို ဘုရင်ကိုယ်တိုင်နားထောင်ပြီး လိုအပ်သလို ဖြေရှင်းပေးခဲ့တဲ့ အစဉ်အလာများရှိခဲ့ကြောင်း ကျွန်တော်တို့ မှတ်သားရပါတယ်။ ပါလီမန် ဒီမိုကရေစီကျင့်သုံးခဲ့တဲ့ ဖဆပလအစိုးရလက်ထက်တုန်းကလည်းပဲ ရန်ကုန်မြို့ ဗန္ဓုလပန်းခြံအတွင်းမှာ ပြည်သူများတစ်ဦးချင်းလာရောက်ပြီး လွတ်လပ်စွာပြောဆို ဟောပြောတင်ပြနိုင်တဲ့အစီအစဉ်ကို ခွင့်ပြု ပေးထားတဲ့မှတ်တမ်းများကိုလည်း ဖတ်ရှုရပါတယ်။ အဲ့ဒီလို အစီအစဉ်ပြုလုပ်တဲ့အခါမှာ လာရောက် နားထောင်တဲ့ ပရိသတ်များကလည်းပဲ အပြန်အလှန်ဆွေးနွေးကြတယ်လို့ ကျွန်တော်တို့ အမှတ်ရပါ တယ်။ ဒီမိုကရေစီစနစ်ကျင့်သုံးတဲ့နိုင်ငံတိုင်းမှာ ယင်းကဲ့သို့ သီးသန့်နေရာသတ်မှတ်ပေးထားပြီး ပြည်သူအများက မိမိတို့၏ယုံကြည်ချက် ထင်မြင်ယူဆချက်များကို လွတ်လပ်စွာတင်ပြဝေဖန်ဟောပြောဆွေးနွေးမှုပေးခြင်းသည် ဒီမိုကရေစီအစဉ်အလာကောင်းတစ်ခုဖြစ်ပြီး အဲ့ဒီလိုဆောင်ရွက် ပေးခြင်းအားဖြင့် ဒီမိုကရေစီကျင့်စဉ်ကို ပြည်သူအများအလေ့အကျင့်ကောင်းအဖြစ်ရရှိစေဖို့ အခွင့် အရေးကို ဖန်တီးဖော်ထုတ်ပေးခြင်းပဲဖြစ်ပါတယ်။ ဥက္ကဋ္ဌကြီးခင်ဗျား။ ဒီနေ့ခေတ်မှာ England နိုင်ငံ London မြို့မှာရှိတဲ့ Hyde Park ပန်းခြံဟာ အခုလို ပြည်သူတစ်ဦးချင်းလာရောက်ပြီး လွတ်လပ်စွာတင်ပြ ဟောပြောဆွေးနွေးခွင့်ပြုထားတဲ့နေရာ တစ်ခုအဖြစ် ကမ္ဘာမှာ ထင်ရှားကျော်ကြားပါတယ်။ ကျွန်တော်ကိုယ်တိုင်ကလည်းပဲ London ကိုရောက်တဲ့အခါ ညနေပိုင်းတွေမှာ ဒီ Hyde Park ပန်းခြံကိုသွားပြီးတော့ တကူးတကပြောနေကြတာ ကိုလည်း ကျွန်တော် ကိုယ်တိုင်လေ့လာခဲ့ဖူးပါတယ်။ အဲ့ဒီဟောပြောတဲ့အခါမှာ လာရောက်နားထောင် တဲ့ ညနေစောင်းလမ်းလျှောက်လာကြတဲ့ ပြည်သူတွေကလည်းပဲ ဝင်ရောက်ဆွေးနွေးတာကိုလည်းပဲ ကျွန်တော်လေ့လာတွေ့ရှိခဲ့ဖူးပါတယ်။ ကျွန်တော်တို့ ဒီနေ့ ပါတီစုံဒီမိုကရေစီစနစ် ဖြစ်ထွန်းအောင် အတွက် ကျွန်တော်တို့ကြိုးစားတဲ့အခါမှာ ကျွန်တော်တို့ ဖွဲ့စည်းပုံအခြေခံဥပဒေကိုလည်း ပြဋ္ဌာန်းခဲ့ပြီး ဖြစ်ပါတယ်။ ပြည်ထောင်စုသမ္မတမြန်မာနိုင်ငံမှာ နိုင်ငံသားများ မိမိရဲ့ ယုံကြည်ချက်၊ ထင်မြင်ယူဆချက် များကို လွတ်လပ်စွာဖော်ထုတ်ပြောဆိုခွင့်ကို ဖွဲ့စည်းပုံအခြေခံဥပဒေပုဒ်မ ၃၅၄ ပုဒ်မခွဲ(က)မှာ အတိ အလင်းထည့်သွင်း ပြဋ္ဌာန်းထားပါတယ်။ ဥက္ကဋ္ဌကြီးခင်ဗျား။ ဒီအချိန် အခုအချိန်အခါဟာ မြန်မာနိုင်ငံမှာ ဒီမိုကရေစီစနစ်ခိုင်မာစွာ တည်မြဲဖြစ်ထွန်းစေဖို့ ကြိုးပမ်းအားထုတ်နေတဲ့ အချိန်အခါကောင်းဖြစ်ပါတယ်။ ဒီလိုကြိုးပမ်းရာမှာ မြန်မာနိုင်ငံသားတွေ ဒီမိုကရေစီကျင့်စဉ်နှင့် အလေ့အကျင့်ကောင်းများ စွဲမြဲစွာရရှိစေဖို့အတွက် လေ့ကျင့်ပေးဖို့ ဥပဒေနှင့်အညီ အခွင့်အလမ်းများ ဖန်တီးဖော်ဆောင်ပေးရန် အထူးလိုအပ်လျက်ရှိပါ တယ်။ ဒီကနေ့ နိုင်ငံတော်အစိုးရ ပြည်သူများတင်မြှောက်ထားတဲ့အစိုးရဖြစ်ပြီး ပြည်သူဗဟိုပြု People Center စနစ်နှင့် ဒီမိုကရေစီနိုင်ငံတော်ကြီးကို တည်ထောင်နေတယ်လို့ ကျွန်တော်တို့ ကြေညာထားပြီးဖြစ်ပါတယ်။ ဒါကြောင့်မို့လို့ ဒီလိုအချိန်အခါမှာ ပြည်သူတွေကို မိမိရဲ့ ယူဆချက်၊ ထင်မြင်ချက်၊ အတွေးအခေါ်တွေကို လွတ်လပ်စွာဖော်ထုတ်ပြောဆိုလေ့ကျင့်နိုင်တဲ့ အခွင့်အလမ်းတွေ ကိုဖော်ဆောင်ပေးဖို့ဟာ ကျွန်တော်တို့ ပြည်သူက တင်မြှောက်ထားတဲ့အဖွဲ့အစည်းတွေမှာ ဒါကို ရှိပါ တယ်။ ဒီလိုလေ့ကျင့်ပေးလိုက်မယ်၊ အခွင့်အရေးတွေပေးလိုက်မယ်ဆိုရင် ဒီမိုကရေစီစနစ်ကို ဖော်ဆောင်နေတဲ့ နုနယ်သေးတဲ့ ကျွန်တော်တို့ တိုင်းပြည်လိုအခြေအနေမျိုးမှာ Rule of Law တရား ဥပဒေစိုးမိုးရေးထိခိုက်နိုင်တဲ့ မလိုလားအပ်တဲ့ဆန္ဒဖော်ထုတ်မှုတွေဟာလည်းပဲ တဖြည်းဖြည်းလျော့ပါးဖို့ရာအကြောင်းရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ သို့ဖြစ်ပါသောကြောင့် ဖွဲ့စည်းပုံ အခြေခံဥပဒေ ပုဒ်မ ၃၅၄ ပုဒ်မခွဲ(က)နှင့်အညီ မြန်မာနိုင်ငံသားများ ဒီမိုကရေစီကျင့်စဉ်နှင့် အလေ့ အကျင့်ကောင်းများရရှိစေရေးအတွက် အခွင့်အလမ်းများ ဖန်တီးဖော်ဆောင်ပေးနိုင်ပြီး အထောက် အကူပြု စေရန် အခုဖော်ပြပါမေးခွန်းအား ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါ တယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနက ပြန်လည်ဖြေကြားဖို့ ဖြစ်ပါတယ်</speech>
<speech><agency id="89">ဗိုလ်မှူးချုပ်ကျော်ဇံမြင့်(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့်ပြည်စုံပါစေလို့ ဦးစွာဆုတောင်းမေတ္တာပို့သအပ်ပါ တယ်။ ကျွန်တော်ကတော့ ပြည်ထဲရေးဝန်ကြီးဌာန ဒုတိယဝန်ကြီး ဗိုလ်မှူးချုပ်ကျော်ဇံမြင့် ဖြစ်ပါတယ်။ ကျွန်တော်တို့ ရန်ကုန်တိုင်းဒေသကြီး၊ ကမာရွတ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာစိုးရင်ရဲ့ ကြယ်ပွင့်ပြမေးခွန်းကို ကျွန်တော်က ဖြေကြားသွားမှာဖြစ်ပါတယ်။ ကျွန်တော်တို့ ပြည်ထောင်စုသမ္မတမြန်မာနိုင်ငံတော်ဟာ ၂၀၀၈ ခုနှစ် ဖွဲ့စည်းပုံအခြေခံဥပဒေနှင့်အညီ ၂၀၁၁ ခုနှစ်၊ မတ်လ ၃၁ ရက်နေ့ကအစပြုပြီး ဒီမိုကရေစီနိုင်ငံတော်အဖြစ်ရပ်တည်ခဲ့ပြီးတော့ အခက်အခဲများစွာကို ရင်ဆိုင်ကျော်လွှားပြီး ခေတ်မီဖွံ့ဖြိုးတိုးတက်တဲ့ ဒီမိုကရေစီနိုင်ငံတော်ကြီးဖြစ်စေရေးအတွက်ကို ဝိုင်းဝန်းကြိုးပမ်း အကောင်အထည်ဖော်ဆောင်ရွက်လျက်ရှိရာမှ ယခုအခါမှာ နိုင်ငံတကာကနေ ပြီးတော့ အသိအမှတ်ပြု လာတဲ့အပြင် စီးပွားရေးနဲ့ လူမှုရေးဖွံ့ဖြိုးတိုးတက်မှုလုပ်ငန်းများမှာ ဝိုင်းဝန်း ပူးပေါင်းဆောင်ရွက်လာလျက်ရှိတာကို တွေ့ရှိရမှာဖြစ်ပါတယ်။ ပါတီစုံဒီမိုကရေစီစနစ်ဖြင့် နိုင်ငံတော်ဖွံ့ဖြိုးတိုးတက်ရေးလုပ်ငန်းစဉ်များကို ဆောင်ရွက်လျက်ရှိ ရာမှာ မိမိတို့ရဲ့ ယုံကြည်ချက်၊ ထင်မြင်ယူဆချက်၊ လိုလားချက်များနဲ့ ဆန္ဒများက နိုင်ငံတော်အစိုးရမှဆောင်ရွက်လျက်ရှိတဲ့ လုပ်ငန်းစဉ်များနှင့်စပ်လျဉ်းပြီးတော့ ထပ်တူ တူညီနိုင်မည်မဟုတ်ပါ။ ဒါပေမယ့် လည်း ပြည်သူတစ်ဦးချင်း တစ်ယောက်ချင်းစီရဲ့ဆန္ဒ၊ လိုလားချက်၊ ထင်မြင်ယူဆချက်များနှင့်လည်း တူညီနိုင်မည်မဟုတ်ပါ။ သို့ပေမယ့်လည်း ဖွဲ့စည်းပုံအခြေခံဥပဒေပုဒ်မ ၃၅၄၊ ပုဒ်မခွဲ (ခ) အရ နိုင်ငံ သားတိုင်းသည် နိုင်ငံတော်လုံခြုံ ရေး၊ တရားဥပဒေစိုးမိုးရေး၊ ရပ်ရွာအေးချမ်းသာယာရေး သို့မဟုတ် ပြည်သူတို့ရဲ့ ကိုယ်ကျင့်တရားအကျိုးငှာ ပြဋ္ဌာန်းထားတဲ့ဥပဒေများနှင့် မဆန့်ကျင်လျှင် လက်နက်မပါဘဲ ငြိမ်းချမ်းစွာစုဝေးခွင့်၊ စီတန်းလှည့်လည်ခွင့် အခွင့်အရေးများကို လွတ်လပ်စွာ သုံးစွဲဆောင်ရွက်ခွင့် ရှိသည်ဟူ၍ ပြဋ္ဌာန်းထားသည့်အလျောက် နိုင်ငံသားများက ယင်းအခွင့်အရေးများကို ဥပဒေနဲ့အညီ သုံးစွဲဆောင်ရွက်နိုင်ရန်အလို့ငှာ ငြိမ်းချမ်းစွာစုဝေးခွင့်နှင့် ငြိမ်းချမ်းစွာစီတန်းလှည့် လည်ခွင့်ဆိုင်ရာ ဥပဒေနဲ့ နည်းဥပဒေတို့ကိုလည်း ပြဋ္ဌာန်းခဲ့ပြီးဖြစ်ပါတယ်။ အဆိုပါဥပဒေအရ မိမိတို့ရဲ့ ယုံကြည်ချက်၊ ထင်မြင်ယူဆချက်၊ လိုလားချက်များနှင့်ဆန္ဒများကို လွတ်လပ်စွာ ထုတ်ဖော်ပြောဆိုခွင့်များကို ရယူ ဆောင်ရွက်နိုင်ပြီး နည်းဥပဒေနှင့်အညီ ခွင့်ပြု ပေးလျက်ရှိပါတယ်။ ပြည်ထောင်စုသမ္မတမြန်မာနိုင်ငံတော်အစိုးရအနေနဲ့ နိုင်ငံတော်ဖွံ့ဖြိုးတိုးတက်ရေး လုပ်ငန်းစဉ် များကို ပွင့်လင်းမြင်သာစွာ အကောင်အထည်ဖော်ဆောင်ရွက်လျက်ရှိရာမှာ ယခုအချိန်ကာလက ဒီမိုကရေစီအသွင်ကူးပြောင်းရေးကာလ ဖြစ်ပါတယ်။ ပြည်သူများအနေဖြင့်လည်း နိုင်ငံရေး၊ စီးပွား ရေးနှင့် လူမှုရေးဖွံ့ဖြိုးတိုးတက်မှုလုပ်ငန်းစဉ်များကို ဒီမိုကရေစီကျင့်စဉ်နှင့်အညီ လိုက်နာကျင့်သုံးနိုင် ရေးကို အစပျိုးနေတဲ့အချိန်လည်းဖြစ်ပါတယ်။ နိုင်ငံတော်အစိုးရတစ်ရပ်အနေနဲ့ နိုင်ငံရေးစနစ်တစ်ခု မှ အခြားနိုင်ငံရေးစနစ်တစ်ခုသို့ ကူးပြောင်းရာမှာ ဘေးပယောဂကင်းကင်းဖြင့် အေးချမ်းတည်ငြိမ်စွာ ကူးပြောင်းနိုင်ရန် ပြည်သူများအနေဖြင့် အဆိုပါစနစ်ရဲ့ ကျင့်စဉ်များနဲ့အညီ လိုက်နာဆောင်ရွက်သွား ရမှာပဲ ဖြစ်ပါတယ်။ လက်ရှိအချိန်မှာ ပြည်ထောင်စုသမ္မတမြန်မာနိုင်ငံတော်အနေဖြင့် ရာစုနှစ်များစွာ ဒီမိုကရေစီ စနစ်ကျင့်သုံးနေပြီး ဖွံ့ဖြိုးတိုးတက်မှုရှိနေတဲ့နိုင်ငံများနဲ့ နှိုင်းယှဉ်နိုင်လောက်အောင်ဆောင်ရွက်နိုင် ခြင်းမရှိသေးပါ။ သို့ဖြစ်တဲ့အတွက် London မြို့မှာရှိတဲ့ Hyde Park ကဲ့သို့ ရန်ကုန်မြို့နှင့် မန္တလေး မြို့ကြီးများက အများစုဝေးအပန်းဖြေတဲ့ ပန်းခြံကဲ့သို့သောနေရာများမှာ ပြည်သူတစ်ဦးချင်းရဲ့ ယုံကြည် ချက်၊ ထင်မြင်ယူဆချက်များကို လွတ်လပ်စွာ တင်ပြနိုင်တဲ့နေရာများကို သီးသန့်သတ်မှတ်ပေးထားပြီး ခွင့်ပြုချက်တောင်းခံရန်မလိုဘဲ သတ်မှတ်ထားသော စည်းကမ်းများနှင့်အညီ မည်သူမဆိုလာရောက်ပြီး ဟောပြောဝေဖန်ဆွေးနွေးနိုင်မယ့်အစီအစဉ်ကို ဖန်တီးဖော်ဆောင်ခွင့်ပြု ပေးရန်မှာ သင့်လျော်မှုမရှိ သေးကြောင်း တွေ့ရှိရမှာဖြစ်ပါတယ်။ သို့ဖြစ်ပါ၍ နိုင်ငံတော်အစိုးရအနေဖြင့် လက်ရှိဒီမိုကရေစီအသွင် ကူးပြောင်းရေးကာလမှာ ပြည်သူဗဟိုပြု စနစ်အဖြစ် ပြည်သူတစ်ရပ်လုံး ဆင်းရဲမှုလျော့ချရေးနဲ့ နိုင်ငံတော် ဘက်စုံဖွံ့ဖြိုးတိုးတက် ရေးအတွက် အလေးထားဆောင်ရွက်လျက်ရှိရာမှာ ပြည်သူတစ်ဦးတစ်ယောက်ချင်းအနေဖြင့် ဒီမို ကရေစီစနစ်နှင့်အညီ လိုက်နာဆောင်ရွက်ရာမှာ လိုအပ်ချက်များရှိနိုင်သေးတဲ့အတွက် အဆိုပါJP လိုအပ်ချက်များမ��တစ်ဆင့် ဖြစ်ပေါ်လာနိုင်တဲ့အနှောင့်အယှက်၊ ဘေးပယောဂများမှ ကြိုတင်ကာကွယ် နိုင်ရန်အလို့ငှာ လက်ရှိအခြေအနေမှာ ခွင့်ပြုချက်တောင်းခံရန်မလိုဘဲ သတ်မှတ်စည်းကမ်းချက်များ နှင့်အညီ မည်သူမဆိုလာရောက်ဟောပြောနိုင်မည့် သီးသန့်နေရာ သတ်မှတ်ဖန်တီးဖော်ဆောင်ပေးရန် အစီအစဉ်မရှိသေးပါကြောင်း ပြန်လည်ဖြေကြားအပ်ပါတယ်။ အားလုံး ကျေးဇူးတင်ပါတယ်။(ဩဘာသံများ)</speech>
<speech type="speaker">အစည်းအဝေးကို မိနစ် ၃၀ ခန့် ခေတ္တရပ်နားပါမယ်</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
<p>အစည်းအဝေးကို မိနစ် ၃၀ ခန့်ရပ်နားပါသည်။</p>
<speech type="mc">လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ အစည်း အဝေးပြန်လည်စတင်တော့မှာဖြစ်ပါတယ်</speech>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
</Q-A>
<Q-A>
<title>မြို့သစ်မြို့နယ်ခွဲ၊ သနန်ကျေးရွာမှ တောင်သူများ၏ မူလကွန်ဖာကွင်းအား ပြန်လည်ပေးအပ်ရန် ရှိ/မရှိနှင့် အကျဉ်းဦးစီးဌာနပိုင် မြေယာများအား ဒေသခံပြည်သူများကို မြေယာလုပ်ပိုင်ခွင့်ပြုရန်အစီ အစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးခင်မောင်ရွှေ၊ တမူးမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="239">ဦးခင်မောင်ရွှေ(တမူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး နှင့် လွှတ်တော်ကိုယ်စားလှယ်တော်များ၊ ဧည့်သည်တော်များအားလုံး ကိုယ်စိတ်နှစ်ဖြာကျန်းမာ ချမ်းသာကြပါစေလို့ ဆုမွန်ကောင်းတောင်းရင်း လေးစားစွာ ဂါရဝပြု အပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ တမူးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခင်မောင်ရွှေ ဖြစ်ပါတယ်။ ကျွန်တော့်အနေဖြင့် စစ်ကိုင်းတိုင်းဒေသကြီး၊ တမူးခရိုင်၊ မြို့သစ်မြို့နယ်ခွဲ သနန်ကျေးရွာပြည်သူ များရဲ့ တင်ပြချက်အရ မေးမြန်းသွားမှာဖြစ်ပါတယ်။ စစ်ကိုင်းတိုင်းဒေသကြီး၊ တမူးခရိုင်၊ မြို့သစ်မြို့နယ်ခွဲ သနန်ကျေးရွာမှာ ၁၉၆၄ ခုနှစ်က ကွန်ဖာကွင်းအား (ပလဖ)မှ လယ်ယာမြေဖော်ထုတ်ပြီး တောင်သူများအား လယ်ယာမြေလုပ်ကိုင်ဆောင်ရွက်စေခဲ့ပါတယ်။ (ပလဖ)မှ အကျဉ်းဦးစီးဌာနသို့ လွှဲပြောင်းပေးတဲ့အခါမှာ အဆိုပါကျောင်းအပြင် စီမံကိန်းနယ်မြေဧက ၇၀၀ သတ်မှတ်ခဲ့ကြောင်း ကြားသိ ရပါတယ်။ အဆိုပါ ကွန်ဖာကွင်းဟာ ၁၃၅ ဧကရှိပြီးတော့မှ ယခု အမှန်တကယ် အကျဉ်းဦးစီးဌာနမှ လုပ်ကိုင်ဆောင်ရွက်နေမှုဟာ ကွန်ဖာကွင်းအပါအဝင် မိုးစပါး ၂၅၀ ဧကနှင့် အခြားဧက ၆၀ စုစုပေါင်း ၃၀၀ ဧကခန့်ရှိကြောင်းသိရှိရပါတယ်။ ကျန်ရှိတဲ့ ပလပ်မြေများမှာ ဒေသခံတောင်သူလယ်သမားများ က ဧက ၁၂၀ ခန့်စိုက်ပျိုးလုပ်ကိုင်နေကြောင်းလည်းပဲ သိရှိရပါတယ်။ ယခု လယ်ယာမြေဥပဒေအရ အကျဉ်းဦးစီးဌာနက လယ်ယာမြေလုပ်ပိုင်ခွင့်ကို လျှောက်ထားတဲ့အခါမှာလည်းပဲ ၂၇၀ ဧကသာ လျှောက်ထားခဲ့ကြောင်းနှင့် ကျန်ပလပ်မြေများကို တောင်သူလယ်သမားများက လယ်ယာလုပ်ပိုင်ခွင့် လျှောက်ထားကြတဲ့အခါမှာ အကျဉ်းဦးစီးဌာနက စီမံကိန်းနယ်မြေဟုပြောပြီး ကန့်ကွက်ထားသဖြင့် လယ်ယာမြေလုပ်ပိုင်ခွင့် မရရှိဘဲဖြစ်နေကြောင်းတင်ပြခဲ့ကြပါတယ်။ ဒေသခံပြည်သူများက ၎င်းတို့ သိမ်းဆည်းခံထားရတဲ့ ကွန်ဖာကွင်းသည် အကျဉ်းဦးစီးဌာနကလည်း ယခုလက်ရှိ လုပ်ကိုင်ဆောင် ရွက်နေသည်က တစ်ကြောင်း၊ ယခု ၎င်းတို့လုပ်ကိုင်ဆောင်ရွက်နေသည်ကလည်း အကျဉ်းဦးစီးဌာနက မလုပ်ကိုင်နိုင်ဘဲထားနေသည်က တစ်ကြောင်းတို့ကြောင့် အပြန်အလှန် နားလည်မှုပေးကာဆောင် ရွက်နိုင်ပါကြောင်း ဒေသခံပြည်သူများက တင်ပြခဲ့ကြပါတယ်။ ယခု အကျဉ်းဦးစီးဌာနက မလုပ်နိုင်တဲ့ ပလပ်မြေများကို တောင်သူများက လုပ်ကိုင်နေကြသဖြင့် အဆိုပါ မြေယာများကို ဆက်လက်ပြီး မြေယာ လုပ်ပိုင်ခွင့်ပေးမည်ဆိုပါက ၎င်းတို့ သိမ်းဆည်းခံထားရတဲ့ ကွန်ဖာကွင်းကိုလည်းပဲ အကျဉ်းဦးစီးဌာန ထံမှ ပြန်လည်တောင်းယူခြင်းမပြုတော့ဘဲ တရားဝင်ပေးအပ်ရန်လည်းပဲ ပြည်သူများက တင်ပြခဲ့ကြပါ တယ်။ မိမိအနေဖြင့် တောင်သူလယ်သမားများ၏ ဆန္ဒအတိုင်း သက်ဆိုင်ရာသို့ တင်ပြပေးမည်ဖြစ်ကြောင်းပြောကြားခဲ့ပါတယ်။ အကျဉ်းဦးစီးဌာနအနေဖြင့် မိမိအမှန်တကယ် ဆောင်ရွက်နိုင်သော စီမံကိန်းဧကကိုသာယူပြီး မြေမဲ့၊ ယာမဲ့ ကျေးလက်နေတောင်သူလယ်သမားများ၏ အကျိုးကိုကူညီ မြှင့်တင်ပေးသောအားဖြင့် ပလပ်မြေများတွင် လုပ်ကိုင်ဆောင်ရွက်နေကြသော တောင်သူလယ်သမား များနှင့် အခြားမလုပ်ကိုင်ရသေးတဲ့ မြေလွတ်၊ မြေလပ်နှင့် မြေရိုင်းများအား ပြန်လည်အပ်နှံပေးစေ လိုပါတယ်။ သို့မှသာ နိုင်ငံတော်အစိုးရမှ ဆောင်ရွက်နေတဲ့ ကျေးလက်နေတောင်သူလယ် သမားများရဲ့ ဆင်းရဲနွမ်းပါးမှုလျှော့ချရေးကိုလည်း အထောက်အကူပြုစေမှာဖြစ်ပြီး ပြည်သူများ လူမှုဘဝစီးပွား ဖွံ့ဖြိုးတိုးတက်လာမှာဖြစ်ပါတယ်။ ဒါကြောင့်မို့လို့ ဒေသခံပြည်သူများရဲ့ ကိုယ်စား လွှတ်တော်ဥက္ကဋ္ဌကြီး မှတစ်ဆင့် မေးမြန်းလိုသည်မှာ (၁) တောင်သူများ၏ မူလ ကွန်ဖာကွင်းအား ပြန်လည်ပေးအပ်ရန်ရှိပါသလား။ သို့မဟုတ် ၎င်းကွန်ဖာကွင်းအစား အကျဉ်းဦးစီးဌာနမှ ယခု ဆောင်ရွက်ခြင်းမရှိဘဲ တောင်သူ များလုပ်ကိုင်နေသည့် မြေယာများအား ဒေသခံပြည်သူများအား မြေယာလုပ်ပိုင်ခွင့် ခွင့်ပြုရန်အစီ အစဉ်ရှိ/မရှိ။ (၂) ရှိပါက မည်သည့်အချိန်တွင် ဆောင်ရွက်ပေးမည်ဖြစ်ကြောင်းနှင့် မရှိပါက မည်သည့် အတွက်မရှိကြောင်းကို သိရှိလိုပါသဖြင့် ပြန်လည်ဖြေကြားပေးနိုင်ပါရန် လွှတ်တော်ဥက္ကဋ္ဌကြီးမှ တစ်ဆင့် ရိုသေလေးစားစွာ မေးမြန်းအပ်ပါတယ်ခင်ဗျား။</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="89">ဗိုလ်မှူးချုပ်ကျော်ဇံမြင့်(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ကျွန်တော် စစ်ကိုင်း တိုင်းဒေသကြီး၊ တမူးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခင်မောင်ရွှေရဲ့ ကြယ်ပွင့်ပြ မေးခွန်းနှင့်စပ်လျဉ်း၍ ကျွန်တော်ကပဲ ရှင်းလင်းဖြေကြားသွားမှာဖြစ်ပါတယ်။ အကျဉ်းဦးစီးဌာန၊ သနန်စိုက်ပျိုးမွေးမြူရေးနှင့် အသက်မွေးမှုအတတ်သင်စခန်းသည် စစ်ကိုင်းတိုင်းဒေသကြီး၊ တမူးခရိုင်၊ မြို့သစ်မြို့နယ်ခွဲ၊ သနန်ကျေးရွာရဲ့ မြောက်ဘက် ၁ မိုင်ခန့်အကွာ မြေပုံညွှန်း SF-0345 မှာ တည်ရှိ ပါတယ်။ စခန်းရဲ့ အရှေ့ဘက် ၄ မိုင်ခန့်အကွာမှာ မင်းသမီးတောင်တန်းစခန်းရဲ့ တောင်ဘက် ၄ မိုင်ခန့် အကွာမှာ နန့်ယားချောင်းနဲ့အနောက်ဘက် ၃ မိုင်ခန့်အကွာမှာ အိန္ဒိယနိုင်ငံနယ်နိမိတ် မဏိပူရတောင်တန်းတို့တည်ရှိပါတယ်။ ကဘော်ချိုင့်ဝှမ်းဒေသက မြေလွတ်၊ မြေရိုင်းများပေါများပြီး လူနေကျဲ တဲ့ဒေသဖြစ်တဲ့အပြင် နယ်စပ်နှင့် နီးကပ်တဲ့အတွက် တစ်ဖက်နိုင်ငံသားများ စိမ့်ဝင်ပြီး အခြေချနေ ထိုင်ခြင်းကို ထိထိရောက်ရောက် ဟန့်တားကာကွယ်ရန်နှင့် ကဘော်ဒေသဖွံ့ဖြိုးတိုးတက် လာစေရန် ဒေသအလိုက် လယ်မြေသစ်၊ ယာမြေသစ်များဖော်ထုတ်ပြီး ထွက်ပေါ်လာတဲ့ ထွက်ကုန်များကို နိုင်ငံတော်နဲ့ ပြည်သူတို့အတွက် တစ်ဖက်တစ်လမ်းမှ အထောက်အပံ့ဖြစ်စေရန် ရည်ရွယ်ချက်ဖြင့် ကဘော်ချိုင့်ဝှမ်းဒေသမှာ အကျဉ်းသားများရဲ့ လုပ်အားဖြင့် စိုက်ပျိုးမွေးမြူရေးနှင့် အသက်မွေးမှု အတတ်သင်စခန်းများကို ဖွင့်လှစ်ခဲ့ခြင်းဖြစ်ပါတယ်။ ပြည်ထဲရေးဝန်ကြီးဌာန၊ အကျဉ်းဦးစီးဌာနအနေနဲ့ အကျဉ်းသားများ ပြစ်ဒဏ်မှ လွတ်မြောက်တဲ့အခါ အသက်မွေးမှုအတတ်ပညာ၊ စိုက်ပျိုးမွေးမြူရေး၊ ကုန်ထုတ်လုပ်ရေးစတဲ့ လုပ်ငန်းများ တတ်မြောက်စေရန်၊ အလဟဿ လေလွင့်ပြုန်းတီးနေတဲ့ အကျဉ်းသားများရဲ့ လုပ်အားကို အခြေခံပြီး စိုက်ပျိုးမွေးမြူရေး၊ ကုန်ထုတ်လုပ်ရေးလုပ်ငန်းများကို လုပ်ကိုင်စေရန်၊ နိုင်ငံတော်စီမံကိန်းဝင်လုပ်ငန်းများ၊ နယ်စပ်ဒေသများမှာ အကောင်အထည်ဖော် ဆောင်ရွက်နေတဲ့ တည်ဆောက်ပြုပြင်ရေး၊ လမ်းပန်းဆက်သွယ်ရေးနဲ့ ဒေသဖွံ့ဖြိုးရေးလုပ်ငန်းများမှာ ပါဝင်ဆောင်ရွက်ရန် ရည်ရွယ်ပြီးတော့ ဘဝသစ်စိုက်ပျိုးမွေးမြူရေးစခန်းများကို ဖွင့်လှစ်ဆောင်ရွက်ခဲ့ ခြင်းဖြစ်ပါတယ်။ သို့ဖြစ်ရာ စစ်ကိုင်းတိုင်းဒေသကြီး၊ တမူးခရိုင်၊ မြို့သစ်မြို့နယ်ခွဲမှာ အကျဉ်းဦးစီးဌာန၊ သနန်စိုက်ပျိုးမွေးမြူရေးနှင့် အသက်မွေးမှု အတတ်သင်စခန်းအား ဘဝသစ်စီမံကိန်းလုပ်ငန်းအဖြစ် စပါးစိုက်ပျိုးရေးလုပ်ငန်းကို ၁၉၉၄ ခုနှစ်၊ ဧပြီလ ၂ ရက်နေ့မှာ လယ်မြေ ၂၀၀ ဧကဖြင့် စတင်လုပ်ကိုင် ဆောင်ရွက်ခဲ့ပါတယ်။ ဒီလို စိုက်ပျိုးလုပ်ကိုင်ဆောင်ရွက်ခဲ့ရာမှ ၁၉၉၈-၁၉၉၉ ခု၊ ဘဏ္ဍာရေးနှစ်မှာ နယ်စပ်ဒေသနှင့် တိုင်းရင်းသားလူမျိုးများ ဖွံ့ဖြိုးတိုးတက်ရေးဦးစီးဌာန၊ နယ်လှည့်ဖွံ့ဖြိုးမှုကြီးကြပ်ရေးအဖွဲ့ တမူးမြို့ရဲ့ လယ်ယာမြေတိုးချဲ့ရေးစီမံချက်အရ ယခင် စိုက်ပျိုးမြေ ၂၀၀ ဧက အပါအဝင် မြေဧက ၇၀၀ တိုးချဲ့စိုက်ပျိုးလုပ်ကိုင်ရန်အတွက် ပါစီ(၁)စိုက်ကွင်းမှာ ၂၈.၄၃ ဧက၊ ပါစီ(၂) စိုက်ကွင်းမှာ ၁၀၅.၇၃ ဧက၊ ပါစီ(၃)စိုက်ကွင်းမှာ ၆၂.၆၃ ဧက၊ကွန်ဖရိုက်ကွင်းမှာ ၁၄၀.၀၀ဧက၊ အံတုံဆာစိုက်ကွင်းမှာ ၁၇၉.၁၂ ဧက၊ (၇)ဧကစိုက်ကွင်းမှာ ၇.၉၀ ဧက၊ ချမ်းသာကြီးစိုက်ကွင်းမှာ ၇၉.၃၈ ဧက၊ လမ်းသာ စိုက်ကွင်းမှာ ၆၇.၂၀ ဧကနဲ့ ကွင်းလျားရှည်စိုက်ကွင်းမှာ ၂၉.၆၁ ဧက စုစုပေါင်း ၇၀၀.၀၀ ဧကဖြင့် စိုက်ကွင်းအလိုက် လယ်ယာဧကများကို ပိုင်းခြားသတ်မှတ်ဆောင်ရွက်ခဲ့ပြီးဖြစ်ပါတယ်။ သနန်စိုက်ပျိုးမွေးမြူရေးနှင့် အသက်မွေးမှုအတတ်သင်စခန်းအနေဖြင့် ပါစီ(၁)၊ (၂)၊ (၃)ကွင်း၊ ကွန်ဖကွင်း၊ အံတုံဘကွင်းနဲ့ လမ်းသာကွင်းတို့မှာ စီမံကိန်းစပါးသီးနှံများကို အဓိကစိုက်ကွက်များ အဖြစ်စိုက်ပျိုးပြီး အခြားအကွက်များမှာလည်း သနန်ချောင်းရေရရှိမှုအခြေအနေအပေါ်မူတည်ပြီး အလှည့်ကျစိုက်ပျိုးလျက်ရှိပါတယ်။ အဲ့ဒီလို အလှည့်ကျစိုက်ပျိုးလျက်ရှိတဲ့အတွက် ကွင်းလျားရှည် စိုက်ကွင်းအတွင်း ၂၃.၅၂ ဧကကို ဒေသခံတောင်သူ ၄ ဦးက တရားမဝင် ဝင်ရောက်စိုက်ပျိုးနေတဲ့အတွက် တားမြစ်အရေးယူပေးပါရန် တမူးမြို့၊ သနန်စိုက်ပျိုးမွေးမြူရေး စခန်းရုံးရဲ့ ၂၀၁၃ ခုနှစ်၊ စက်တင်ဘာလ ၂ ရက်စွဲပါစာအမှတ်၊ ၃၂၀၁/၆/ထောက်-၃(စလက)ဖြင့် တမူးမြို့နယ်၊ မြေစာရင်းဦးစီး ဌာနကို လိပ်မူတင်ပြထားပြီး သနန်ကျေးရွာ မြေယာစီမံခန့်ခွဲမှုကော်မတီသို့ မိတ္တူ ပေးတင်ပြထားပြီး ဖြစ်ပါတယ်။ အဲ့ဒီလို ဒေသခံတောင်သူ ၄ ဦးက လယ်မြေ ၂၃.၅၂ ဧကနှင့် အခြားတောင်သူ ၃ ဦးက ၆.၀၉ ဧကအပါအဝင် ကျူးကျော်ဝင်ရောက်စိုက်ပျိုးထားတဲ့ ဧကပေါင်း ၂၉.၆၁ ဧကနဲ့ တောင်သူများ ဆက်စပ်ဖော်ထုတ်ထားတဲ့ ၁၃.၁၈ ဧက စုစုပေါင်း ၄၂.၇၉ ဧကကို လယ်ယာမြေလုပ်ပိုင်ခွင့်ပြု လက်မှတ်ပုံစံ ရ ထုတ်ပေးရန် စစ်ကိုင်းတိုင်းဒေသကြီး အစိုးရအဖွဲ့သို့ တင်ပြခဲ့သဖြင့် အကျဉ်းဦးစီးဌာနက ကန့်ကွက်ခဲ့ပါတယ်။ စစ်ကိုင်းတိုင်းဒေသကြီးအစိုးရအဖွဲ့ရဲ့ တင်ပြချက်အရ အကျဉ်းဦးစီးဌာန မှလျှောက်ထားသည့် ဧက ၇၀၀ နှင့်စပ်လျဉ်း၍ ဧက ၂၅၀ အတွက် လယ်ယာမြေလုပ်ပိုင်ခွင့် လက်မှတ် ပုံစံ ရ ထုတ်ပေးထားရှိပြီး ကျန်ဧကများအတွက် စိစစ်ဆောင်ရွက်နေဆဲဖြစ်ပါတယ်။ အကျဉ်းဦးစီး ဌာနမှ လုပ်ကိုင်ခြင်းမပြု သည့် ဧရိယာကို နိုင်ငံတော်သို့ ပြန်လည်အပ်နှံမည်ဆိုပါက အဆိုပါဧရိယာမှာ လုပ်ကိုင်လျက်ရှိကြတဲ့ တောင်သူများကို ၂၀၁၂ ခုနှစ် လယ်ယာမြေဥပဒေ၊ နည်းဥပဒေ မြေလွတ်၊ မြေလပ်နှင့် မြေရိုင်းများ ဥပဒေ၊ နည်းဥပဒေများနှင့်အညီ ဆောင်ရွက်ပေးမည်ဖြစ်ကြောင်းလည်းသိရှိ ရပါတယ်။ သို့ဖြစ်ပါ၍ အကျဉ်းဦးစီးဌာနမှ လုပ်ကိုင်လျက်ရှိသည့် ဘဝသစ်စီမံကိန်းလုပ်ငန်းမြေ ၇၀၀ ဧက အနက် လယ်မြေ ၂၉.၉၁ ဧကကို ဒေသခံတောင်သူအကျိုးငှာ နိုင်ငံတော်သို့ ပြန်လည်အပ်နှံ သွားမည်ဖြစ်ပါကြောင်းနှင့် ဒေသခံတောင်သူများက စစ်ကိုင်းတိုင်းဒေသကြီး မြေယာခန့်ခွဲမှု ကော်မတီသို့ လျှောက်ထားပါက ၂၀၁၂ ခုနှစ် လယ်ယာမြေဥပဒေ၊ နည်းဥပဒေ၊ မြေလွတ်မြေလပ်နှင့် မြေရိုင်းများဥပဒေ၊ နည်းဥပဒေများနှင့်အညီ ဆောင်ရွက်ပေးသွားမည်ဖြစ်ကြောင်း ပြန်လည်ဖြေရှင်း တင်ပြအပ်ပါတယ်။ အားလုံးကိုကျေးဇူးတင်ပါတယ်။</speech>
</Q-A>
<Q-A>
<title>နိုင်ငံတစ်ဝှမ်းလုံးရှိ ရပ်ကွက်/ကျေးရွာများမှ ရဝတ/ရယက ဥက္ကဋ္ဌများအား ထိုက်သင့်သည့်ချီးမြှင့်မှု ပြုလုပ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဦးမြင့်ရွှေ၊ ဝေါမဲဆန္ဒနယ်မှ မေးမြန်းဖို့ဖြစ်ပါတယ်။</speech>
<speech><mp id="260">ဦးမြင့်ရွှေ(ဝေါမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော်ကတော့ ပဲခူးတိုင်းဒေသကြီး၊ ဝေါမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြင့်ရွှေ ဖြစ်ပါတယ်။ ကျွန်တော့်မဲဆန္ဒနယ်မှာရှိကြတဲ့ ၁၉၉၀ ခုနှစ်ကနေပြီးတော့ ၂၀၁၀ ခုနှစ်အထိ တပ်မတော် အစိုးရလက်ထက်မှာ ရပ်ကွက်ကျေးရွာငြိမ်ဝပ်ပိပြားမှုတည်ဆောက်ရေးအဖွဲ့ (ရဝတ)နဲ့ ရပ်ကွက်၊ ကျေးရွာအေးချမ်းသာယာရေးနှင့် ဖွံ့ဖြိုးရေးကောင်စီ (ရယက) ဥက္ကဋ္ဌများအဖြစ် စွမ်းစွမ်းတမံဆောင် ရွက်ခဲ့ကြပြီးတော့ အခု အခါမှာအသက်အရွယ် ထောက်ခဲ့ကြပြီဖြစ်တဲ့ ပုဂ္ဂိုလ်ကြီးက သိရှိလိုပါသဖြင့် အလားတူ တစ်နိုင်ငံလုံးရှိပုဂ္ဂိုလ်ကြီးများအတွက်ပါ အခုမေးခွန်းကိုသက်ဆိုင်ရာက ဖြေကြားပေးပါရန် ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ အဲ့ဒီမှာမေးခွန်း (၁)ကတော့ တပ်မတော်အစိုးရလက်ထက် ၁၉၉၀ ခုနှစ်ကနေပြီးတော့ ၂၀၁၀ ခုနှစ်အတွင်း နိုင်ငံ့တာဝန်ကို ထမ်းဆောင်ခဲ့ကြတဲ့ ရဝတ/ရယက ဥက္ကဋ္ဌများအားထိုက်သင့်သည့် ချီးမြှင့်မည့်အစီအစဉ်ရှိ/မရှိ။ မေးခွန်းနံပါတ်(၂) ချီးမြှင့်မည့်အစီအစဉ် ရှိလျှင် မည်သို့ချီးမြှင့်မည်၊ မည်သည့်အချိန်ကာလတွင် ချီးမြှင့်မည်ကိုသိလိုပါကြောင်းမေးမြန်းအပ်ပါ သည်။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="89">ဗိုလ်မှူးချုပ်ကျော်ဇံမြင့်(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ပဲခူးတိုင်းဒေသကြီး၊ ဝေါမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမြင့်ရွှေရဲ့ ကြယ်ပွင့်ပြမေးခွန်းနဲ့ စပ်လျဉ်းပြီး ကျွန်တော်ကပဲ ဆက်လက်ရှင်းလင်းတင်ပြသွားမှာဖြစ်ပါတယ်။ နိုင်ငံတော်ငြိမ်ဝပ်ပိပြားမှု တည်ဆောက် ရေးအဖွဲ့အစိုးရနဲ့ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီအစိုးရတို့ဟာ ၁၉၈၈ ခုနှစ်၊ စက်တင်ဘာလ ၁၈ ရက်နေ့မှ ၂၀၁၁ ခုနှစ်၊ မတ်လ ၃၀ ရက်နေ့အထိ နိုင်ငံတော်တည်ငြိမ်အေးချမ်း ရေးနှင့် ဖွံ့ဖြိုးတိုးတက်ရေးများကို ဆောင်ရွက်ခဲ့ရာမှာ တိုင်းနှင့်ပြည်နယ်များမှာ ရပ်ကွက်ပေါင်း ၃၀၁၂ ရပ်ကွက်နဲ့ ကျေးရွာအုပ်စုပေါင်း ၁၃၆၄၉ အုပ်စုတို့ကို ဖွဲ့စည်းဆောင်ရွက်ခဲ့ကြောင်း စိစစ်သိရှိရ ပါတယ်။ အဆိုပါအစိုးရများကာလက တိုင်းနှင့်ပြည်နယ်အသီးသီးမှာ တာဝန်ထမ်းဆောင်ခဲ့တဲ့ ရပ်ကွက်/ကျေးရွာအုပ်စု ဥက္ကဋ္ဌများနှင့်စပ်လျဉ်း၍ ကာလအပိုင်းအခြားအလိုက် တာဝန်ထမ်းဆောင် ခဲ့မှုများ၊ တာဝန်ထမ်းဆောင်စဉ်ကာလအတွင်း ပြစ်မှု/ဒဏ်ကင်းရှင်းမှု ရှိ/မရှိ၊ လုပ်ငန်းတာဝန်များ ထူးကဲကျေပွန်စွာ ထမ်းဆောင်ခဲ့ခြင်း ရှိ/မရှိ၊ မည်သည့်ကာလအထိ မည်မျှတာဝန်ထမ်းဆောင်ခဲ့သည်။ မည်သည့်အတွက်ကြောင် တာဝန်မှရပ်နားခြင်း၊ ထုတ်ပယ်ခြင်း၊ နုတ်ထွက်စေခြင်း ရှိခဲ့သည်များကို ယခင်တိုင်းနှင့်ပြည်နယ် ငြိမ်ဝပ်ပိပြားမှုအဖွဲ့များ၊ တိုင်းနှင့်ပြည်နယ် အေးချမ်းသာယာရေးနှင့် ဖွံ့ဖြိုးရေး ကောင်စီများရဲ့ စီမံကြီးကြပ်မှုလုပ်ငန်းများဖြစ်ခဲ့သောကြောင့် ပြည်ထဲရေးဝန်ကြီးဌာနအနေနဲ့ တာဝန်ယူဆောင်ရွက်နိုင်ခြင်းမရှိကြောင်း စိစစ်သိရှိရပါတယ်။ နိုင်ငံရေးတာဝန်ထမ်းဆောင်သူများအား နိုင်ငံရေးပင်စင်၊ ဆုငွေ၊ အခြားထောက်ပံ့မှုများကို ချီးမြှင့်နိုင်ရန် သ်ဆိုင်ရာအစိုးရအဖွဲ့မှသာ ဥပဒေပြဋ္ဌာန်းဆောင်ရွက်ရမည်ဖြစ်ပါတယ်။ မြန်မာ့ ဆိုရှယ်လစ်လမ်းစဉ်ပါတီ အစိုးရလက်ထက်မှာ နိုင်ငံရေးတာဝန်ထမ်းဆောင်ခဲ့သူများကို ချီးမြှင့်ရန် အတွက် နိုင်ငံရေးပင်စင်ဥပဒေကို ပြဋ္ဌာန်းထားရှိပြီး လက်ရှိပြည်ထောင်စုသမ္မတမြန်မာနိုင်ငံတော် အစိုးရလက်ထက်မှာ ရပ်ကွက်/ကျေးရွာ အုပ်ချုပ်ရေးမှူးများကို ချီးမြှင့်ရန်အတွက် ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ အခန်း (၁၂) မှာ ပြဋ္ဌာန်းထားရှိပြီးဖြစ်ပါတယ်။ သို့ပေမယ့်လည်း နိုင်ငံတော်ငြိမ်ဝပ်ပိပြားမှုတည်ဆောက်ရေးအဖွဲ့နဲ့ နိုင်ငံတော်အေးချမ်းသာယာရေး နှင့် ဖွံ့ဖြိုးရေးကောင်စီတို့လက်ထက်တို့မှာ ရဝတ/ရယက ဥက္ကဋ္ဌများကို ချီးမြှင့်ရန်နှင့်စပ်လျဉ်း၍ ဥပဒေပြဋ္ဌာန်းထားရှိခဲ့ခြင်းမရှိကြောင်း စိစစ်တွေ့ရှိရပါတယ်။ သို့ဖြစ်ပါ၍ ယခင်နိုင်ငံတော်ငြိမ်ဝပ်ပိပြားမှုတည်ဆောက်ရေးအဖွဲ့နဲ့ နိုင်ငံတော်အေးချမ်း သာယာရေးနှင့် ဖွံ့ဖြိုးရေးကောင်စီတို့လက်ထက်မှာ ဥပဒေပြဋ္ဌာန်းထားခြင်းမရှိပါသဖြင့် လက်ရှိ ပြည်ထောင်စုသမ္မတမြန်မာနိုင်ငံတော် အစိုးရအနေဖြင့် နိုင်ငံတစ်ဝှမ်းလုံးမှာရှိတဲ့ ရပ်ကွက်/ ကျေးရွာ များမှာ ၁၉၉၀ ခုနှစ်မှ ၂၀၁၀ ခုနှစ်အတွင်း တာဝန်ထမ်းဆောင်ခဲ့ကြတဲ့ ရဝတ/ရယက ဥက္ကဋ္ဌများအား ထိုက်သင့်သည့် ချီးမြှင့်မှုများဆောင်ရွက်ပေးရန် အစီအစဉ်မရှိပါကြောင်း ပြန်လည်ရှင်းလင်း ဖြေကြား အပ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
</Q-A>
</section>
<section value="Bill">
<bill>
<title>အမျိုးသားလွှတ်တော်မှ ပြင်ဆင်အတည်ပြုချက်ဖြင့် ပေးပို့လာသော အမျိုးသားဆေးဝါးဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ပြင်ဆင်ချက်အဆိုတင်သွင်းထားသည့် တစ်ပိုဒ်ချင်းစီအလိုက်ဆွေးနွေး၍ အတည်ပြုရန်လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် ၆ ကို ဆက်လက်ဆောင်ရွက်ပါမယ်။ လွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော်မှာ စတင်တင်သွင်းပြီး ပြင်ဆင်ချက်ဖြင့် အတည်ပြု ပေးပို့လာသော အမျိုးသားဆေးဝါး ဥပဒေကိုပြင်ဆင်သည့်ဥပဒေကြမ်းကို ၁၉-၂-၂၀၁၄ ရက်နေ့တွင် လက်ခံရရှိကြောင်းအသိပေးခြင်းနှင့် ဥပဒေကြမ်းကော်မတီရဲ့ အစီရင်ခံစာကို ဖတ်ကြားရှင်းလင်းခြင်းများဆောင် ရွက်ခဲ့ပြီးဖြစ်ပါတယ်။ ဆွေးနွေးလိုသူများကိုလည်း ၂၄-၂-၂၀၁၄ ရက်နေ့နောက်ဆုံးထား၍ အမည် စာရင်းပေးရန် တောင်းခံခဲ့ပြီးလည်းဖြစ်ပါတယ်။ ယခုပြင်ဆင်ချက်အဆိုတင်သွင်းထားတဲ့ ဥပဒေကြမ်းကော်မတီက သက်ဆိုင်ရာအပိုဒ်၊ အပိုဒ်ခွဲအလိုက် ဆွေးနွေးခြင်း၊ လိုအပ်က ပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်းဆွေးနွေးခြင်းများပြုလုပ်ပြီး လွှတ်တော်ရဲ့ ဆန္ဒသဘောထားရယူ ၍ဆုံးဖြတ်အတည်ပြုခြင်းဆောင်ရွက်သွားပါမယ်။ ယခုစတင်ဆောင်ရွက်ပါမယ်။ အပိုဒ် ၂ နဲ့စပ်လျဉ်း ပြီး ပြင်ဆင်ချက်အဆိုတင်သွင်းဖို့ ဥပဒေကြမ်းကော်မတီအားဖိတ်ခေါ်ပါတယ်။</speech>
<speech><mp id="239">ဦးခင်မောင်ရွှေ(အဖွဲ့ဝင်ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ အမျိုးသားဆေးဝါးဥပဒေကို ပြင်ဆင်တဲ့ ဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းသွားမှာဖြစ်ပါတယ်။ မူလပြင်ဆင်တဲ့ ဥပဒေကြမ်းမှာ ပုဒ်မ ၄ အပိုဒ် ၂ အမျိုးသားဆေးဝါးဥပဒေပုဒ်မ ၄ ကို အောက်ပါအတိုင်းအစားထိုးရမည်။ ပုဒ်မ ၄ ပြည်ထောင်စုအစိုးရအဖွဲ့သည် အောက်ပါပုဂ္ဂိုလ်များပါဝင်သော မြန်မာနိုင်ငံအစား အသောက်နှင့် ဆေးဝါးအာဏာပိုင်အဖွဲ့ကို ဖွဲ့စည်းရမည်။ (က) ပြည်ထောင်စုဝန်ကြီး ကျန်းမာရေး ဝန်ကြီးဌာန(ဥက္ကဋ္ဌ)၊ (ခ) ဒုတိယဝန်ကြီး ကျန်းမာရေးဝန်ကြီးဌာန (ဒုတိယဥက္ကဋ္ဌ)၊ (ဂ) ဆေးဝန်ထမ်း ညွှန်ကြားရေးမှူး၊ ကာကွယ်ရေးဝန်ကြီးဌာန(အဖွဲ့ဝင်)၊ (ဃ) ညွှန်ကြားရေးမှူးချုပ်၊ အထွေထွေအုပ်ချုပ် ရေးဦးစီးဌာန၊ ပြည်ထဲရေးဝန်ကြီးဌာန(အဖွဲ့ဝင်)၊ (င) ညွှန်ကြားရေးမှူးချုပ်၊ ကျန်းမာရေးဦးစီးဌာန၊ ကျန်းမာရေးဝန်ကြီးဌာန(အဖွဲ့ဝင်)၊ (စ) ညွှန်ကြားရေးမှူးချုပ်၊ တိုင်းရင်းဆေးပညာဦးစီးဌာန၊ ကျန်းမာ ရေးဝန်ကြီးဌာန(အဖွဲ့ဝင်)၊ (ဆ) ညွှန်ကြားရေးမှူးချုပ်၊ မွေးမြူရေးနှင့် ကုသရေးဦးစီးဌာန၊ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန(အဖွဲ့ဝင်)၊ (ဇ) ညွှန်ကြားရေးမှူးချုပ်၊ စက်မှု ကြီးကြပ်ရေးနှင့် စစ်ဆေးရေးဦးစီးဌာန၊ စက်မှုဝန်ကြီးဌာန အဖွဲ့ဝင်)၊ (၅) ညွှန်ကြားရေးမှူးချုပ်၊ စိုက်ပျိုးရေးစီမံကိန်းဦးစီးဌာန၊ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန (အဖွဲ့ဝင်)၊ (ည) ကိုယ်စားလှယ်တစ်ဦး၊ နေပြည်တော်စည်ပင်သာယာရေးကော်မတီ(အဖွဲ့ဝင်)၊ (ဋ) ကိုယ်စားလှယ် တစ်ဦး၊ ရန်ကုန်မြို့တော်စည်ပင်သာယာရေးကော်မတီ(အဖွဲ့ဝင်)၊ (ဌ) ကိုယ်စားလှယ်တစ်ဦး၊ မန္တလေး မြို့တော်စည်ပင်သာယာရေးကော်မတီ(အဖွဲ့ဝင်)၊ (၃) ညွှန်ကြားရေးမှူးချုပ်၊ ငါးလုပ်ငန်းဦးစီးဌာန၊ မွေးမြူရေး၊ ရေလုပ်ငန်းနှင့်ကျေးလက်ဒေသဖွံ့ဖြိုးရေးဝန်ကြီးဌာန(အဖွဲ့ဝင်)၊ (ပ) ညွှန်ကြားရေးမှူးချုပ်၊ ဆေးသိပ္ပံပညာဦးစီးဌာန၊ ကျန်းမာရေးဝန်ကြီးဌာန(အဖွဲ့ဝင်)၊ (ဏ) ညွှန်ကြားရေးမှူးချုပ်၊ ဆေးသုတေ သနဦးစီးဌာန(မြန်မာပြည်အလယ်ပိုင်း)၊ ကျန်းမာရေးဝန်ကြီးဌာန(အဖွဲ့ဝင်)၊ (တ) ညွှန်ကြားရေးမှူးချုပ်၊ အစားအသောက်နှင့် ဆေးဝါးကွပ်ကဲရေးဦးစီးဌာန၊ ကျန်းမာရေးဝန်ကြီးဌာန(အတွင်းရေးမှူး)နှင့် ဖွဲ့စည်းထားပါတယ်။ ဒီဥပဒေကြမ်းကို အမျိုးသားလွှတ်တော်က အပိုဒ် (၂) အမျိုးသားဆေးဝါးဥပဒေ ပုဒ်မ ၄ ကို အောက်ပါအတိုင်းအစားထိုးရမည်။ အပိုဒ် ၄ ပြည်ထောင်စုအစိုးရအဖွဲ့သည် ပြည်ထောင်စု ဝန်ကြီး၊ ကျန်းမာရေးဝန်ကြီးဌာနက ဥက္ကဋ္ဌအဖြစ်ဆောင်ရွက်သော မြန်မာနိုင်ငံ အစားအသောက်နှင့် ဆေးဝါးအာဏာပိုင်အဖွဲ့ ကို သင့်လျော်သောပုဂ္ဂိုလ်များဖြင့် ဖွဲ့စည်းရမည်။ အဆိုပါအဖွဲ့၏ အတွင်းရေးမှူးအဖြစ် ညွှန်ကြားရေးမှူးချုပ်၊ အစားအသောက်နှင့် ဆေးဝါးကွပ်ကဲရေးဦးစီးဌာန၊ ကျန်းမာရေးဝန်ကြီးဌာနက ဆောင်ရွက်ရမည်ဟုပြင်ဆင်ထားပါတယ်။ မိမိတို့ဥပဒေကြမ်းကော်မတီနှင့် ကျန်းမာရေးမြှင့်တင်မှုကော်မတီတို့ရဲ့ ညှိနှိုင်းချက်အရ မူလပြဋ္ဌာန်းချက်ဟာ ပိုပြီးတော့မှ တိကျပြတ် သားတဲ့အဖွဲ့ဝင်များနဲ့ ဖွဲ့စည်းထားတာဖြစ်တဲ့အတွက် မူလပြဋ္ဌာန်းချက်အတိုင်းသာ လွှတ်တော်က အတည်ပြု ပေးသင့်ပါကြောင်း ဥပဒေကြမ်းကော်မတီရဲ့ ကိုယ်စား အဆိုတင်သွင်းအပ်ပါတယ်ခင်ဗျား။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနရဲ့ သဘောထားပြောပါ</speech>
<speech><agency id="98">ဒေါက်တာသန်းအောင်(ဒုတိယဝန်ကြီး၊ ကျန်းမာရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများခင်ဗျား။ တင်ပြပါ အမျိုးသားဆေးဝါးဥပဒေကြမ်းကို ပြင်ဆင်ရတဲ့အကြောင်းအရင်းကို အနည်းငယ်ရှင်းလင်း တင်ပြလိုပါ တယ်။ မြန်မာနိုင်ငံအစားအသောက်နှင့်ဆေးဝါးအာဏာပိုင်အဖွဲ့ကို ခေတ်စနစ်နှင့်အညီ သက်ဆိုင်ရာ ဌာနဆိုင်ရာများ ပြည့်စုံစွာပါဝင်နိုင်ရေးနှင့် အခေါ်အဝေါ်အသုံးအနှုန်းများအတွက် ပြင်ဆင်ခြင်းဖြစ်ပါတယ်။ အစားအသောက်နှင့်ဆေးဝါးဆိုင်ရာမူဝါဒများ စည်းကမ်းချက်များသတ်မှတ်ခြင်း၊ ကျွမ်းကျင်မှု ဆိုင်ရာကော်မတီများ ဖွဲ့စည်းခြင်းနှင့် ကြီးကြပ်ကွပ်ကဲရေးကော်မတီများ ဖွဲ့စည်းခြင်း၊ လုပ်ငန်းတာဝန် သတ်မှတ်ခြင်း၊ အာဏာပိုင်အဖွဲ့ ဖြစ်သဖြင့် ယခင် ဥပဒေပါကျွမ်းကျင်သည့် ပုဂ္ဂိုလ်တစ်ဦးစီကို အဖွဲ့ဝင် အဖြစ်မပါရှိဘဲ ပြင်ဆင်ဖွဲ့စည်းခဲ့ခြင်းဖြစ်ပါတယ်။ ၁-၈-၂၀၁၃ ရက်နေ့မှစ၍ အစားအသောက်နှင့် ဆေးဝါးကွပ်ကဲရေးဦးစီးဌာနအနေဖြင့် စတင်လုပ်ငန်းများဆောင်ရွက်နေပြီဖြစ်၍ အကောင်အထည် ဖော်ဆောင်ရွက်နိုင်ရန်အတွက် ညွှန်ကြားရေးမှူးချုပ်၊ အစားအသောက်နှင့်ဆေးဝါးကွပ်ကဲရေးဦးစီး ဌာနကို အတွင်းရေးမှူးအဖြစ် ပြင်ဆင်ဖွဲ့စည်းရခြင်းဖြစ်ပါကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပြင်ဆင်ချက်အဆိုဟာ မူလဥပဒေထဲမှာ ပြင်ဆင်သည့် ကန့်လန့်ဖြတ်ဇယားကို ကြည့်ရင်ပိုရှင်းပါတယ်။ ကန့်လန့်ဖြတ်ဇယား အမှတ်စဉ် ၁ မှာ အမှတ်စဉ် ၁ ပုဒ်မ ၄ ပြင်ဆင်သည့် ဥပဒေကြမ်း ပြဋ္ဌာန်းချက်စာတိုင်ရှိပါတယ်။ နောက် ဒုတိယစာတိုင်က အမျိုးသားလွှတ်တော်ရဲ့ ပြင်ဆင် အတည်ပြုချက်စာတိုင်ဖြစ်ပါတယ်။ ဒီအပေါ်မူတည်ပြီးတော့ ဥပဒေကြမ်းကော်မတီရဲ့ စိစစ်ချက်ဟာ အမျိုးသားလွှတ်တော်ရဲ့ ပြင်ဆင်ချက်အတိုင်း မထားဘဲနဲ့ မူလပြဋ္ဌာန်းချက်အတိုင်းလို့ ဖော်ပြခြင်းဟာ ကန့်လန့်ဖြတ်ဇယားအရဆိုရင် ပြင်ဆင်သည့်ဥပဒေကြမ်း၏ ပြဋ္ဌာန်းချက်ကို ရည်ညွှန်းတယ်၊ ဖြစ်တယ် လို့ယူဆပါတယ်။ ဟုတ်/မဟုတ် ဥပဒေကြမ်းကော်မတီက ပြန်လည်ရှင်းလင်းတင်ပြဖို့ ဖြစ်ပါတယ်</speech>
<speech><mp id="239">ဦးခင်မောင်ရွှေ အဖွဲ့ဝင်၊ ဥပဒေကြမ်းကော်မတီ)</mp>မူလဥပဒေကြမ်းအပေါ်မှာ ပြင်ဆင်တဲ့ ဥပဒေကြမ်းရဲ့အပိုဒ်(၄) ကိုတင်ပြခြင်းဖြစ်ပါတယ်။</speech>
<speech type="speaker">ဒါကြောင့်မို့လို့ ဥပဒေကြမ်းကော်မတီရဲ့ ခုနက တင်ပြချက်က အမျိုးသား လွှတ်တော်ရဲ့ ပြင်ဆင်အတည်ပြုချက်ထက် မူလပေါ့။ ပြင်ဆင်သည့် ဥပဒေကြမ်းပြဋ္ဌာန်းချက်က ပြည့်စုံ တယ်။ ဒါကြောင့်မို့လို့ ဒါကို လွှတ်တော်က အတည်ပြု ပေးဖို့ဆိုတဲ့ သဘောတင်ပြခြင်းဖြစ်ပါတယ်။ ဒါကြောင့် ကျန်းမာရေးဝန်ကြီးဌာနအနေနဲ့ ဥပဒေကြမ်းကော်မတီရဲ့ တင်ပြချက်ကို သဘောတူပါသ</speech>
<speech><agency id="98">ဒေါက်တာသန်းအောင်(ဒုတိယဝန်ကြီး၊ ကျန်းမာရေးဝန်ကြီးဌာန)</agency>သဘောတူပါတယ်။</speech>
<speech type="speaker">ဒါကြောင့် ဥပဒေကြမ်းကော်မတီရဲ့ စိစစ်တင်ပြချက်ကို ကျန်းမာရေးဝန်ကြီး ဌာနကလည်းသဘောတူကြောင်း တင်ပြပါတယ်။ ဒီကိစ္စနှင့်ပတ်သက်ပြီး လွှတ်တော်ကကန့်ကွက် ရန်ရှိပါသလား။ လွှတ်တော်က ကန့်ကွက်ရန်မရှိတဲ့အတွက် ဥပဒေကြမ်းကော်မတီရဲ့ စိစစ်ချက် အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားဆေးဝါးဥပဒေကို ပြင်ဆင် သည့်ဥပဒေကြမ်းနှင့်စပ်လျဉ်းပြီး ပြင်ဆင်ချက်အဆိုတင်သွင်းခြင်း၊ ဆွေးနွေးဆုံးဖြတ်ခြင်းများ ပြုလုပ်ခဲ့ ပြီးဖြစ်ပါတယ်။ ဒီလိုဆောင်ရွက်ရာမှာ ပြည်သူ့လွှတ်တော်နှင့်အမျိုးသားလွှတ်တော်တို့က ပြင်ဆင်ခြင်း မပြုတဲ့ အပိုဒ်၊ အပိုဒ်ခွဲများကို မူလအဆိုပြုချက်အတိုင်းအတည်ပြု သွားမှာဖြစ်ပါတယ်။ ဒီနေရာမှာ လွှတ်တော်ရဲ့ ပြင်ဆင်အတည်ပြုချက်များကြောင့် ပြောင်းလဲသွားတဲ့ အပိုဒ်၊ အပိုဒ်ခွဲ၊ အမှတ်စဉ်များကို လည်းတစ်ပါတည်းအတည်ပြုချက်ရယူမှာဖြစ်ပါတယ်။ ဒါကြောင့် အမျိုးသားဆေးဝါးဥပဒေကြမ်းကို ပြင်ဆင်သည့်ဥပဒေကြမ်းတစ်ရပ်လုံးကို ပြင်ဆင်ထားသည့်အပိုဒ်၊ အပိုဒ်ခွဲအတိုင်း အတည်ပြုရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် အမျိုး သားလွှတ်တော်မှာ စတင်တင်သွင်းပြီး ပြင်ဆင်ချက်ဖြင့်အတည်ပြု၍ ပြည်သူ့လွှတ်တော်သို့ ပေးပို့လာ တဲ့ အမျိုးသားဆေးဝါးဥပဒေကို ပြင်ဆင်သည့်ဥပဒေကြမ်း တစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲအတိုင်း အတည်ပြုကြောင်းကြေညာပါတယ်။</speech>
<title>အမျိုးသားလွှတ်တော်မှ ပြင်ဆင်ချက်မရှိပြန်လည်ပေးပို့လာသော မြန်မာနိုင်ငံ ရဲညွန့်တပ်ဖွဲ့ ဥပဒေကို ရုပ်သိမ်းသည့်ဥပဒေကြမ်းနှင့်စပ်လျဉ်း၍ လက်ခံရရှိကြောင်းနှင့် ဆက်လက် ဆောင်ရွက်မည်ဖြစ်ကြောင်း လွှတ်တော်သို့အသိပေးတင်ပြခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်မှာ စတင်ဆွေးနွေး၍ ပြင်ဆင်ချက်မရှိအတည်ပြုခဲ့ပြီး အမျိုးသားလွှတ်တော်သို့ ပေးပို့ထား သော မြန်မာနိုင်ငံ ရဲညွန့်တပ်ဖွဲ့ဥပဒေကို ရုပ်သိမ်းသည့်ဥပဒေကြမ်းကို ၂၄-၂-၂၀၁၄ ရက်နေ့မှာ အမျိုးသားလွှတ်တော်၌ ပြင်ဆင်ချက်မရှိ အတည်ပြုပြီးနောက် ပြည်သူ့လွှတ်တော်သို့ ပြန်လည်ပေးပို့လာပါတယ်။ မြန်မာနိုင်ငံ ရဲညွန့်တပ်ဖွဲ့ဥပဒေကို ရုပ်သိမ်းသည့်ဥပဒေကြမ်းကို လွှတ်တော်နှစ်ရပ်လုံးက သဘောတူညီခြင်းဖြစ်၍ ပြည်ထောင်စုလွှတ်တော်က အတည်ပြု သည်ဟုမှတ်ယူပြီး ၂၀၁၃ ခုနှစ် ပြည်သူ့လွှတ်တော်ဆိုင်ရာ နည်းဥပဒေ ၁၉၂ နည်းဥပဒေခွဲ (ဂ)နှင့်(ဃ)တို့အရ ဆက်လက်ဆောင်ရွက် သွားမည်ဖြစ်ကြောင်းကြေညာပါတယ်။</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၁၈) ရက်မြောက်နေ့ ရပ်နားကြောင်းနှင့် အစည်းအဝေး (၁၉) ရက်မြောက်နေ့ ကျင်းပမည့် နေ့ရက်နှင့် အချိန်ကိုကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၁၈)ရက်မြောက်နေ့ ရပ်နားပါ့မယ်။ ပထမအကြိမ် ပြည်သူ့ လွှတ်တော် နဝမပုံမှန်အစည်းအဝေး (၁၉)ရက်မြောက်နေ့ကျင်းပမည့်ရက်ကို ထပ်မံကြေညာပါမယ်။ ယနေ့ အစည်းအဝေးပြီးဆုံးကြောင်းကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">ပြည်သူ့လွှတ်တော်ကိုယ်စားလှယ်များအားလုံးထွက်ခွာနိုင်ပါပြီခင်ဗျား</speech>
<p>ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၁၈)ရက်မြောက်နေ့ကို ၁၂၀၀ နာရီအချိန်တွင် ရပ်နားပါသည်။</p>
</postface>
</transcript>
</doc>
