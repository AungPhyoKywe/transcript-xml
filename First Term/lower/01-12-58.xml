<doc>
<docinfo>
<docno>01-12-58.xml</docno>
<pdf>01-12-58.pdf</pdf>
<term value="01">ပထမအကြိမ်</term>
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေး (၅၈)ရက်မြောက်နေ့မှတ်တမ်း</title>
<date>၁၃၇ရ ခုနှစ်၊ နယုန်လပြည့်ကျော် ၃ ရက် (၂၀၁၅ ခုနှစ်၊ ဇွန်လ ၄ ရက်) (ကြာသပတေးနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၈)ရက်မြောက်နေ့ကို နံနက် ၁၀းဝဝ နာရီအချိန်၌ စတင် ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဒုတိယ ဥက္ကဋ္ဌ ဦးနန္ဒကျော်စွာက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တ ွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၈)ရက်မြောက်နေ့ အစီအစဉ် စတင်ပါ တော့မယ်။</speech>
<title>ပြည်သူ့လွှတ်တော်ဒုတိယဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ကြွရောက်လာပါပြီခင်ဗျား။။</speech>
<p>ပြည်သူ့လွှတ်တော် ဒုတိယဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="mc">အားလုံးထိုင်နိုင်ပါပြီခင်ဗျား။။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ အားလုံး သုမင်္ဂလာအပေါင်းနှင့်ပြည့်စုံတော်မူကြပါစေ။ ဒီကနေ့ ကျင်းပတဲ့ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၈)ရက်မြောက်နေ့မှာ ပြည်သူ့လွှတ်တော် လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၁၉ ဦးရှိတဲ့အနက် ၃၇ရ ဦး တက်ရောက်ပါတယ်။ အစည်းအဝေးသို့ တက်ရောက် ခွင့်ရှိသူဦးရေ စုစုပေါင်းရဲ့ ၈၉.၉၈ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)။</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ကြို တင်ဖြန့်ဝေ ထားတဲ့အစီအစဉ်များအတိုင်း ဆက်လက်ဆောင်ရွက်သွားမှာဖြစ်ပါတယ်။</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="vicespeaker">ယခု အစည်းအဝေး မတက်ရောက်နိုင်တဲ့ လွှတ်တော်ကိုယ်စားလှယ် များအတွက် ခွင့်ပန်ကြားရန် ဖြစ်ပါတယ်။။</speech>
<speech><mp id="412">ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ ယနေ့ကျင်းပတဲ့ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၈)ရက်မြောက်နေ့မှာ ခွင့်ပန်ကြားတဲ့ ပြည်သူ့လွှတ်တော် ကိုယ်စားလှယ်များစာရင်းကို ကျွန်တော် ပြည်သူ့လွှတ်တော် လွှတ်တော်အခွင့်အရေးကော်မတီ အတွင်းရေးမှူးက တင်ပြပါ့မယ်။ ယနေ့ ခွင့်ပန်ကြားသူများမှာ (၁) တောင်ဥက္ကလာပမဲဆန္ဒနယ်မှ ဦးအောင်သိန်းလင်း ခွင့် ၂ ရက်၊ (၂) နမ့်ဆန်မဲဆန္ဒနယ်မှ ဦးမောင်မောင်ဆွေ ခွင့် ၉ ရက်၊ (၃) ပြည်ကြီးတံခွန်မဲဆန္ဒနယ်မှ ဦးမောင်ကို ခွင့် ၉ ရက်၊ (၄) ငပုတောမဲဆန္ဒနယ်မှ ဒေါ်ခင်သန်းမြင့် ခွင့် ၂ ရက်၊ (၅) ပျော်ဘွယ်မဲဆန္ဒနယ်မှ ဦးမြင့်စိုး ခွင့် ၂ ရက်၊ (၆) ဆော့လော်မဲဆန္ဒနယ်မှ ဦးဇောင်းခေါင် ခွင့် ၁ ရက်၊ (၇) ယင်းမာပင်မဲဆန္ဒနယ်မှ ဦးသောင်းဟန် ခွင့် ၂ ရက်၊ (၈) တပ်မတော်သားကိုယ်စားလှယ် ဗိုလ်ချုပ်တောက်ထွန်း ခွင့် ၁ ရက်၊ (၉) တပ်မတော်သားကိုယ်စားလှယ် ဗိုလ်မှူးနှင်းစိုး ခွင့် ၂ ရက်၊ (၁၀) ကျောက်တော်မဲဆန္ဒနယ်မှ ဦးသာစိန် ခွင့် ၂ ရက်၊ (၁၁) မြေပုံမဲဆန္ဒနယ်မှ ဦးဖေသန်း ခွင့် ၂ ရက်နှင့် (၁၂) ဟိုပုန်းမဲဆန္ဒနယ်မှ ဦးခွန်သိန်းဖေ ခွင့် ၉ ရက်တို့ဖြစ်ကြပါတယ်။ ယနေ့ ခွင့်ပန်ကြားသူများအား ခွင့်ပြုပေးပါရန် လေးစားစွာ ပန်ကြားအပ်ပါတယ်ခင်ဗျာ။</speech>
<speech type="vicespeaker">ခွင့်ပန်ကြားသူအားလုံးကို ခွင့်ပြုပါတယ်။။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၁၉ ဦး၊ ယခင်က ခွင့်ပန်ကြား၍ ခွင့်ပြု ထားသူ ၃၀ ဦး၊ ယနေ့ခွင့်ပြု ထားသူ ၁၂ ဦးဖြစ်၍ လွှတ်တော်ကခွင့်ပြု ထားသူစုစုပေါင်း ၄၂ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို အတည်ပြု ရန် လွှတ်တော်က သဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)။</speech>
</leave>
</preface>
<discussion>
<section value="Committee">
<title>ပြည်သူ့လွှတ်တော် ကော်မတီများမှ အဖွဲ့ဝင်များအား ကော်မတီတာဝန်ပြောင်းလဲ ပေးအပ်ခြင်းကို လွှတ်တော်သို့အသိပေးတင်ပြခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များစိစစ်ရေးကော်မတီနှင့် စီးပွားရေးနှင့်ကုန်သွယ် လုပ်ငန်းဖွံ့ဖြိုးတိုးတက်ရေးကော်မတီများမှ အဖွဲ့ဝင်များအား ကော်မတီတာဝန်ပြောင်းလဲပေးအပ်ခြင်း ကိုဆောင်ရွက်သွားမှာဖြစ်ပါတယ်။ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီမှ အဖွဲ့ဝင်ဖြစ်သော သာပေါင်းမဲဆန္ဒနယ်မှ ဦးဝင်းသန်းကို အတွင်းရေးမှူးအဖြစ် လည်းကောင်း၊ အတွင်းရေးမှူးဖြစ်သော ဆားလင်းကြီးမဲဆန္ဒနယ်မှ ဦးသန်းမြင့်ကို တွဲဖက် အတွင်းရေးမှူးအဖြစ်လည်းကောင်း၊ စီးပွားရေးနှင့်ကုန်သွယ်လုပ်ငန်းဖွံ့ဖြိုးတိုးတက်ရေးကော်မတီမှ အဖွဲ့ဝင်ဖြစ်သော လှိုင်မဲဆန္ဒနယ်မှ ဒေါက်တာဝင်းမြင့်ကို အတွင်းရေးမှူးအဖြစ်လည်းကောင်း၊ အတွင်းရေးမှူးဖြစ်သော သာပေါင်းမဲဆန္ဒနယ်မှ ဦးဝင်းသန်းကို အဖွဲ့ဝင်အဖြစ်လည်းကောင်းကော်မတီတာဝန်များပြောင်းလဲပေးအပ်လိုက်ကြောင်း လွှတ်တော်သို့ အသိပေးတင်ပြပါတယ်။</speech>
</section>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြားခြင်း အစီအစဉ်စတင်ဆောင်ရွက်မှာပါတယ်။။</speech>
<Q-A>
<title>မွန်ပြည်နယ်၊ ကရင်ပြည်နယ်ဒေသခံ တိုင်းရင်းသားပြည်သူများ၏ နိုင်ငံတော်အစိုးရသစ်အပေါ် ငံ့လင့်မှု အလို့ငှာ အတ္တရံမြစ်ကူး(ချောင်းနှစ်ခွ)ဇက်ကူးတို့ ရေယာဉ်တစ်စင်းအား မဖြစ်မနေ အမြန်ဆုံးအစားထိုး ပြန်လည်ပြေးဆွဲပေးနိုင်ရေး ဦးစားပေးဆောင်ရွက်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ပထမဦးစွာ ကြာအင်းဆိပ်ကြီးမဲဆန္ဒနယ်မှ ဦးစောထွဋ်ခေါင်လွင် မေးမြန်းဖို့ဖြစ်ပါတယ်။</speech>
<speech><mp id="200">ဦးစောထွဋ်ခေါင်လွင်(ကြာအင်းဆိပ်ကြီးမဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌကြီးနှင့် ပြည်သူ့ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်က တော့ ကရင်ပြည်နယ်၊ ကြာအင်းဆိပ်ကြီးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစောထွဋ်ခေါင်လွင် ဖြစ်ပါတယ်။ မိမိမဲဆန္ဒနယ် ကြာအင်းဆိပ်ကြီးဒေသဟာ ကရင်ပြည်နယ်ရဲ့ မြို့တော် ဘားအံမြို့ကိုလည်းကောင်း၊ တခြားပြည်နယ်/တိုင်းဒေသကြီးများရဲ့ မည်သည့်မြို့၊ မည်သည့် ဒေသကိုသွားသွား မွန်ပြည်နယ်ရဲ့ ကျိုက်မရောမြို့နယ်၊ မုဒုံမြို့နယ်၊ မော်လမြိုင်မြို့နယ် သုံးမြို့နယ်ကျော်ဖြတ်ပြီးမှသာ တခြားဒေသသို့ ရောက်ရှိနိုင်သော ဝေးလံခေါင်သီလူမှုရေးခက်ခဲတဲ့ ဒေသအဖြစ် ယခင်သတ်မှတ်ထားခြင်းခံရတဲ့ မြို့နယ်တစ်ခုဖြစ်ပါတယ်။ နေ့စဉ် ဒေသခံပြည်သူတွေရဲ့ ပညာရေး၊ ကျန်းမာရေး၊ လူမှုစီးပွား၊ ဆက်သွယ်ရေး၊ သာရေး/နာရေး၊ သေရေးရှင်ရေးအတွက် သံလွင် ရေကြောင်းဌာနခွဲပိုင် အတ္ထရံမြစ်ကူး(ချောင်းနှစ်ခွ) ဇက်ကူးတို့ရေယာဉ်အဖြစ်သာ ယာဉ်ကြီး/ယာဉ်ငယ် မျိုးစုံတင်ဆောင်ကူးလူးဆက်သွယ်သွားလာခွင့်ရနေရာကနေ ၂၀၁၅ ခုနှစ်၊ မေလ ၁ ရက်နေ့ နံနက်ပိုင်းမှစ၍ ဇက်ကူးတို့ရေယာဉ်ပြန်လည်ရုပ်သိမ်းထွက်ခွာသွားပါ၍ ကရင်ပြည်နယ်၊ မွန်ပြည်နယ်ပေါင်းကူး ကြာအင်းဆိပ်ကြီး(ချောင်းနှစ်ခွ)၊ မုဒုံ-မော်လမြိုင်လမ်းကြောင်း ပြတ်တောက် ကာ အဆင့်ဆင့်စက်တပ်လှေငယ်များနဲ့ ပင်ပမ်းခက်ခဲကြီးစွာ သွားလာနေခဲ့ကြရပါတယ်။ ဇက်ကူးတို့ ရေယာဉ်မရှိတော့တဲ့ရက်ကစပြီး ငါးရက်အတွင်းမှာ ဆန်တစ်အိတ်ကို ၁၀၀၀၊ အချိုရည်တစ်ကတ်ကို ၄၀၀၊ ဓာတ်ဆီ၊ ဒီဇယ်၊ စက်သုံးဆီတစ်ပေပါကို ၈၀၀၀၊ ၁၀၀၀၀ စသဖြင့် ကုန်ဈေးနှုန်းမြင့်တက်ကာ အခြေခံစားကုန်များ ဈေးနှုန်းမြင့်တက်မှုကို ဒေသခံများ မြေပြင်မှာ များစွာအခက်အခဲကြုံတွေ့ခံစား နေခဲ့ကြရပါတယ်။ မွန်ပြည်နယ်အခြေစိုက် အရှေ့တောင်ပိုင်းစစ်ဌာနချုပ်ရဲ့ လက်အောက်ခံ၊ ဒေသ စစ်ဆင်ရေးကွပ်ကဲမှု နယ်မြေများကို ဆက်သွယ်ရာလမ်းကြောင်းပေါ် နိုင်ငံတော်လုံခြုံရေးတာဝန်၊ နယ်မြေရဲ့ တည်ငြိမ် အေးချမ်းရေးတာဝန်များကို ဆောင်ရွက်ရာမှာလည်း အသုံးပြုရတဲ့ တစ်ခုတည်းသောလမ်းကြောင်းပေါ်မှ အတ္ထရံမြစ်ကူး(ချောင်းနှစ်ခွ)ဇက်ကူးတို့ရေယာဉ်ဟာ မရှိမဖြစ်၊ မဖြစ်မနေ လိုအပ်နေတဲ့ ကြားခံတစ်ခုလည်းဖြစ်ပါတယ်။ သို့ဖြစ်ပါ၍ ယခင်နေ့စဉ်ဖြတ်သန်းသွားလာနေသော ကုန်ရောင်းကုန်ဝယ်ဒေသထွက်သီးနှံများ တင်ပို့မှု၊ အခြေခံစားကုန်များ ပြန်လည်ဝယ်ယူသယ်ဆောင်မှုနဲ့ ခရီးသည်တင်ယာဉ်ကြီး/ယာဉ်ငယ် မျိုးစုံ အစင်းရေ ၈၀ မှ ၁၀၀ ၀န်းကျင် လွန်းပျံအသွားအလာ အပြန်အလှန် သွားလာနေမှုလမ်းကြောင်း ချက်ချင်းပြတ်တောက်သွားခြင်းအတွက် ပတ်ဝန်းကျင်ကျေးရွာများစွာမှ ဒေသခံပြည်သူများ အခက် အခဲကြီးမားစွာကြုံတွေ့နေရပါ၍ ဖွံ့ဖြိုးတိုးတက်မှုလမ်းကြောင်းပေါ်ရောက်ရှိစ မွန်ပြည်နယ်၊ ကရင် ပြည်နယ် ဒေသခံတိုင်းရင်းသားပြည်သူများရဲ့ နိုင်ငံတော်အစိုးရသစ်ပေါ် ကျေးဇူးတင်ရှိငံ့လင့်မှု အလို့ငှာ အတ္တရံမြစ်ကူးချောင်းနှစ်ခွ ဇက်ကူးတို့ရေယာဉ်တစ်စင်းအား မဖြစ်မနေအမြန်ဆုံးဆောလျင် စွာဆောင်ရွက်ပေးနိုင်ခြင်းရှိ/မရှိ သိရှိလိုပါကြောင်း မေးမြန်းရခြင်းဖြစ်ပါတယ်။</speech>
<speech type="vicespeaker">။သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။။</speech>
<speech><agency id="90">ဦးဟံစိန်(ဒုတိယဝန်ကြီး၊ ပို့ဆောင်ရေးဝန်ကြီးဌာန)</agency>ရိုသေလေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌနှင့် ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်းမေတ္တာပို့သအပ်ပါတယ်။ ကရင် ပြည်နယ်၊ ကြာအင်းဆိပ်ကြီးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစောထွဋ်ခေါင်လွင်ရဲ့ ပြည်သူ့လွှတ်တော်သို့ တင်ပြထားတဲ့မေးခွန်းကို ကျွန်တော် ပို့ဆောင်ရေးဝန်ကြီးဌာန၊ ဒုတိယဝန်ကြီး ဦးဟံစိန်မှ ပြန်လည်ဖြေကြားသွားမှာဖြစ်ပါတယ်။ ကျွန်တော်တို့ ပြည်တွင်းရေကြောင်းပို့ဆောင်ရေး ဟာ ပို့ဆောင်ရေးဝန်ကြီးဌာနအောက်မှာရှိတဲ့ နိုင်ငံပိုင်စီးပွားရေးအဖွဲ့အစည်းတစ်ခုဖြစ်ပြီးတော့ ကျွန်တော်တို့ နိုင်ငံတော်ရဲ့ ဘဏ္ဍာရန်ပုံငွေဖြင့် ပြင်ပမှာဆောင်ရွက်နေတဲ့ အဖွဲ့အစည်းဖြစ်ပါတယ်။ ပြည်တွင်းရေကြောင်းပို့ဆောင်ရေးဟာ မြစ်ဝကျွန်းပေါ်ဒေသနှင့် မြန်မာနိုင်ငံရဲ့ မြစ်ကြီးများအတွင်းမှာ ခရီးသည်နှင့် ကုန်စည်ပို့ဆောင်ရေးလုပ်ငန်းများကို မြစ်ဝကျွန်းပေါ်ဌာနခွဲ ဧရာဝတီဌာနခွဲ၊ သံလွင် ဌာနခွဲ၊ ချင်းတွင်းဌာနခွဲ၊ ရခိုင်ဌာနခွဲနှင့် ကုန်စည်ပို့ဆောင်ရေးဌာနခွဲစတဲ့ ဌာနခွဲခြောက်ခုနဲ့ ခရီးလမ်း ၁၈ ခုကို ခရီးစဉ်များ ပြေးဆွဲပေးလျက်ရှိပါတယ်။ ပြည်တွင်းရေကြောင်းပို့ဆောင်ရေး သံလွင်ဌာနခွဲမှာ စုစုပေါင်း ရေယာဉ်အင်အားဇက်ရေယာဉ် ခြောက်စီးနဲ့ မော်လမြိုင်-နတ်မှော်(ပုံမှန်)၊ မော်လမြိုင်နတ်မှော်(အထူး)၊ မော်လမြိုင်-မလွီနှင့်ချောင်းနှစ်ခွကူးတို့ခရီးလမ်းများကို ပြေးဆွဲပေးလျက်ရှိပါတယ်။ ၂၀၁၅ ခုနှစ်၊ မတ်လ ၃ ရက်နေ့မှာ ပြည်တွင်းရေကြောင်းပို့ဆောင်ရေး၊ ရခိုင်ဌာနမှာ စစ်တွေတောင်ကုတ်ခရီးစဉ်ပြေးဆွဲတဲ့ အောင်တံခွန်-၃ ရေယာဉ် နစ်မြုပ်မှုဖြစ်ပွားပြီးတဲ့နောက်ပိုင်းမှာ အဆိုပါ ဖြစ်စဉ်မျိုးထပ်မံမပေါ်ပေါက်စေရန်အတွက် ဌာနအတွင်းမှာရှိတဲ့ ရေယာဉ်များရဲ့ ကြံ့ခိုင်မှုကို အလေးထားစစ်ဆေးခြင်း၊ ခရီးသည်နှင့် ကုန်စည်များကို သတ်မှတ်ခွင့်ပြုချက်ထက် ပိုမိုတင်ဆောင် ခြင်းမပြုဘဲ စည်းကမ်းတကျ စိစစ်တင်ဆောင်စေခြင်းများကို ဌာနခွဲအားလုံးရှိ ရေယာဉ်များမှာ ကြပ်မတ်ဆောင်ရွက်စေခဲ့ပါတယ်။ အဲဒီလိုဆောင်ရွက်တဲ့အခါမှာ မော်လမြိုင်ဌာနခွဲမှာရှိတဲ့ ရေယာဉ်၊ တွဲရေယာဉ်များရဲ့ ကြံ့ခိုင်မှုကို ရေကြောင်းပို့ဆောင်ရေး ညွှန်ကြားမှုဦးစီးဌာနက ကျွန်တော်တို့ ရေယာဉ်စစ်ဆေးရေးမှူး (Surveyor) များနဲ့ ၂၇-၄-၂၀၁၅ ရက်နေ့မှာ စစ်ဆေးတဲ့အခါမှာ စစ်ဆေး တွေ့ရှိချက်များအရ မုဒုံ-ချောင်းနှစ်ခွ-ကြာအင်းဆိပ်ကြီး-ဘုရား သုံးဆူလမ်းမကြီးမှာရှိတဲ့ ချောင်းနှစ်ခွ ကျေးရွာ၊ အတ္တရံမြစ်ကူးချောင်း နှစ်ခွကူးတို့ လမ်းပြေးဆွဲနေတဲ့ ရေဘဝဲ-၁ ရေယာဉ်ကို ပြုပြင်ရန် လိုအပ်ခြင်း၊ စက်မကြီးများ (General Over Hall) ပြုပြင်ခြင်း၊ ရှော်တယ်စစ်ဆေး ပြုပြင်ခြင်းများ ပြုလုပ်ရန်လိုအပ်တဲ့အတွက်ကြောင့်မို့လို့ ချောင်းနှစ်ခွကူးတို့လမ်းမှာ ၂၀၁၅ ခုနှစ်၊ ဧပြီလ ၃၀ ရက်နေ့အထိ ပြေးဆွဲခဲ့ပြီးတော့ ၂၀၁၅ ခုနှစ် မေလဆန်းကနေစပြီး ချောင်းနှစ်ခွမှ မော်လမြိုင်-သံလွင် သင်္ဘောကျင်းကို ကျင်းတင်ပြုပြင်ရန် ဆောင်ရွက်လျက်ရှိပါတယ်။ ဒါကြောင့်မို့လို့ ချောင်းနှစ်ခွကူးတို့လမ်းမှာ အမြန်ပြန်လည်ပြေးဆွဲနိုင်ရေးအတွက်ကို သံလွင် ဌာနခွဲမှာရှိတဲ့ ဇက်-၁၀၁ ရေယာဉ်ကို ရေကြောင်းပို့ဆောင်ရေးညွှန်ကြားမှုဦးစီးဌာနရဲ့ စစ်ဆေးချက် အရ ရေယာဉ်ရဲ့ ရေအောက်ပိုင်းကိုယ်ထည်ကြံ့ခိုင်မှုအားနည်းနေခြင်းများကို ပြုပြင်ရန်နှင့် တခြား လိုအပ်တာတွေကို ပြုပြင်ဖို့အတွက်ကို ကျွန်တော်တို့ မေလ ရ ရက်နေ့ကနေစပြီးတော့ သံလွင် သင်္ဘောကျင်းမှာ ကျင်းတင်ပြုပြင်လျက်ရှိပါတယ်။ ကျွန်တော်တို့ ကိုယ်ထည်ပိုင်း ပြုပြင်ရမယ့်ကိစ္စ တွေများပြားတဲ့အတွက်ကြောင့်မို့လို့ ဒီရေယာဉ်ဟာ ကျွန်တော်တို့ ဇူလိုင်လအတွင်းမှာ ပြုပြင်ပြီးစီး နိုင်မှာဖြစ်ကြောင်း စစ်ဆေးတွေ့ရှိရပါတယ်။ ဒါကြောင့်မို့လို့ ဇူလိုင်လအတွင်းစစ်ဆေးပြုပြင်ပြီး သက်တမ်းတိုးတာတွေဆောင်ရွက်ပြီးရင် ဒီချောင်းနှစ်ခွ ရေယာဉ်ကူးတို့လမ်းမှာ ပြန်လည်ပြေးဆွဲပေး သွားမည်ဖြစ်ကြောင်း ဖြေကြားအပ်ပါတယ်။ ကျေးဇူးတင်ပါတယ်။</speech>
</Q-A>
<Q-A>
<title>နန့်စလိန်ချောင်းအား အသုံးပြု၍ အသေးစားရေအားလျှပ်စစ်ထုတ်သော စက်ရုံအား ၂၀၁၆-၂၀၁ရ ဘဏ္ဍာရေးနှစ် အမျိုးသားစီမံကိန်းတွင် ထည့်သွင်းပေးနိုင်ခြင်းရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ဇမ္ဗူသီရိမဲဆန္ဒနယ်မှ ဒေါ်စန္ဒာမင်း မေးမြန်းဖို့ဖြစ်ပါတယ်။</speech>
<speech><mp id="1176">ဒေါ်စန္ဒာမင်း(ဇမ္ဗူသီရိမဲဆန္ဒနယ်)</mp>မင်္ဂလာပါရှင်။ ကျွန်မ ဒီနေ့မေးမြန်းမှာကတော့ ခန္တီး မြို့နယ်အတွင်းမှာရှိတဲ့ နန့်စလိန်ချောင်းမှာ အသေးစားရေအားလျှပ်စစ်ထုတ်လုပ်တဲ့စက်ရုံငယ်လေး တစ်ခုတည်ဆောက်ပေးနိုင်ခြင်းရှိ/မရှိကို မေးမြန်းသွားမှာဖြစ်ပါတယ်။ နာဂကိုယ်ပိုင်အုပ်ချုပ်ခွင့်ရ ဒေသမှာ လျှပ်စစ်မီးတွေရရှိဖို့အတွက် လဟယ်မြို့နယ်မှာဆိုရင် ကျီးလွယ်ချောင်း၌ ရေအားလျှပ်စစ် စက်ရုံငယ်တစ်ခု၊ လေရှီးမြို့နယ်မှာဆိုရင် လေရှီး-မတူပီချောင်းမှာ အသေးစားရေအားလျှပ်စစ်စီမံကိန်း လေးတစ်ခု၊ နန်းယွန်းမြို့နယ်မှာရှိတဲ့ တိုင်လွယ်ချောင်းမှာ ရေအားလျှပ်စစ်စီမံကိန်းတစ်ခုကိုဆောင်ရွက်သွားဖို့ ၂၀၁၅-၂၀၁၆ ဘဏ္ဍာရေးနှစ်ရဲ့ အမျိုးသားစီမံကိန်းမှာ ပါရှိပြီးဖြစ်ပါတယ်။ ထို့အတူ ခန္တီးမြို့နယ်အတွင်းမှာရှိတဲ့ ဟွေခိုက်ချောင်းနဲ့ အရွယ်တူရှိတဲ့ နန့်စလိန်ချောင်းဆိုပြီးတစ်ခုရှိပါတယ်။ နွေရာသီမှာလည်း ၎င်းချောင်းက ရေအနက် လေးပေ၊ ငါးပေထိရှိပြီးတော့၊ ရေစီးအလွန်သန်ပြီးတော့ ရေအားလျှပ်စစ်စက်ရုံငယ်လေးတစ်ခု တည်ဆောက်နိုင်ပါတယ်။ ၎င်းချောင်းကို အသုံးပြုပြီးတော့ လျှပ်စစ်ထုတ်လုပ်နိုင်ရင် အနီးပတ်ဝန်းကျင်မှာရှိတဲ့ ပင်လုံရွာ၊ လယ်ကုတ်ကူ၊ ပါဆောင်၊ ကုန်းခေါင်၊ သက်ကယ်တောင်၊ လောင်ဆောက်ကြီး၊ လောင်ဆောက်လေးရွာ၊ လောင်ပ၊ ဆင်သေကျေးရွာစတဲ့ ကျေးရွာပေါင်း ၁၂ ရွာတွေကိုလည်း မီးပေးနိုင်တော့မှာ ဖြစ်ပါတယ်။ ၎င်းဒေသမှာ ကျေးလက်ဒေသ ဖွံ့ဖြိုးတိုးတက်ရေးဦးစီးဌာနနှင့် UNDP တို့ပူးပေါင်းဆောင်ရွက်လျက်ရှိတဲ့ နိုင်ငံဆိုင်ရာလုပ်ငန်းအစီ အစဉ်တွင် စစ်ကိုင်းတိုင်းဒေသကြီးမှာ ဆောင်ရွက်ရန်လျာထားသော်လည်း နာဂကိုယ်ပိုင်အုပ်ချုပ်ခွင့်ရ ဒေသတွေမပါရှိပါဘူး။ ထို့အတူပါပဲ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန နဲ့ JICA တို့ပူးပေါင်းပြီး ကျေးလက်ဒေသမီးလင်းရေးစီမံကိန်း အကောင်အထည်ဖော်ဆောင်ရွက်မယ့် စီမံကိန်းမှာလည်း ခန္တီးမြို့နယ်နဲ့ နာဂကိုယ်ပိုင်အုပ်ချုပ်ခွင့်ရဒေသတို့မပါဝင်ပါဘူး။ ဒါ့ကြောင့် ၎င်းဒေသက ကျေးရွာတချို့ဟာ ဆိုလာပြားအနည်းငယ်သာ အိန္ဒိယဘက်ကထောက်ပံ့တာတွေကို ရရှိ ပြီးတော့ ကိုယ့်အားကိုယ်ကိုး မီးစက်နဲ့သာ မီးပေးနိုင်မှုနဲ့လည်းကောင်း မီးရရှိခြင်းမှလွဲပြီးတော့ အမှောင်ထဲမှာနေထိုင်နေရတဲ့ဘဝတွေ ဖြစ်နေကြပါတယ်။ မည်သည့်ကုန်ထုတ်လုပ်ငန်းကိုမှ မလုပ်နိုင် ဘဲနဲ့ အလွန်ဆင်းရဲတဲ့ဘဝတွေမှာသာ ရှင်သန်နေထိုင်ကြရတာပါ။ ဒါကြောင့် ကျွန်မမေးမြန်းလိုတဲ့ မေးခွန်းကတော့ ခန္တီးမြို့နယ်အတွင်းမှာရှိတဲ့ နန့်စလိန်ချောင်းမှာ အသေးစားရေအားလျှပ်စစ်ထုတ်လုပ် တဲ့စက်ရုံငယ်ကို ၂၀၁၆-၂၀၁ရ ရဲ့ ဘဏ္ဍာရေးနှစ် အမျိုးသားစီမံကိန်းမှာ ထည့်သွင်းပေးနိုင်ခြင်းရှိ/မရှိ ကိုမေးမြန်းလိုခြင်းဖြစ်ပါတယ်ရှင်။ ကျေးဇူးတင်ပါတယ်။</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="72">ဦးမော်သာထွေး(ဒုတိယဝန်ကြီး၊ လျှပ်စစ်စွမ်းအားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဒုတိယဥက္ကဋ္ဌကြီးနှင့် ကြွရောက်လာကြသော ပြည်သူ့လွှတ်တော်ကိုယ်စားလှယ်များ အားလုံး မင်္ဂလာအပေါင်းနှင့် ပြည့်စုံပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ လျှပ်စစ်စွမ်းအားဝန်ကြီးဌာနမှ ဒုတိယဝန်ကြီး ဦးမော်သာထွေး ဖြစ်ပါတယ်။ ကျွန်တော့်အနေနဲ့ ဇမ္ဗူသီရိမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်စန္ဒာမင်းရဲ့ ကြယ်ပွင့်ပြ မေးခွန်းအပေါ်မှာ ရှင်းလင်းဖြေကြားသွားမှာ ဖြစ်ပါတယ်။ နိုင်ငံတော်သမ္မတကြီးရဲ့ ၂၀၁၅ ခုနှစ်၊ ဧပြီလ ၈ ရက်နေ့ ခန္တီးဒေသခရီးစဉ်မှာ ဒေသဖွံ့ဖြိုးရေးအတွက် လျှပ်စစ်ဓာတ်အားအပြည့်အဝ ရရှိရေးမှာ အရေးကြီးတယ်ဆိုတဲ့အကြောင်းကို လမ်းညွှန်ပြီးတော့ ဖြစ်မြောက်နိုင်တဲ့နေရာတွေကို လေ့လာဆောင်ရွက်ပေးဖို့ဆိုပြီးတော့ လမ်းညွှန်ချက်နှင့်အညီပဲ ကျွန်တော်တို့ မေလ ၁ ရက်ကနေပြီး တော့ မေလ ရ ရက်နေ့အတွင်းမှာ ရေအားလျှပ်စစ်အကောင်အထည်ဖော်ရေးဦးစီးဌာနမှ တာဝန်ရှိသူ များ ဦးဆောင်တဲ့အဖွဲ့တစ်ဖွဲ့ဟာ ဒေသကို အမြန်ဆုံးသွားရောက်ခဲ့ပါတယ်။ သွားရောက်လေ့လာတဲ့ အခါမှာ အရင်တုန်းက ကျွန်တော်တို့ တိုင်းတာထားပြီးဖြစ်တဲ့ ချင်းတွင်းမြစ်ရဲ့ အနောက်ဘက်ခြမ်း ကနေဝင်တဲ့ လက်တက်တစ်ခုဖြစ်တဲ့ နမ့်ပုတ်ချောင်း ထပ်မံပြီးတော့သွားရောက်လေ့လာပါတယ်။ လေ့လာတော့ ကျွန်တော်တို့ မေလ ၈ ရက်နေ့မှာ ဝန်ကြီးဌာနကို ပြန်လည်ပြီးတော့ အခြေအနေအရပ် ရပ်ကို ပြန်လည်တင်ပြတာကို လေ့လာရပါတယ်။ ကျွန်တော်ကိုယ်တိုင်ပဲ နောက်တစ်ရက်မှာ ခန္တီးကိုလိုက်သွားပြီးတော့ တိုင်းတာရေးအဖွဲ့ဝင်များနှင့်အတူတူ အဆိုပါ အနောက်ဘက်ကလက်တက် ဖြစ်တဲ့ နမ့်ပုတ်ချောင်းထဲကို ကျွန်တော်တို့ ဝင်ရောက်လေ့လာပါတယ်။ လေ့လာတဲ့အခါမှာ ထွက်ရှိ မယ့်ဓာတ်အားက (၈)မဂ္ဂါဝပ်လောက်ထိ ဖြစ်သော်လည်းပဲ ပတ်ဝန်းကျင် ဘူမိဗေဒအခြေအနေနှင့် ဇလဗေဒအခြေအနေ ချောင်းရဲ့ အောက်ကြမ်းပြင်မှာရှိနေတဲ့ သဲနုန်းပို့ချထား တဲ့အခြေအနေကြောင့် မို့လို့ အချိန်တိုအတွင်းမှာ တည်ဆောက်ဖို့မဖြစ်နိုင်တဲ့အတွက်ကြောင့်မို့လို့ ၎င်းနမ့်ပုတ်ချောင်းပေါ်မှာ မရွေးတော့ဘဲနဲ့ သူ့ရဲ့လက်တက်ဖြစ်တဲ့ နန့်စလိန်ချောင်းတလျောက်ကို ကျွန်တော်ကိုယ်တိုင်ပဲ ဆက်လက်ပြီးတော့ကွင်းဆင်းလေ့လာခဲ့ပါတယ်။ နန့်စလိန်ချောင်းဟာလည်း ပြန်လေ့လာတဲ့အခါမှာ ခရီးတစ်လျှောက်လုံး လမ်းလျှောက်လိုက်တဲ့ အခါမှာ နိမ့်မြင့်ကွာခြားချက်ကနည်းပြီးတော့ ရေစီးရေလာကောင်းတာကို တွေ့ရတဲ့အခါမှာ ပြန်လည် သုံးသပ်လိုက်တော့ Run off River Type နဲ့ စက်ရုံတစ်ရုံတည်ဖို့ မသင့်လျော်တဲ့ဟာတစ်ခုကို သွားတွေ့ပါတယ်။ ဒါနဲ့ပဲ အထက်ကို ဆက်တက်တဲ့အခါမှာ နန့်စလိန်ချောင်းရဲ့ လက်တက်တွေ အထိအောင် ရောက်ရှိသွားခဲ့ပါတယ်။ ရောက်ရှိသွားခဲ့တဲ့အခါမှာ နန့်စလိန်ချောင်းဟာ ခန္တီးနှင့် လဟယ်ရဲ့ မြို့နယ်နှစ်ခုရဲ့ နယ်စပ်ဖြစ်ပါတယ်။ ကျွန်တော်တို့ တက်သွားလိုက်တာ လဟယ်ဘက်ကို ရောက်သွားပါတယ်။ ရောက်သွားတော့ အကွာအဝေးအားဖြင့်ဆိုရင် ခန္တီးနဲ့ဆိုရင် ၂၅ မိုင်လောက် အနောက်မြောက်ဘက်အရပ်မှာတည်ရှိတဲ့ ဟုန်းညှိချောင်းလေးပေါ်ကို ရောက်သွားတာဖြစ်ပါတယ်။ အဲဒီ ဟုန်းညှိချောင်းလေးပေါ်ကို လေ့လာတဲ့အခါမှာ Cascade Run off River Type အဖြစ်နဲ့ နှစ်ဆင့် ဆက်လက်ပြီးတော့ ဆောင်ရွက်လို့ရတယ်ဆိုတာကို တွေ့ရပါတယ်။ မဂ္ဂါဝပ်ကလည်း (၅)မဂ္ဂါဝပ်လောက်အထိ ရရှိနိုင်တာဖြစ်တဲ့အတွက်ကြောင့်မို့လို့ ခန္တီးမြို့ အပါအဝင် နီးစပ်ရာလဟယ် မြို့ အစွန်အဖျားမှာရှိတဲ့ စောစောက ကိုယ်စားလှယ်တော်ကြီးတင်ပြသွားတဲ့ ကျေးရွာတွေအားလုံးနီးပါး မီးရရှိသွားနိုင်တဲ့အနေအထားကို တွေ့ရပါတယ်။ ဒီလိုလုပ်မယ်ဆိုရင် အနည်းဆုံး ကျွန်တော်တို့ ရရှိ မယ့်ပါဝါကတော့ စီမံကိန်း Cascade နှစ်ခုမှာ နွေရာသီမှာရရှိနိုင်တာကတော့ (၂)မဂ္ဂါဝပ်လောက် ဖြစ်ပြီးတော့ မိုးရာသီမှာတော့ ကျွန်တော်တို့ (၅)မဂ္ဂါဝပ်လောက် ရရှိနိုင်မယ်ဆိုတာကို ကျွန်တော် ကိုယ်တိုင်ပဲ တွေ့ရှိခဲ့ပါတယ်။ ဒါကြောင့်မို့လို့ အဲဒီစီမံကိန်းနှစ်ခုကို ဆက်တိုက်အကောင်အထည်ဖော် နိုင်ဖို့အတွက်၊ ရှေ့ဆင့်နောက်ဆင့်တည်ဆောက်နိုင်ဖို့အတွက် အလားအလာရှိတဲ့စီမံကိန်း တစ်ခုဖြစ်ပါကြောင်းနဲ့ နိုင်ငံတော်သမ္မတကြီးရဲ့ လမ်းညွှန်ချက်နဲ့အညီ ဆက်လက်ပြီးတော့ စီစဉ်အကောင်အထည် ဖော် ဆောင်ရွက်သွားမှာဖြစ်ပါကြောင်း တင်ပြရင်းနဲ့နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
</Q-A>
<Q-A>
<title>မန္တလေးတိုင်းဒေသကြီး၊ ညောင်ဦးမြို့နယ်၊ ပုဂံမြို့ဟောင်းအနီးရှိ တောင်ဘီလယ်ယာကျေးရွာအလယ် တန်းကျောင်း(ခွဲ)အား အဆင့်တိုးမြှင့်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="vicespeaker">ညောင်ဦးမဲဆန္ဒနယ်မှ ဦးအောင်ကြိုင် မေးမြန်းဖို့ဖြစ်ပါတယ်။</speech>
<speech><mp id="331">ဦးအောင်ကြိုင်(ညောင်ဦးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဒုတိယ ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများ၊ ကြွရောက်လာတဲ့ ပြည်ထောင်စုအဆင့် အဖွဲ့အစည်းဝင် ဒုတိယဝန်ကြီးများ ဧည့်သည်တော်များခင်ဗျား။ ကျန်းမာ၊ ချမ်းသာပါစေကြောင်း နှုတ်ခွန်းဆက်သဂါရဝပြု အပ်ပါတယ်ခင်ဗျား။ ကျွန်တော်ကတော့ မန္တလေးတိုင်းဒေသကြီး၊ ပုဂံညောင်ဦး မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ကြိုင် ဖြစ်ပါတယ်။ ကျွန်တော် မေးမြန်းမယ့် အကြောင်းကတော့ ၁၉၉၀ ခုနှစ်မှာ နိုင်ငံတော်ရဲ့ လိုအပ်ချက်အရ ပုဂံမြို့ဟောင်းမှာရှိတဲ့အိမ်တွေကို ပုဂံမြို့ သစ်သို့ ရွှေ့ပြောင်းခဲ့ပါတယ်။ အဲဒီလိုရွှေ့ပြောင်းတဲ့အခါမှာ အထက်တန်းကျောင်းပါဝင်ပြီးတော့ ရွှေ့ပြောင်းခံခဲ့ရတယ်။ အဲဒါကြောင့် တောင်ဘီလယ်ယာဒေသမှာရှိတဲ့ အခြေခံပညာအလယ်တန်းကျောင်း(ခွဲ)မှာ ကျန်ရစ်ခဲ့တယ်။ အဲဒီကျောင်းကို ကျောင်းသားဦးရေလည်း ပြည့်မီပါတယ်။ နောက်တစ် ချက်က ရွာလေးရွာ အဲဒီနားမှာရှိတဲ့၊ ကျွန်းထဲမှာရှိတဲ့ အရှေ့ဆည်လားရွာ၊ အနောက်ဆည်လားရွာအဲဒီနား လယ်ယားရွာ၊ တောင်ဘီရွာ အားကိုးရတဲ့အပြင် မြို့ဟောင်းအတွင်းမှာကျန်နေတဲ့ ရှေးဟောင်း သုတေသနဌာနက ဝန်ထမ်းတချို့ရဲ့ မိသားစုများ၊ ကျောင်းသူကျောင်းသားများလည်း ကျန်ရစ်ခဲ့တော့ သူတို့အတွက် လုံလောက်စွာ အဆင့်မြင့်ကျောင်းတစ်ကျောင်းဖြစ်စေချင်တဲ့အတွက် ဤမေးခွန်းကို မေးရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="vicespeaker">သက်ဆိုင်ရာ ပြည်ထောင်စုဝန်ကြီးဌာနမှ ဖြေကြားရန် ဖြစ်ပါတယ်။</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားရပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများ၊ ဧည့်သည်တော်များအားလုံး ကိုယ်၏ ကျန်းမာခြင်း၊ စိတ်၏ချမ်းသာခြင်းနှင့်ပြည့်စုံပါစေလို့ ဆုမွန်ကောင်းတောင်းအပ်ပါတယ်။ ပညာရေး ဝန်ကြီးဌာနကိုယ်စား ဒုတိယဝန်ကြီး ကျွန်တော် ဦးသန့်ရှင်းက မန္တလေးတိုင်းဒေသကြီး၊ ညောင်ဦး မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်ကြိုင်ရဲ့ မေးခွန်းနှင့်ပတ်သက်၍ ရှင်းလင်း တင်ပြသွားမှာ ဖြစ်ပါတယ်။ ဒုတိယဥက္ကဋ္ဌကြီးနှင့် ကိုယ်စားလှယ်တော်ကြီးများခင်ဗျား။ ကိုယ်စားလှယ် တော်ကြီးမေးမြန်းသော မန္တလေးတိုင်းဒေသကြီး၊ ညောင်ဦးမြို့နယ် တောင်ဘီလယ်ယာ အခြေခံ ပညာအလယ်တန်းကျောင်း(ခွဲ)တွင် စုစုပေါင်းအလယ်တန်းဆင့်သင် ကျောင်းသား ၁၆၆ ဦးရှိပါတယ်။ အခြေခံပညာအလယ်တန်းကျောင်းအဖြစ် အဆင့်တိုးမြှင့်ပေးရန်အတွက် အလယ်တန်းဆင့်သင် ကျောင်းသား ၂၄၀ ဦးနှင့်အထက် ရှိရမည်ဖြစ်ပါ၍ သတ်မှတ်မူဘောင်နှင့်မကိုက်ညီပါသဖြင့် ၂၀၁၅၂၀၁၆ ပညာသင်နှစ်တွင် အဆင့်တိုးမြှင့်ပေးနိုင်ခြင်းမရှိပါကြောင်း ရှင်းလင်းတင်ပြအပ်ပါတယ်။</speech>
</Q-A>
<Q-A>
<title>ညောင်ရွှေမြို့နယ်၊ ပုန့်မူကျေးရွာအုပ်စု၊ သပြေကုန်းရွာ၊ အ.လ.က(ခွဲ)မှ အ.လ.က အဆင့် အမြန်တိုးပေး ရန်အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="vicespeaker">ဆီဆိုင်မဲဆန္ဒနယ်မှ ဦးဝင်းကို မေးမြန်းဖို့ဖြစ်ပါတယ်။</speech>
<speech><mp id="421">ဦးဝင်းကို(ဆီဆိုင်မဲဆန္ဒနယ်)</mp>လေးစားအပ်ပါသော ဒုတိယဥက္ကဋ္ဌကြီးနှင့် လွှတ်တော် ကိုယ်စားလှယ်တော်များ၊ ဝန်ကြီးများ မင်္ဂလာပါလို့ ဦးစွာပထမ ဂါရဝပြုပါတယ်။ ကျွန်တော်ကတော့ ဆီဆိုင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းကို ဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ညောင်ရွှေမြို့နယ်၊ ပုန့်မူကျေးရွာအုပ်စုသည် ပအိုဝ်းတိုင်းရင်းသားအများစု နေထိုင်ပြီး အင်သား၊ ရှမ်းတိုင်းသားများနှင့် ရောနှောနေထိုင်ကြတဲ့ ကျေးရွာအုပ်စုတစ်ခုဖြစ်ပါတယ်။ ပုန့်မူကျေးရွာအုပ်စု၊ သပြေကုန်းရွာ အ.လ.က(ခွဲ)မှာ ဒေသခံရဟန်းရှင်၊ လူပြည်သူများ ကျောင်းဖွံ့ဖြိုး ရေးအတွက် တက်ကြွစွာပါဝင်ကြခြင်း ပတ်ဝန်းကျင်ကျေးရွာများမှာ အ.မ.ကကျောင်းများ များပြားခြင်း၊ ကျောင်းသားဦးရေများပြားခြင်း၊ ကျောင်းမြေနေရာလုံလောက်ခြင်း၊ ကျောင်းဆောင် ကျောင်းပရိဘောဂ ပြည့်စုံခြင်း၊ အ.လ.က၊ အ.ထ.က တခြားသို့သွားရောက်ပညာသင်ကြားရန် ကုန်းတစ်တန်၊ ရေတစ်တန် ခက်ခဲခြင်း၊ လျင်မြန်စွာဒေသဖွံ့ဖြိုးလာခြင်းများကြောင့် ဒုတိယဥက္ကဋ္ဌကြီးမှတစ်ဆင့် ဒေသခံရဟန်းရှင် လူပြည်သူများကိုယ်စား အောက်ပါမေးခွန်းများကို လေးစားစွာ မေးမြန်းအပ်ပါတယ်။ မေးခွန်း(၁) ပုန့်မူကျေးရွာအုပ်စု၊ သပြေကုန်းရွာ အ.လ.က(ခွဲ)မှ အ.လ.ကသို့ တိုးမြှင့်ပေးရန်အစီအစဉ်ရှိ/မရှိ။ မေးခွန်း(၂) ကန့်သတ်ကျောင်းသားဦးရေအဆင့်ပြည့်မီပါက အ.လ.က(ခွဲ)မှ အ.လ.ကအဆင့် အမြန် တိုးမြှင့်ပေးနိုင်ခြင်းရှိ/မရှိ။ မေးခွန်း(၃) တောနေဆင်းရဲသားပြည်သူများ၏ သားသမီးများသည် မြို့နေ ပြည်သူများ၏ သားသမီးများကဲ့သို့ တန်းတူအရည်အချင်းပြည့်မီရန် တောကျောင်း၊ မြို့ကျောင်းတန်းတူ သင်ကြားမှု ဆောင်ရွက်ထားခြင်းရှိ/မရှိ။ အားလုံးကို ကျေးဇူးတင်ပါ တယ်။</speech>
<speech type="vicespeaker">သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="91">ဦးသန့်ရှင်း (ဒုတိယဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌကြီးနှင့် ကိုယ်စားလှယ်တော်ကြီးများခင်ဗျား။ ရှမ်းပြည်နယ်(တောင်ပိုင်း)၊ ဆီဆိုင်မြို့နယ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းကိုရဲ့ မေးခွန်းနဲ့ပတ်သက်၍ ကျွန်တော်ကပဲ ရှင်းလင်းတင်ပြသွားမှာဖြစ်ပါတယ်။ ကိုယ်စားလှယ်တော်ကြီးမေးမြန်းသော ရှမ်းပြည် နယ်(တောင်ပိုင်း)၊ ညောင်ရွှေမြို့နယ် ပုန့်မူကျေးရွာအုပ်စု၊ သပြေကုန်းကျေးရွာအခြေခံပညာအလယ် တန်းကျောင်း(ခွဲ)အား အခြေခံပညာအလယ်တန်းကျောင်းအဖြစ် ၃၁-၅-၂၀၁၅ ရက်နေ့တွင် အဆင့်တိုး မြှင့်ပေးပြီးဖြစ်ပါကြောင်းနှင့် အထက်တန်းအဆင့်သင်ကျောင်းသားဦးရေ ၂၀၀ ပြည့်မီတဲ့အခါမှာလည်း ဆက်လက်ပြီးတော့ အထက်တန်းအဖြစ် တိုးမြှင့်ပေးသွားမှာဖြစ်ပါကြောင်း ရှင်းလင်းတင်ပြအပ်ပါ တယ်။ ကျေးဇူးတင်ပါတယ်။</speech>
</Q-A>
<Q-A>
<title>မိုးမောက်မြို့နယ်၊ မန်နောင်ကျေးရွာမှ အခြေခံပညာအထက်တန်းကျောင်းခွဲအား အထက်တန်းကျောင်း အဆင့်တိုးမြှင့်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="vicespeaker">မိုးမောက်မဲဆန္ဒနယ်မှ ဦးဇော်ထွန်း မေးမြန်းဖို့ဖြစ်ပါတယ်။</speech>
<speech><mp id="180">ဦးဇော်ထွန်း(မိုးမောက်မဲဆန္ဒနယ်)</mp>အားလုံးပဲမင်္ဂလာပါ။ ကျွန်တော်ကတော့ မိုးမောက် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဇော်ထွန်း ဖြစ်ပါတယ်။ အခု ကျွန်တော် မေးမြန်းမယ့် မေးခွန်းကတော့ မိုးမောက်မြို့နယ်၊ မန်နောင်ကျေးရွာ အထက်တန်းကျောင်းခွဲအား အထက်တန်းကျောင်းအဆင့်သို့ တိုးမြှင့်ပေးရန်အစီအစဉ်ရှိ/မရှိဆိုတဲ့ မေးခွန်းပဲဖြစ်ပါတယ်။ မန်နောင်ကျေးရွာ အုပ်စုသည် အိမ်ခြေ ၁၀၀၀ ကျော်ဝန်းကျင်ရှိပြီး အ.ထ.ကဖြစ်တဲ့ မြို့သစ်ကျေးရွာနဲ့ ၁၂ မိုင်ဝန်းကျင် ခန့်ဝေး���ဲ့အတွက်ကြောင့်မို့ လမ်းပန်းဆက်သွယ်ရေးမှာလည်း ကုန်းတစ်တန် ရေတစ်တန် သွားနေရတဲ့ အတွက်ကြောင့်မို့လို့ ယခုမေးခွန်းအား မေးမြ်းရခြင်းဖြစ်ပါတယ်။ သို့ဖြစ်ပါ၍ မိုးမောက်မြို့နယ် မန်နောင်ကျေးရွာမှ အခြေခံပညာအထက်တန်းကျောင်းခွဲအား အထက်တန်းကျောင်းအဆင့်သို့ တိုးမြှင့် ပေးရန်အစီအစဉ်ရှိ/မရှိ၊ အစီအစဉ်ရှိပါက မည်သည့်ဘဏ္ဍာရေးနှစ်တွင် ဆောင်ရွက်ပေးမည်။ အစီအစဉ်မရှိပါက မည်သည့်အတွက်ကြောင့်ဖြစ်သည်ကို ရှင်းလင်းပေးနိုင်ပါရန် မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="vicespeaker">သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော် ဒုတိယဥက္ကဋ္ဌကြီးနဲ့ ကိုယ်စားလှယ်တော်ကြီးများခင်ဗျား။ ကချင်ပြည်နယ်၊ မိုးမောက်မြို့နယ် မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဇော်ထွန်းရဲ့ မေးခွန်းနဲ့ပတ်သက်၍ ကျွန်တော်ကပဲ ရှင်းလင်းတင်ပြသွားမှာဖြစ်ပါတယ်။ ကိုယ်စားလှယ်ကြီးမေးမြန်းသော ကချင်ပြည်နယ်၊ မိုးမောက်မြို့ နယ်၊ မန်နောင်ကျေးရွာ အခြေခံပညာအထက်တန်းကျောင်းခွဲတွင် စုစုပေါင်း အထက်တန်းအဆင့်သင် ကျောင်းသား ၁၂၅ ဦးရှိပါတယ်။ အခြေခံပညာအထက်တန်းကျောင်းအဖြစ် အဆင့်တိုးမြှင့်ပေးရန် အတွက် အထက်တန်းအဆင့်သင်ကျောင်းသား ၂၀၀ ဦးနှင့်အထက်ရှိရမည်ဖြစ်ပါ၍ သတ်မှတ် မူဘောင်နှင့်မကိုက်ညီပါသဖြင့် ၂၁၀၅-၂၀၁၆ ပညာသင်နှစ်တွင် အဆင့်တိုးမြှင့်ပေးနိုင်ခြင်းမရှိသေးပါကြောင်း ကျောင်းသား ၂၀၀ ဦးရေပြည့်မီတဲ့အခါမှာ အဆင့်တိုးမြှင့်ပေးသွားမည်ဖြစ်ပါကြောင်း ရှင်းလင်းတင်ပြအပ်ပါတယ်။</speech>
</Q-A>
<Q-A>
<title>ထီးချိုင့်မြို့ပေါ်ရှိ အမှတ်(၂)ရပ်ကွက် အခြေခံပညာအလယ်တန်းကျောင်း(ခွဲ) ကျောင်းဆောင်သစ် ကိစ္စမှာ ကျောင်းသားဦးရေများပြားနေသည့်အတွက် လိုအပ်ချက်ဖြစ်နေပါသဖြင့် ၂၀၁၅-၂၀၁၆ ဘဏ္ဍာရေးနှစ်တွင် ဆောင်ရွက်ပေးမှု အစီအစဉ်အား ထပ်မံမေးမြန်းခြင်းနှင့် စပ်လျဉ်းသည့်မေးခွန်း</title>
<speech type="vicespeaker">ထီးချိုင့်မဲဆန္ဒနယ်မှ ဦးစိုးစိုး မေးမြန်းဖို့ဖြစ်ပါတယ်။</speech>
<speech><mp id="231">ဦးစိုးစိုး(ထီးချိုင့်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌနှင့် ပြည်သူ့လွှတ်တော်ကိုယ်စားလှယ်တော်ကြီးများ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့်ပြည့်စုံကြပါစေလို့ ဆုမွန်ကောင်းတောင်းအပ်ပါတယ်။ ကျွန်တော်ကတော့ စစ်ကိုင်း တိုင်းဒေသကြီး၊ ထီးချိုင့်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးစိုးစိုးဖြစ်ပါတယ်။ ကျွန်တော့် အနေနဲ့ ပညာရေးဝန်ကြီးဌာနနဲ့ ပတ်သက်တဲ့မေးခွန်းကို မေးမြန်းသွားမှာဖြစ်ပါတယ်။ လေးစားအပ် ပါသော ဒုတိယဥက္ကဋ္ဌကြီးခင်ဗျား။ ထီးချိုင့်မြို့ပေါ်မှာ ရပ်ကွက် ၄ ရပ်ကွက်ရှိပါတယ်။ အမှတ်(၂) ရပ်ကွက်ဟာ လူဦးရေနေထိုင်မှုအခြားရပ်ကွက်များထက်ပိုများပါတယ်။ ပညာရေးအတွက် အခြေခံ ပညာအလယ်တန်းကျောင်းခွဲ တစ်ကျောင်းရှိပါတယ်။ ကျောင်းသားဦးရေ ၅၅၀ ဦးရှိပါတယ်။ ၂၀၁၃၂၀၁၄ ပညာသင်နှစ်မှာ ကျောင်းဆောင်ဟောင်းမကောင်းတော့တဲ့အတွက် ပညာရေးဝန်ကြီးဌာနကို တင်ပြတဲ့အခါမှာ ကျပ်သိန်း ၃၆၀ ခွင့်ပြုချထားပေးခဲ့ပါတယ်။ ဒေသရှိမိဘပြည်သူများအနေနဲ့ ကျောင်းဆောင်ကို ပေ ၁၂၀ x ၃၀ နှစ်ထပ်တည်ဆောက်ခဲ့ကြပါတယ်။ တည်ဆောက်တဲ့နေရာမှာ ပညာရေး ဝန်ကြီးဌာနက ချပေးတဲ့ကျပ်သိန်း ၃၆၀ နဲ့မလုံလောက်တဲ့အတွက် ရပ်ကွက်မိဘများက သိန်း ၂၀၀ စုစုပေါင်း သိန်း ၅၆၀ လောက် ကုန်ကျခဲ့ပါတယ်။ ဒုတိယဥက္ကဋ္ဌကြီးခင်ဗျား။ ၇-၉-၂၀၁၃ ရက်နေ့မှာ စစ်ကိုင်းတိုင်းဒေသကြီးအစိုးရအဖွဲ့ဝန်ကြီးချုပ် လာရောက်ပြီးတော့ ကျောင်းဆောင်ကိုစစ်ဆေးခဲ့ပါ တယ်။ ကျောင်းသားဦးရေများနေခဲ့တဲ့အတွက် ကျောင်းသားနှင့်ကျောင်းဆောင်မျှတရေးဦးတည်ပြီး RC နှစ်ထပ်ကျောင်းဆောင်သစ်ကို ဆောက်လုပ်နိုင်ရေးတွက်ချက်မှုနှင့်အတူ တင်ပြသွားရန် လမ်းညွှန်ချက် အရ မြို့နယ်ကလည်း အဆင့်ဆင့်ထောက်ခံချက်တွေရယူပြီးတော့မှ ၁-၁၀-၂၀၁၃ ရက်နေ့မှာ တင်ပြခဲ့ကြောင်းသိရပါတယ်။ အဲဒီကိစ္စနှင့်ပတ်သက်ပြီး ၂၀၁၄-၂၀၁၅ ဘဏ္ဍာရေးနှစ်မှာ ခွင့်ပြုချက် မပါလာတဲ့အတွက် ဒေသခံမိဘပြည်သူများက မေးမြန်းလာမှုတွေရှိခဲ့ပါတယ်။ ဒါကြောင့် ကျွန်တော့် အနေနဲ့ ပထမအကြိမ် ပြည်သူ့လွှတ်တော် ဒသမပုံမှန်အစည်းအဝေး ၇-၇-၂၀၁၄ မှာကြယ်ပွင့်မပြ မေးခွန်းနဲ့ မေးမြန်းခဲ့ပါတယ်။ ကြယ်ပွင့်မပြမေးခွန်းနဲ့မေးမြန်းချက်အပေါ် ပညာရေးဝန်ကြီးဌာနက ၂၀၁၅-၂၀၁၆ ဘဏ္ဍာရေးနှစ် ငွေလုံးငွေရင်းတည်ဆောက်ရေး ရန်ပုံငွေခေါင်စဉ်အောက်မှ လျာထား တင်ပြဆောင်ရွက်ပြီးဖြစ်ကြောင်း ဖြေကြားခဲ့ပါတယ်။ သို့သော်လည်း ၂၀၁၅ -၂၀၁၆ ဘဏ္ဍာရေးနှစ်ရဲ့ ခွင့်ပြုချက်မှာတော့မပါလာကြောင်း တွေ့ရှိရပါတယ်။ ဒါကြောင့် ကျွန်တော်တို့ (၁၂) ကြိမ်မြောက် ပုံမှန် အစည်းအဝေး ၂၂-၁-၂၀၁၅ ရက်နေ့မှာ ကြယ်ပွင့်ပြမေးခွန်နဲ့ ထပ်မံမေးမြန်းတင်ပြခဲ့ခြင်းပဲ ဖြစ်ပါတယ်။ သို့ပါ၍ မေးမြန်းသည်မှာ အမှတ်(၂)ရပ်ကွက်ကျေးရွာ အခြေခံပညာအလယ်တန်းကျောင်း (ခွဲ)တွင် ကျောင်းသားဦးရေများပြားနေသည့်အတွက် အမှန်လိုအပ်နေသော ကျောင်းဆောင်သစ်ရရှိ ရေး စစ်ကိုင်းတိုင်းဒေသကြီး အစိုးရအဖွဲ့ဝန်ကြီးချုပ်ရဲ့ လမ်းညွှန်ချက်အပေါ် ပညာရေးဝန်ကြီးဌာနမှ ဆောင်ရွက်ပေးနိုင်မည့်အစီအစဉ်ကို သိရှိလိုပါ၍ ဒုတိယဥက္ကဋ္ဌမှတစ်ဆင့် မေးမြန်းအပ်ပါတယ်။ အားလုံးကျေးဇူးတင်ပါတယ်။</speech>
<speech type="vicespeaker">သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားရပါသော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး၊ ထီးချိုင့်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးစိုးစိုးရဲ့ မေးခွန်းနှင့်ပတ်သက်၍ ကျွန်တော်ကပဲ ရှင်းလင်းတင်ပြသွားမှာဖြစ်ပါတယ်။ ဒုတိယဥက္ကဋ္ဌကြီးနှင့် ကိုယ်စားလှယ်တော်ကြီးများခင်ဗျား။ ပညာရေးဝန်ကြီးဌာနအနေဖြင့် ကျောင်းဆောင်များ၊ အသစ်တည်ဆောက်ခြင်း၊ ပြုပြင်ထိန်းသိမ်းခြင်း၊ အပြီးသတ်ဆောက်လုပ်ခြင်းလုပ်ငန်း များနှင့်ပတ်သက်၍ ဘဏ္ဍာရေးစည်းမျဉ်းစည်ကမ်း ကျောင်းဆောက်လုပ်ပေးသည့် သက်တမ်းကြာ မြင့်မှု၊ အန္တရာယ်ရှိမှုအခြေအနေ လုပ်ထုံးလုပ်နည်းများအရလည်းကောင်း၊ မြို့နယ်ဦးစားပေးအစီအစဉ် ကျောင်းအလိုက် တန်းစီဇယားတွင် ထည့်သွင်းလျာထားခြင်းဖြင့်လည်းကောင်း ဆောင်ရွက်လျက်ရှိ ပါတယ်။ သို့ဖြစ်ပါ၍ ဘဏ္ဍာရေးစည်းမျဉ်းစည်းကမ်းနဲ့အညီ မြို့နယ်ဦးစားပေးအစီအစဉ် ကျောင်း အလိုက်တန်းစီဇယားအရ စစ်ကိုင်းတိုင်းဒေသကြီး၊ ထီးချိုင့်မြို့နယ်၊ အမှတ်(၂) အခြေခံပညာအလယ် တန်းကျောင်း(ခွဲ)တွင် ၆၀ ပေ x ၃၀ ပေ၊ သွပ်မိုး၊ အုတ်ညှပ်တစ်ထပ် အသစ်ဆောက်လုပ်ရန် ၂၀၁၅ ၂၀၁၆ ဘဏ္ဍာရေးနှစ်၊ ငွေလုံးငွေရင်းရန်ပုံငွေ ခေါင်းစဉ်အောက်မှ ငွေကျပ် ၂၁.၆၀ သန်းကို ခွဲဝေပေး ပြီးဖြစ်ပါကြောင်း ရှင်းလင်းတင်ပြအပ်ပါတယ်။</speech>
<speech><mp id="231">ဦးစိုးစိုး(ထီးချိုင့်မဲဆန္ဒနယ်)</mp>ဒုတိယဥက္ကဋ္ဌကြီးခင်ဗျား။ ပြည်သူ့လွှတ်တော်ဆိုင်ရာ နည်းဥပဒေနှင့်အညီ ကျွန်တော် ဆက်စပ်မေးခွန်းမေးမြန်းဖို့ ခွင့်ပြုပေးပါရန် တင်ပြအပ်ပါတယ်။ ကျွန်တော်တို့ အမှတ်(၂)ရပ်ကွက် အခြေခံပညာအလယ်တန်းကျောင်း(ခွဲ)အဆောက်အဦသစ် ဆောက်လုပ်ရေးကိစ္စမှာ မြို့နယ်၊ ခရိုင်၊ တိုင်းဒေသကြီးရဲ့ထောက်ခံတင်ပြချက်နဲ့ ဝန်ကြီးဌာနရဲ့ ခွင့်ပြု ချက်ဟာ အဆောက်အဦပုံစံခွင့်ပြု ဘဏ္ဍာငွေဟာ များစွာကွာခြားမှုရှိနေပါတယ်။ လက်ရှိအခြေအနေမှာ တိုင်းဒေသကြီးအစိုးရအဖွဲ့အနေနဲ့ ဒီအဆောက်အဦ ဆောက်လုပ်ရေးကိစ္စတွေကို သက်ဆိုင်ရာဒေသရဲ့ ကော်မတီအဖွဲ့အစည်းဆောက်လုပ်ခွင့်ကို ခွင့်ပြုထားပါတယ်။ အဲဒီတော့ ကျောင်းသားဦးရေအတိုင်း ဆောက်ရမယ်ဆိုရင် ခွင့်ပြုတဲ့ ပေ ၆၀x ပေ ၃၀ နဲ့လည်း မဖြစ်နိုင်ပါဘူး။ ကျောင်းသားဦးရေ လိုအပ် ချက်အရ ဆောက်ရမယ်ဆိုရင်လည်း အနည်းဆုံး ပေ ၁၀၀ x ပေ ၃၀ အောက်ခံဆောက်ရမယ့် သဘော ဖြစ်နေပါတယ်။ ဒါဆိုရင် ကျွန်တော်တို့ ပထမ သိန်း ၃၆၀ ချတုန်းကလည်း ဒေသကမိဘများက ဒီ သိန်း ၃၆၀ နဲ့မလောက်တဲ့အတွက် သိန်း ၂၀၀ လောက် ထည့်ပြီးတော့ ဒီနှစ်ထပ်ကျောင်းဆောက်ခဲ့ပြီး ဖြစ်ပါတယ်။ အခု ပေ ၆၀x ၃၀ နဲ့ ခွင့်ပြုငွေ ၂၁၆ သိန်းနဲ့ ဆောက်ရမယ်ဆိုရင်လည်း လုံလောက်မှုမရှိတဲ့ အတွက် မိဘများကထည့်ဝင်မှသာပိုပြီးတော့ ဒီအဆောက်အဦဟာ အဆင်ပြေသွားမယ်လို့ ဒီလိုပဲယူဆ ပါတယ်။ ဒါကြောင့်မို့ ပညာရေးဝန်ကြီးဌာနအနေနဲ့ မေးမြန်းလိုတာက အမှတ်(၂)အခြေခံပညာ အလယ်တန်းကျောင်း(ခွဲ)ကျောင်း ဆောင်သစ်ဆောက်လုပ်ရေးကိစ္စမှာ ဒီခွင့်ပြု ဘဏ္ဍာငွေနဲ့ပတ်သက် ပြီးတော့ ပြန်လည်စဉ်းစားပေးရန် အစီအစဉ်ရှိ/မရှိ သိရှိလိုပါတယ်။ အားလုံး ကျေးဇူးတင်ပါတယ်။</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>မြို့နယ်၊ တိုင်းဒေသကြီးအသီးသီး မှာတော့ ကျောင်းလိုအပ်တာရှိပါတယ်။ အလားတူပဲ အန္တရာယ်ရှိကျောင်း၊ နောက်တစ်ခါ ဥပဓိရုပ် မကောင်းတဲ့ ကျောင်း၊ နောက်ကိုယ်ထူကိုယ်ထမူလတန်းကျောင်းလေးတွေကို ကျွန်တော်တို့က မူလ တန်းကျောင်းအဖြစ်ပေးလိုက်တယ်။ ပေးလိုက်တဲ့အခါမှာ နဂိုက နွားတင်ကုတ်နဲ့ဘဲနဲ့သင်တဲ့ဟာတွေကို ဖြည့်ဆည်းပေးရတာလည်း ရှိပါတယ်။ အဲဒီတော့ ဥစ္စလေးကိုပဲ ကျောင်းအရေအတွက် မျှတ ပြီးတော့ အားလုံးမြို့နယ်အသီးသီးမှာ မျှတပြီးတော့ ရအောင်ဆောင်ရွက်ပေးခြင်းဖြစ်ပါတယ်။ ဒီအပတ် မှာတော့ လုပ်ပေးစရာမရှိပါဘူး။ ဒါပေမယ့် နောက်နှစ်မှာတော့ မြို့နယ်အနေနဲ့တော့ နှစ်ထပ်ဆောက်ချင်တယ်။ နှစ်ထပ်ဆောင် RC ဖောင်ဒေးရှင်းလေးချထား။ နောက်နှစ်ထဲမှာ ကျွန်တော်တို့ကနေပြီးတော့ နည်းနည်းတိုးပေးသွားဖို့အတွက်ကို အခြေခံပညာရေးဦးစီးဌာနကို ပြောကြားထားပါမယ်။ နောက်နှစ်မှာတော့ ကတိကဝပ်အနေနဲ့တော့ မပေးနိုင်ခဲ့ပါဘူး။ ပြောကြားပေးသွားမှာပဲဆိုတဲ့ အကြောင်းကို တင်ပြအပ်ပါတယ်။</speech>
</Q-A>
<Q-A>
<title>ရေစကြိုမြို့နယ်၊ ကျေးလက်ဒေသများရှိ ပညာရေးဌာနဝန်ထမ်း အပြောင်းအရွှေ့များအတွက် လစ်လပ် နေရာများကို မြန်ဆန်စွာအစားထိုး ခန့်ထားပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="vicespeaker">ရေစကြို မဲဆန္ဒနယ်မှ ဦးတင်ဌေးအောင် မေးမြန်းဖို့ဖြစ်ပါတယ်။</speech>
<speech><mp id="1174">ဦးတင်ဌေးအောင်(ရေစကြိုမဲဆန္ဒနယ်)</mp>ပြည်သူ့လွှတ်တော် ဒုတိယဥက္ကဋ္ဌကြီးနှင့် အားလုံးမင်္ဂလာပါခင်ဗျား။ ကျွန်တော့်အနေနဲ့ ပညာရေးနဲ့ပတ်သက်တဲ့ ပညာရေးဝန်ထမ်းအပြောင်း အရွှေ့များအတွက် လစ်လပ်နေရာများကို မြန်ဆန်စွာခန့်ထားပေးရေးကိစ္စနှင့်ပတ်သက်လို့ မေးမြန်း သွားမှာဖြစ်ပါတယ်။ ကျွန်တော်တို့ ရေစကြိုမြို့နယ်မှာ ကျောင်းအသီးသီးမှာ ပညာရေးဝန်ထမ်းများ ပြောင်းရွှေ့ပြီးတဲ့အခါမှာ နေရာခန့်ထားပေးတာတွေက အင်မတန်နှေးကွေးနေပါတယ်။ တချို့ကျောင်း တွေမှာဆို တစ်နှစ်၊ နှစ်နှစ်ရှိတဲ့အထိ အခြားတိုးတက်စရာတွေမရောက်လာတဲ့အတွက် အခက်အခဲတွေ များစွာကြုံ နေပါတယ်။ အထက်တန်းကျောင်းများမှာဆိုလို့ရှိရင် ဘာသာပြဆရာများလစ်လပ်သွားတဲ့ အတွက် သင်ကြားရေးမှာထိခိုက်မှုတွေများစွာ ရှိရုံတင်မက အောင်ချက်များကိုပါ ထိခိုက်လျက် ရှိနေကြောင်းများစွာတွေ့ရှိနေရပါတယ်။ ဒါကြောင့် ပညာရေးဝန်ထမ်းအပြောင်း အရွှေ့များအတွက် လစ်လပ်နေရာများကိုမြန်ဆန်စွာ အစားထိုးနိုင်ရန် မည်ကဲ့သို့ စီစဉ်နေပါသည်ကို သိရှိလိုပါ၍ ပြည်သူ့ လွှတ်တော်ဒုတိယဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်ခင်ဗျား။</speech>
<speech type="vicespeaker">။သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။။</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>ကျွန်တော်အနေနဲ့လည်း တစ်မြန်မနေ့ ကလည်း ဆရာဆရာမခန့်ထားရေးကို အမြန်ဆုံးဆောင်ရွက်နေတယ်ဆိုတာ တင်ပြပြီးဖြစ်ပါတယ်။ ဒီနေရာမှာ အနည်းငယ်ရှင်းလင်းတင်ပြလိုပါတယ်။ ကျွန်တော်တို့ ပညာရေးဝန်ကြီးဌာနရဲ့ ဆရာဆရာမ လိုအပ်ချက်ကို ဖြည့်တဲ့အခါမှာ ပထမဆုံးကျွန်တော်တို့က အဆင့်တိုးနဲ့ဆန္ဒပြု တာတွေ တောင်းရပါ တယ်။ ဒီနေရာမှာ လစ်လပ်နေသော်လည်းပဲ ဆန္ဒမပြု ဘူးဆိုရင် ကျွန်တော်တို့ ဘာမှလုပ်လို့မရပါဘူး။ အဲဒီကျလို့ရှိရင် ကျောင်းဆင်းတွေ DTED တို့၊ ပညာရေးကောလိပ်တို့၊ B.Ed တို့ ဒီကကျောင်းဆင်း တွေကို ကျွန်တော်တို့က ဆင်းတဲ့အချိန်အထိ စောင့်ရပါတယ်။ အဲဒီတော့ ဒီကျောင်းအဆင့်တိုးပြီးခါမှ၊ ရာထူးတိုးတွေဖြေပြီးခါကျမှ ဒီလစ်လပ်အင်အား တွေပြန်ကြည့်ရပါတယ်။ လစ်လပ်အင်အား ကြည့်ပြီး တဲ့အချိန်မှာတစ်ခါ လစ်လပ်အင်အားနဲ့အတူ ပညာရေးဝန်ကြီးဌာနအတွင်းကဆရာဆရာမတွေကို ဖြည့်လို့ရလာကြည့်ပါတယ်။ ဖြည့်လို့မရဘူးဆိုရင် ကျွန်တော်တို့ နောက်ဆုံးဘွဲ့ရတွေကို နေ့စားလပေးနဲ့ တိုင်းဒေသကြီးအစီအစဉ်နဲ့ ခန့်ထားရေးဆောင်ရွက်ရပါမယ်။ တင်ပြရမယ်ဆိုရင်တော့ ၂၀၁၃-၂၀၁၄ ကနေပြီးတော့ ၂၀၁၃-၂၀၁၄ မှာ ကျောင်းအဆင့်တိုးလိုက်တဲ့အတွက်ကို ဒါအထက်ဆင့်သင်ဆိုလို့ရှိရင် ကျောင်းအဆင့်တိုးတာ ၂၀၂ ကျောင်းဖြစ်တယ်။ အလယ်ဆင့်သင်မှာဆိုလို့ရှိရင် ၂၀၈ ကျောင်း၊ အ.မ.က ဆိုလို့ရှိရင် ၁၄၁၁။ ဒါ့ကြောင့်မို့လို့ ကျောင်းဆရာလိုအပ်ချက်တွေကများလာပါတယ်။ များလာတော့ ၂၀၁၃ မှာ ၅၀၃၆ ယောက်၊ ၂၀၁၄ မှာ ၅၀၂၀၊ ၂၀၁၅-၂၀၁၆ မှာ ၆၄၈၄ ဦး အဲဒီတော့ ဖြည့်ရတာလည်း ကျွန်တော်တို့ဝန်ကြီးဌာနအနေနဲ့ ရာထူးတိုးမှာ ယခင်နှစ်နှစ်တို့၊ သုံးနှစ်တို့ ကန့်သတ် ချက်တွေကို လျှော့ဖို့ရှိပါတယ်။ လျှော့တဲ့ဥစ္စာကလည်း ဘယ်လိုဖြစ်မလဲဆိုတော့ ရန်ကုန်မြို့မှာရှိတဲ့ ပညာရှင်များအဖွဲ့ကို သွားသွားပြီးတော့ ကျွန်တော်တို့ရှိတဲ့ Issue လေးကို သွားသွားတင်ပြပါတယ်။ တင်ပြပြီးတော့ ဘယ်လိုလုပ်ရင်ကောင်းမလဲဆိုတဲ့ဟာကို ရလာတဲ့အခါကျမှ အခုဆိုလို့ရှိရင် B.Ed ဆင်း တွေဆိုလို့ရှိရင် အထက်တန်းပြကိုတော့ တိုက်ရိုက်ခန့်ပါတယ်။ ယခင်ကဆို နှစ်နှစ်စောင့်ရတယ်။ အလားတူပဲ B.Ed စာပေးစာယူဆင်းတဲ့သူဆိုလို့ရှိရင် ဒီနှစ်မှာဆိုလို့ရှိရင် အစမ်းခန့်ဆိုပြီးထားမယ်။ ဘွဲ့ရပြီးလို့ရှိရင် တိုက်ရိုက်ခန့်သွားပါတယ်။ အဲဒီတော့ အဓိကဖြစ်တဲ့အချက်ကတော့ ဆန္ဒမပြု လို့ရှိရင် ကျောင်းနေရာလစ်လပ်နေသော်လည်းပဲ ချက်ချင်းခန့်လို့မရပါဘူး။ ဒါဆွေးနွေးရပါတယ်။ ဆွေးနွေး ပြီးတော့ ဘယ်လိုလုပ်ပေးနိုင်မလဲဆိုတဲ့အချက်တွေကို စဉ်းစားရပါတယ်။ ဒီနှစ်မှာဆိုလို့ရှိရင် ဆရာလိုအပ်ချက်များတဲ့အတွက် ဌာနကင်းကွာပြီးတော့ အမှုအခင်းမဖြစ်ပဲနဲ့ဌာန ကင်းကွာသွားတာ ဒါယောက်ျားနယ်ပြောင်းသွားလို့ နှုတ်ထွက်သွားတဲ့လူတွေ၊ ရိုးရိုးကျန်းမာရေးမကောင်းလို့နားခဲ့တဲ့ သူတွေ ဒီလူတွေကိုလည်း ကျွန်တော်တို့က ကန်ထရိုက်စနစ်နဲ့ ပြန်ခန့်မယ်။ ဆရာအတတ်ပညာ ရှိပြီးသား ပြန်ခန့်မယ်ဆိုပြီးတော့ ခေါ်ယူလျက်လည်းရှိပါတယ်။ အဲဒီတော့ တောမြို့မရွေးပေါ့ ကျောင်းသားအကုန်လုံးက Equal Chance ဖြစ်အောင်၊ ဆရာဆရာမပြည့်မီအောင် ဆောင်ရွက်လျက် ရှိပါကြောင်း ရှင်းလင်းတင်ပြအပ်ပါတယ်။</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ် ပြီးပါပြီ။</speech>
</Q-A>
</section>
<section value="Bill">
<bill>
<title>အမျိုးသားလွှတ်တော်မှ ပြင်ဆင်ချက်ဖြင့် ပြန်လည်ပေးပို့သော ဘွိုင်လာဥပဒေကြမ်းနှင့် စပ်လျဉ်း၍ အမျိုးသားလွှတ်တော်၏ ပြင်ဆင်ချက်များကို လွှတ်တော်သို့ တင်ပြခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type="vicespeaker">အစီအစဉ် ရ ကို ဆက်လက်ဆောင်ရွက်မှာဖြစ်ပါတယ်။ လွှတ်တော် ကိုယ်စားလှယ်များခင်ဗျား။ ပြည်သူ့လွှတ်တော်မှာ စတင်ဆွေးနွေးပြီး ပြင်ဆင်ချက်များဖြင့် အတည် ပြုခဲ့တဲ့ ဘွိုင်လာဥပဒေကြမ်းကို အမျိုးသားလွှတ်တော်သို့ ပေးပို့ခဲ့ပါတယ်။ ဒီဥပဒေကြမ်းကို အမျိုးသားလွှတ်တော်က ပြင်ဆင်ချက်များဖြင့် အတည်ပြုခဲ့ပြီး ပြန်လည်ပေးပို့လာတဲ့အတွက် ၁-၆-၂၀၁၅ ရက်နေ့တွင် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၃ နည်းဥပဒေခွဲ(က) အရ လွှတ်တော်သို့ အသိပေး၍ ပြင်ဆင်ချက်မိတ္တူများကိုလည်း ကိုယ်စားလှယ်များထံ ဖြန့်ဝေခဲ့ပါ တယ်။ အမျိုးသားလွှတ်တော်ရဲ့ ပြင်ဆင်ချက်များအပေါ် ဥပဒေကြမ်းကော်မတီက ပြန်လည်စိစစ်ပြီး အမျိုးသားလွှတ်တော်ရဲ့ ပြင်ဆင်ချက်များအနက် (၅၃)ချက်ကို သဘောတူသင့်ကြောင်းနှင့် (၃)ချက် နှင့်စပ်လျဉ်းပြီး သဘောကွဲလွဲကြောင်း တင်ပြလာပါတယ်။ ဘွိုင်လာဥပဒေကြမ်းနှင့်စပ်လျဉ်း၍ အမျိုးသားလွှတ်တော်ရဲ့ ပြင်ဆင်ချက်များအနက် သဘောတူသင့်တဲ့ (၅၃) ချက်ကို တင်ပြဖို့ ဥပဒေ ကြမ်းကော်မတီကို ဖိတ်ခေါ်ပါတယ်။</speech>
<speech><mp id="458">ဦးစတီဖန်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုဒုတိယဝန်ကြီးများ၊ ဧည့်သည်တော် များခင်ဗျာ။ ကျွန်တော်ကတော့ ကျိုင်းတုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ပြည်သူ့ လွှတ်တော် ဥပဒေကြမ်းကော်မတီဝင် ဦးစတီဖန်ဖြစ်ပါတယ်ခင်ဗျား။ ကျွန်တော့်အနေနဲ့ ဘွိုင်လာ ဥပဒေကြမ်းနှင့်စပ်လျဉ်းပြီး ပြည်သူ့လွှတ်တော် ဥပဒေကြမ်းကော်မတီက အမျိုးသားလွှတ်တော်မှ ပြင်ဆင်အတည်ပြုခဲ့သည့် အချက်များအနက်မှ အောက်ဖော်ပြပါအချက် (၅၃)ချက်ကို အမျိုးသား လွှတ်တော်၏ပြင်ဆင်ချက်များအတိုင်း လက်ခံရန် သဘောတူခဲ့ကြပါတယ်။ ၎င်းသဘောတူတဲ့အချက် (၅၃)ချက်ကတော့ အစဉ် ၁ အခန်း(၁) အပိုဒ် ၂ အပိုဒ်ခွဲ(က)၊ အပိုဒ်ခွဲ(င)၊ အပိုဒ်ခွဲ(ဏ)၊ အပိုဒ်ခွဲ(၁) နှင့် အပိုဒ်ခွဲ(ခ)၊ အစဉ် ၂ အခန်း(၂) အပိုဒ် ၃ အပိုဒ်ခွဲ(က)၊ အပိုဒ်ခွဲ(ခ)၊ အပိုဒ်ခွဲ(ဂ)၊ အပိုဒ်ခွဲ(ဃ)၊ အပိုဒ်ခွဲ င)၊ အပိုဒ်ခွဲ(စ)၊ အပိုဒ်ခွဲ(ဆ)၊ အပိုဒ်ခွဲ(ဇ)၊ အပိုဒ်ခွဲ(ဈ)နှင့် အပိုဒ်ခွဲ(ည)တို့ကို ပယ်ဖျက်ခြင်း၊ အစဉ် ၃ အခန်း(၃) အပိုဒ် ၄ အပိုဒ်ခွဲ(က)၊ အစဉ် ၄ အခန်း(၄) အပိုဒ် ၆၊ အပိုဒ် ၁၀၊ အပိုဒ် ၁၁၊ အစဉ် ၅ အခန်း(၅) အပိုဒ် ၁၂ အပိုဒ်ခွဲ(က)၊ အပိုဒ် ၂၄ အပိုဒ်ခွဲ(က)၊ အစဉ် ၆ အခန်း(၆) အပိုဒ် ၂၅ အပိုဒ်ခွဲ(ခ)၊ အပိုဒ် ၂၆၊ အစဉ် ရ အခန်း(၈)၊ အခန်း(၈)ခေါင်းစဉ်၊ အပိုဒ် ၂၆ အပိုဒ်ခွဲ(က)နှင့် အပိုဒ်ခွဲ(ခ)၊ အပိုဒ်(၃၀)စာချီး၊ အပိုဒ် ၃၁၊ အစဉ် ၈ အခန်း(၉) အပိုဒ် ၃၂ အပိုဒ်ခွဲ(ခ)၊ အပိုဒ် ၃၆၊ အပိုဒ် ၃၉ အပိုဒ်ခွဲ(က)နှင့် အပိုဒ်ခွဲ(ခ)၊ အစဉ် ၉ အခန်း(၁၀) အပိုဒ် ၄၈၊ အပိုဒ် ၄၉၊ အပိုဒ် ၅၀၊ အပိုဒ် ၅၂၊ အစဉ် ၁၀ အခန်း(၁၁) အပိုဒ် ၅၃ အပိုဒ်ခွဲ(ဃ)နှင့် အပိုဒ်ခွဲ(စ)၊ အစဉ် ၁၁ အခန်း(၁၂) အပိုဒ် ၅၅ အပိုဒ်ခွဲ(ပ)နှင့် အပိုဒ်ခွဲ(ဏ)၊ အစဉ် ၁၂ အပိုဒ် ၁၃၊ အပိုဒ် ၆၁၊ အစဉ် ၁၃ အခန်း(၁၄) အပိုဒ် ၆၄၊ အပိုဒ် ၆၅၊ အပိုဒ် ၆၆၊ အပိုဒ် ၆၇၊ အပိုဒ် ၆၈၊ အပိုဒ် ၆၉၊ အပိုဒ် ၇၀၊ အပိုဒ် ၇၁၊ အပိုဒ် ၇၂၊ အပိုဒ် ၇၃၊ အစဉ် ၁၄ အခန်း(၁၅) အပိုဒ် ၇၅၊ အပိုဒ် ၇၈ အပိုဒ်ခွဲ(က)။ သို့ဖြစ်ပါ၍ အထက်ဖော်ပြပါ အမျိုးသားလွှတ်တော်မှ ပြင်ဆင်အတည်ပြုချက် (၅၃)ချက်ကို လွှတ်တော်က အတည်ပြု ပေးနိုင်ပါရန် တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဘွိုင်လာဥပဒေကြမ်းနှင့် စပ်လျဉ်းပြီး ဥပဒေကြမ်းကော်မတီက တင်ပြသွားတဲ့ ပြင်ဆင်ချက်(၅၃)ချက်ကို အမျိုးသားလွှတ်တော် ရဲ့ ပြင်ဆင်ချက်အတိုင်းအတည်ပြု ရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောတူမတူတဲ့သူရှိပါလားခင်ဗျား။ သဘောတူမတူသူမရှိတဲ့အတွက် ဥပဒေကြမ်းကော်မတီက တင်ပြသွားတဲ့ (၅၃)ချက်ကို အမျိုးသားလွှတ်တော်ရဲ့ ပြင်ဆင်ချက်အတိုင်း သဘောတူကြောင်းနှင့် ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြုကြေညာပါတယ်။ (ဩဘာသံများ)။</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဘွိုင်လာဥပဒေကြမ်းနှင့်စပ်လျဉ်း၍ အမျိုးသားလွှတ်တော်ရဲ့ ပြင်ဆင်ချက်များအနက် သဘောကွဲလွဲချက်(၃)ချက်ကို တင်ပြဖို့ ဥပဒေကြမ်း ကော်မတီကို ဖိတ်ခေါ်ပါတယ်။</speech>
<speech><mp id="458">ဦးစတီဖန်(အဖွဲ့ဝင်၊ ဥပဒေကြမ်းကော်မတီ)</mp>အမျိုးသားလွှတ်တော်ရဲ့ ပြင်ဆင်ချက်များ အတိုင်း သဘောမတူဘဲ သဘောထားကွဲလွဲတဲ့အချက်(၃)ချက်က အောက်ပါအတိုင်းဖြစ်ပါတယ်။ အခန်း(၁) အပိုဒ် ၂ အပိုဒ်ခွဲ(ဇ)၊ အခန်း(၁၀) အပိုဒ် ၄၃ နှင့် အပိုဒ် ၅၁ တို့ဖြစ်ပါတယ်။ သို့ဖြစ်ပါ၍ ပြည်သူ့လွှတ်တော်နှင့် အမျိုးသားလွှတ်တော်တို့၏ သဘောထားကွဲလွဲသည့် အချက်(၃)ချက်အား လွှတ်တော်က အတည်ပြု ပေးနိုင်ပါရန် တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဘွိုင်လာဥပဒေကြမ်းနှင့် စပ်လျဉ်းပြီး အမျိုးသားလွှတ်တော်ရဲ့ ပြင်ဆင်ချက်များအနက် (၃)ချက်ကို အမျိုးသားလွှတ်တော်ရဲ့ ပြင်ဆင်ချက်အတိုင်း သဘောမတူကြောင်း ဥပဒေကြမ်းကော်မတီရဲ့ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောတူမတူတဲ့သူရှိပါလားခင်ဗျား။ သဘောတူမတူသူမရှိတဲ့အတွက် ဘွိုင်လာဥပဒေကြမ်းနှင့်စပ်လျဉ်းပြီး သဘောကွဲလွဲချက် (၃)ချက်အား အမျိုးသားလွှတ်တော်ရဲ့ ပြင်ဆင်ချက်အတိုင်း သဘောမတူကြောင်းတင်ပြခြင်းကို လွှတ်တော်က အတည်ပြုကြောင်း ကြေညာပါတယ်။ (ဩဘာသံများ)။</speech>
<title>အမျိုးသားလွှတ်တော်မှ ပြင်ဆင်ချက်ဖြင့် ပြန်လည်ပေးပို့သော ဘွိုင်လာဥပဒေကြမ်းနှင့် စပ်လျဉ်း၍ လွှတ်တော်နှစ်ရပ် သဘောကွဲလွဲမှုရှိပါက ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် တင်ပြသင့်ကြောင်း ကိုယ်စားလှယ်တစ်ဦးက အဆိုတင်သွင်းခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်က ပြင်ဆင်ချက်များဖြင့် ပြန်လည်ပေးပို့သော ဘွိုင်လာဥပဒေကြမ်းနှင့်စပ်လျဉ်း၍ အမျိုးသားလွှတ်တော် ရဲ့ ပြင်ဆင်ချက်များမှ (၃)ချက်ကို လွှတ်တော်က သဘောမတူကြောင်း အတည်ပြုပြီးဖြစ်ပါတယ်။ ဒါကြောင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၅ နည်းဥပဒေခွဲ(က)အရ ထိုသို့ သဘောကွဲလွဲခြင်းကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် တင်ပြသင့်ကြောင်း အဆို တင်သွင်းရန်ဖြစ်တဲ့အတွက် အဆိုတင်သွင်းဖို့ဖိတ်ခေါ်ပါတယ်။။</speech>
<speech><mp id="239">ဦးခင်မောင်ရွှေ(တမူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌ ကြီးခင်ဗျား။ ကျွန်တော်ကတော့ စစ်ကိုင်းတိုင်းဒေသကြီး၊ တမူးမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးခင်မောင်ရွှေ ဖြစ်ပါတယ်။ ကျွန်တော့်အနေဖြင့် အမျိုးသားလွှတ်တော်မှ ပြင်ဆင်ချက် နဲ့ပြန်လည်ပေးပို့လာတဲ့ ဘွိုင်လာဥပဒေကြမ်းကို လွှတ်တော်က အတည်ပြုခဲ့ပြီးဖြစ်ပါတယ်။ ဒီအတည် ပြုချက်ထဲမှာ ပြည်သူ့လွှတ်တော်နှင့် အမျိုးသားလွှတ်တော်တို့ သဘောကွဲလွဲချက် (၃)ချက်ရှိကြောင်း တွေ့ရှိရပါတယ်။ ဒါကြောင့်မို့လို့ အမျိုးသားလွှတ်တော်နဲ့ ပြည်သူ့လွှတ်တော်တို့ရဲ့ သဘောထား ကွဲလွဲချက်(၃)ချက်ကို ပြည်ထောင်စုလွှတ်တော်မှာ ဆွေးနွေးဆုံးဖြတ်ရန် တင်ပြသင့်ပါကြောင်းအဆို တင်သွင်းအပ်ပါတယ်ခင်ဗျား။</speech>
<speech type="vicespeaker">အဆိုကို ထောက်ခံမယ့်ကိုယ်စားလှယ်တစ်ဦးကို ဖိတ်ခေါ်ပါတယ်။</speech>
<speech><mp id="242">ဦးလှထွန်း(ခန္တီးမဲဆန္ဒနယ်)</mp>လေးစားရပါသော ဒုတိယဥက္ကဋ္ဌကြီးခင်ဗျား။ အမျိုးသား လွှတ်တော်မှ ပြင်ဆင်ချက်ဖြင့် ပြန်လည်ပေးပို့လာသော ဘွိုင်လာဥပဒေကြမ်းနှင့်ပတ်သက်၍ လွှတ်တော်နှစ်ရပ် သဘောကွဲလွဲသည့်အချက်(၃)ချက်ကို ပြည်ထောင်စုလွှတ်တော်မှာ ဆွေးနွေး ဆုံးဖြတ်သင့်ကြောင်း တမူးမဲဆန္ဒနယ်မှ ဦးခင်မောင်ရွှေရဲ့ အဆိုကို ခန္တီးမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးလှထွန်းမှ ထောက်ခံအပ်ပါတယ်။</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ တင်ပြခဲ့တဲ့ အချက်(၃)ချက်နှင့် ပတ်သက်၍ သဘောကွဲလွဲခြင်းကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် တင်ပြသင့်ကြောင်းအဆိုနှင့်စပ်လျဉ်း၍ လွှတ်တော်ရဲ့ သဘောထားကိုရယူပါမယ်။ ဒီအဆိုကို လွှတ်တော်က သဘောတူပါသလားခင်ဗျား။။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောတူမတူတဲ့သူရှိပါလားခင်ဗျား။ သဘောတူမတူသူမရှိတဲ့အတွက် အမျိုးသားလွှတ်တော်က ပြင်ဆင်ချက်များဖြင့် ပြန်လည်ပေးပို့သော ဘွိုင်လာဥပဒေကြမ်းကို ပြည်သူ့ လွှတ်တော်၌ ပြန်လည်ဆွေးနွေးခဲ့ရာတွင် အမျိုးသားလွှတ်တော်ရဲ့ ပြင်ဆင်ချက်များအနက် သဘော ကွဲလွဲတဲ့အချက်(၃)ချက်ကို ပြည်ထောင်စုလွှတ်တော်သို့တင်ပြပြီး ၂၀၁၃ ခုနှစ်၊ ပြည်သူ့လွှတ်တော် ဆိုင်ရာနည်းဥပဒေ ၁၉၅ နည်းဥပဒေခွဲ(ခ)အရ ဆက်လက်ဆောင်ရွက်သွားမည်ဖြစ်ကြောင်း ကြေညာပါတယ်။ (ဩဘာသံများ)။</speech>
</bill>
</section>
</discussion>
<postface>
<title>ပြည်သူ့လွှတ်တော်ဒုတိယဥက္ကဋ္ဌက ပထမအကြိမ် ပြည်သူ့လွှတ်တော် (၁၂)ကြိမ်မြောက် ပုံမှန်အစည်းအဝေး (၅၈)ရက်မြောက်နေ့ရပ်နားကြောင်းနှင့် အစည်းအဝေး (၅၉)ရက်မြောက်နေ့ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၈)ရက်မြောက်နေ့ကို ရပ်နားပါမယ်။ ပထမအကြိမ် ပြည်သူ့ လွှတ်တော် (၁၂) ကြိမ်မြောက်ပုံမှန်အစည်းအဝေး (၅၉)ရက်မြောက်နေ့ ကျင်းပမယ့်ရက်ကို ထပ်မံ ကြေညာမှာဖြစ်ကြောင်းနှင့် ယနေ့ အစည်းအဝေးပြီးမြောက်ကြောင်း ကြေညာပါတယ်။ (ဩဘာသံများ)။</speech>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ပြန်လည်ထွက်ခွာပါပြီခင်ဗျား။။</speech>
<speech type="mc">အားလုံးထွက်ခွာနိုင်ပါပြီခင်ဗျား။။</speech>
<p>ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၅၈)ရက်မြောက် နေ့ကို ၁၀၄၃ နာရီအချိန်တွင် ရပ်နားပါသည်။</p>
</postface>
</transcript>
</doc>
