<doc>
<docinfo>
<docno>01-09-24.xml</docno>
<pdf>01-09-24.pdf</pdf>

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၄) ရက်မြောက်နေ့မှတ်တမ်း</title>
<date value='12-03-2014'>၁၃၇၅ ခုနှစ်၊ တပေါင်းလဆန်း ၁၂ ရက် (၂၀၁၄ ခုနှစ်၊ မတ်လ ၁၂ ရက်) (ဗုဒ္ဓဟူးနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော် အစည်းအဝေးခန်းမတွင် ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၄)ရက်မြောက်နေ့ကို နံနက် ၁၀းဝဝ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တညွှန်ကြား ရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည် တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့ လွှတ်တော် နဝမပုံမှန်အစည်းအဝေး (၂၄)ရက်မြောက်နေ့ အစီအစဉ် စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့ လွှတ်တော် နဝမပုံမှန်အစည်းအဝေး (၂၄) ရက်မြောက်နေ့မှာ ပြည်သူ့လွှတ်တော် လွှတ်တော် အခွင့် အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၂၂ ဦးရှိတဲ့အနက် ၃၆၀ ဦး တက်ရောက်ပါတယ်။ အစည်းအဝေးသို့ တက်ရောက် ခွင့်ရှိသူဦးရေ စုစုပေါင်းရဲ့ ၈၅.၃၁ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစည်းအဝေးကို ကြိုတင်ဖြန့်ဝေထားတဲ့ အစီအစဉ်များအတိုင်း ဆက်လက် ဆောင်ရွက်သွားပါမယ်။</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်။</speech>
<speech><mp id="412">ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၁၂-၃-၂၀၁၄ ရက်နေ့မှာ ကျင်းပပြုလုပ်တဲ့ ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၄)ရက်မြောက်နေ့သို့ တက်ရောက်မယ့် ကိုယ်စားလှယ် များအနက်မှ ခွင့်ပန်ကြားသူများရဲ့ အခြေအနေကို ကျွန်တော် ပြည်သူ့လွှတ်တော် လွှတ်တော်အခွင့် အရေးကော်မတီ အတွင်းရေးမှူးအား တင်ပြခွင့်ပြုပါရန် ဦးစွာတင်ပြပန်ကြားအပ်ပါတယ်ခင်ဗျား။ ယနေ့ကျင်းပတဲ့ ပြည်သူ့လွှတ်တော်အစည်းအဝေးသို့ တက်ရောက်ခွင့်ရှိသူဦးရေ ၄၂၂ ဦးအနက် တက်ရောက်သည့်ဦးရေ ၃၆၀ ဦးဖြစ်ပြီး ခွင့်ပန်ကြားသူစုစုပေါင်း ၆၂ ဦးရှိပါတယ်။ ခွင့်ပန်ကြားသူများ အနက် ၁ရ ဦးကတော့ ယမန်နေ့က ကြို တင်ပန်ကြားထားသူများဖြစ်ပြီး ယနေ့ ခွင့်ပန်ကြားသူ ၄၅ ဦး ရှိပါတယ်။ ယနေ့ခွင့်ပန်ကြားသူများမှာ (၁) ဇမ္ဗူသီရိမဲဆန္ဒနယ်မှ ဒေါ်စန္ဒာမင်း ခွင့် ၃ ရက်၊ (၂) မိုးညှင်းမဲဆန္ဒနယ်မှ ဦးကျော်စိုးလေး ခွင့် ၃ ရက်၊ (၃) ဖလမ်းမဲဆန္ဒနယ်မှ ဦးခွန်လိန်း ခွင့် ၃ ရက်၊ (၄) လဟယ်မဲဆန္ဒနယ်မှ ဦးဆာမူ ခွင့် ၃ ရက်၊ (၅) ဟုမ္မလင်းမဲဆန္ဒနယ်မှ ဦးအေး ခွင့် ၃ ရက်၊ (၆) သရက်မဲဆန္ဒနယ်မှ ဦးဝင်းကျော် ခွင့် ၃ ရက်၊ (၇) တောင်ကုတ်မဲဆန္ဒနယ်မှ ဒေါက်တာစံလှိုင် ခွင့် ၃ ရက်၊ (၈) တာမွေမဲဆန္ဒနယ်မှ ဒေါ်လဲ့လဲ့ဝင်းဆွေ ခွင့် ၃ ရက်၊ (၉) ကျောက်မဲမဲဆန္ဒနယ်မှ ဦးနယ်လ်ဆင်(ခ)ဦးဆောင်ဆီ ခွင့် ၃ ရက်၊ (၁၀) ပင်လောင်းမဲဆန္ဒနယ်မှ ဦးခွန်မောင်သောင်း ခွင့် ၃ ရက်၊ (၁၁) ဖယ်ခုံမဲဆန္ဒနယ်မှ ဦးဖရန်စစ္စကို ခွင့် ၃ ရက်၊ (၁၂) မိုင်းတုံမဲဆန္ဒနယ်မှ ဦးစိုင်းအောင်ကြည် ခွင့် ၃ ရက်၊ (၁၃) မိုင်းပြင်းမဲဆန္ဒနယ်မှ ဦးစိုင်းထွန်းစိန် ခွင့် ၃ ရက်၊ (၁၄) နမ္မတူမဲဆန္ဒနယ်မှ ဦးစိုင်းအောင်လှ ခွင့် ၃ ရက်၊ (၁၅) နန်းယွန်းမဲဆန္ဒနယ်မှ ဦးဇင်းဝမ် ခွင့် ၃ ရက်၊ (၁၆) ဆောမဲဆန္ဒနယ်မှ ဦးဌေးမောင် ခွင့် ၃ ရက်၊ (၁၇) ဘူးသီးတောင်မဲဆန္ဒနယ်မှ ဦးရွှေမောင်(ခ)ဦးအဒူရော်ဇက် ခွင့် ၃ ရက်၊ (၁၈) လပွတ္တာမဲဆန္ဒနယ်မှ ဦးဇော်ထွန်း ခွင့် ၃ ရက်၊ (၁၉) မုံရွာမဲဆန္ဒနယ်မှ ဦးခင်မောင်ဦး ခွင့် ၃ ရက်၊ (၂၀) မဟာအောင်မြေမဲဆန္ဒနယ်မှ ဦးအုန်းကြိုင် ခွင့် ၃ ရက်၊ (၂၁) ဝါးခယ်မမဲဆန္ဒနယ်မှ ဒေါ်မြင့်မြင့်စန်း ခွင့် ၃ ရက်၊ (၂၂) ဘောလခဲမဲဆန္ဒနယ်မှ ဦးအေးမောင် ခွင့် ၃ ရက်၊ (၂၃) ကျိုက်မရောမဲဆန္ဒနယ်မှ ဒေါ်မိယဉ်ချမ်း ခွင့် ၁ ရက်၊ (၂၄) အင်းတော်မဲဆန္ဒနယ်မှ ဦးကျော်နိုင်ဌေး ခွင့် ၁ ရက်၊ (၂၅) ဒေါပုံမဲဆန္ဒနယ်မှ ဦးလှမြင့် ခွင့် ၃ ရက်၊ (၂၆) မိုင်းဖြတ်မဲဆန္ဒနယ်မှ ဦးစိုင်းကျောက် ခွင့် ၃ ရက်၊ (၂၇) ဝန်းသိုမဲဆန္ဒနယ်မှ ဦးစိုးပိုင် ခွင့် ၃ ရက်၊ (၂၈) ထီးချိုင့်မဲဆန္ဒနယ်မှ ဦးစိုးစိုး ခွင့် ၁ ရက်၊ (၂၉) ပင်လည်ဘူးမဲဆန္ဒနယ်မှ ဦးဝင်းသိန်း ခွင့် ၁ ရက်၊ (၃၀) နတ်တလင်းမဲဆန္ဒနယ်မှ ဦးရဲထွဋ်ဦး ခွင့် ၁ ရက်၊ (၃၁) ပေါင်းတည်မဲဆန္ဒနယ်မှ ဦးအောင်မြင့်သိန်း ခွင့် ၁ ရက်၊ (၃၂) ပန်းတောင်းမဲဆန္ဒနယ်မှ ဦးခင်ဝင်း ခွင့် ၁ ရက်၊ (၃၃) ငဖဲမဲဆန္ဒနယ်မှ ဦးမြင့်ဌေး ခွင့် ၁ ရက်၊ (၃၄) ဥတ္တရသီရိမဲဆန္ဒနယ်မှ ဦးမင်းသူ ခွင့် ၁ ရက်၊ (၃၅) ကျိုက်ထိုမဲဆန္ဒနယ်မှ ဦးမြင့်လွင် ခွင့် ၁ ရက်၊ (၃၆) ကျောက်တော်မဲဆန္ဒနယ်မှ ဦးသာစိန် ခွင့် ၁ ရက်၊ (၃၇) ငပုတောမဲဆန္ဒနယ်မှ ဒေါ်ခင်သန်းမြင့် ခွင့် ၁ ရက်၊ (၃၈) ကျိုင်းတုံမဲဆန္ဒနယ်မှ ဦးစတီဖန် ခွင့် ၁ ရက်၊ (၃၉) မန်တုံမဲဆန္ဒနယ်မှ ဦးအိုက်မုန်း ခွင့် ၃ ရက်၊ (၄၀) ဒုတိယဗိုလ်မှူးကြီးအောင်ကျော်ညွန့် တပ်မတော်သားကိုယ်စားလှယ် ခွင့် ၃ ရက်၊ (၄၁) မကွေးမဲဆန္ဒနယ်မှ ဦးမြင့်သိန်း ခွင့် ၁ ရက်၊ (၄၂) ဒဂုံမြို့သစ်(မြောက်ပိုင်း)မဲဆန္ဒနယ်မှ ဒေါ်တင်နွယ်ဦး ခွင့် ၁ ရက်၊ (၄၃) တန့်ယန်းမဲဆန္ဒနယ်မှ ဦးထွန်းဆာ(ခ) ဦးစိုင်းထွန်းဝင်း ခွင့် ၃ ရက်၊ (၄၄) ဆားလင်းကြီးမဲဆန္ဒနယ်မှ ဦးသန်းမြင့် ခွင့် ၂ ရက်နှင့် (၄၅) ရေးမဲဆန္ဒနယ်မှ ဒေါ်မိမြင့်သန်း ခွင့် ၁ ရက်တို့ဖြစ်ကြပါတယ်။ ခွင့်မဲ့ပျက်ကွက်သူမရှိပါ။ ယနေ့ခွင့်ပန်ကြားသူများအား ခွင့်ပြု ပေးပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">အားလုံးကိုခွင့်ပြုပါတယ်</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကိုမှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၄၂၂ ဦး၊ ယခင်ကခွင့်ပန်ကြား၍ ခွင့်ပြု ထားသူ ၁ရ ဦး၊ ယနေ့ ခွင့်ပြု ထားသူ ၄၅ ဦးဖြစ်၍ လွှတ်တော်ကခွင့်ပြု ထားသူစုစုပေါင်း ၆၂ ဦးဖြစ်ပါတယ်။ ခွင့်မဲ့ပျက်ကွက် သူမရှိပါ။ ယခု ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကိုလွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို လွှတ်တော်က အတည်ပြု ပါသလားခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်းခြင်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<Q-A>
<title>ခန္တီးမြို့တွင် အလုပ်သမားမှတ်ပုံတင်ရုံး ဖွင့်လှစ်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးစွာ လေရှီးမဲဆန္ဒနယ်မှ ဦးရှိသီး မေးမြန်းဖို့ဖြစ်ပါတယ်။</speech>
<speech><mp id="244">ဦးရှိသီး(လေရှီးမဲဆန္ဒနယ်)</mp>ရိုသေလေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ဒုတိယဝန်ကြီးများ၊ ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါလို့ ဂါရဝပြု အပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ နာဂ ကိုယ်ပိုင်အုပ်ချုပ်ခွင့်ရဒေသမှ ပြည်သူ့လွှတ်တော်ကိုယ်စားလှယ် ဦးရှိသီး ဖြစ်ပါတယ်။ ပြည်သူ့ လွှတ်တော်ဥက္ကဋ္ဌကြီးခင်ဗျား။ ချင်းတွင်းအထက်ပိုင်း စစ်ကိုင်းတိုင်းဒေသကြီးအထက် ခန္တီးခရိုင်နှင့် နာဂကိုယ်ပိုင်အုပ်ချုင်ခွင့်ရဒေသ မြို့နယ်များမှာ အလုပ်သမားမှတ်ပုံတင်ရုံးမရှိတဲ့အတွက် အလုပ်လျှောက်ထားလိုသူ ဝန်ထမ်းအသစ်များဟာ မုံရွာ၊ ကလေးဝမြို့နယ်များသို့ အလုပ်သမား မှတ်ပုံတင် ကတ်သွားလုပ်ရပါတယ်။ အချိန်အတိုင်းအတာနှင့်ငွေကြေးမြောက်မြားစွာ အကုန်အကျခံပြီးတော့မှ သွားလုပ်ရတဲ့အတွက် စစ်ကိုင်းတိုင်းဒေသကြီးအထက်ပိုင်း အထက်ချင်းတွင်းဒေသ ဟုမ္မလင်းမြို့နယ်၊ ခန္တီးမြို့နယ်နှင့် နာဂကိုယ်ပိုင်အုပ်ချုပ်ခွင့်ရဒေသ မြို့နယ်များဖြစ်သော လေရှီး၊ လဟယ်၊ နန်းယွန်း မြို့နယ်မှ ဒေသခံပြည်သူလူထုအတွက် ခန္တီးမြို့နယ် သို့မဟုတ် ဟုမ္မလင်းမြို့နယ်မှာ အလုပ်သမား မှတ်ပုံတင်ရုံးရရှိနိုင်ရေးအတွက် ပြည်သူ့လွှတ်တော်ဥက္ကဋ္ဌကြီးမှတစ်ဆင့် အောက်ပါမေးခွန်း မေးမြန်း အပ်ပါတယ်။ စစ်ကိုင်းတိုင်းဒေသကြီး၊ ခန္တီးခရိုင် ဟုမ္မလင်းမြို့နယ် သို့မဟုတ် ခန္တီးမြို့နယ်မှာ အလုပ်သမားမှတ်ပုံတင်ရုံးဖွင့်လှစ်ပေးရန် အစီအစဉ်ရှိ/မရှိ မေးမြန်းအပ်ပါတယ်။ အားလုံးကို ကျေးဇူးတင် ပါတယ်ခင်ဗျား။</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="71">ဦးထင်အောင်(ဒုတိယဝန်ကြီး၊ အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဒုတိယ ဝန်ကြီးများနှင့် ဧည့်သည်တော်များအားလုံး မင်္ဂလာအပေါင်းနှင့်ပြည့်စုံပြီး ကိုယ်စိတ်နှစ်ဖြာ ကျန်းမာ ချမ်းသာကြပါစေကြောင်း ဦးစွာပထမ ဆုတောင်းမေတ္တာပို့သဂါရဝပြု အပ်ပါတယ်။ စစ်ကိုင်းတိုင်းဒေသ ကြီး၊ လေရှီးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးရှိသီးရဲ့ ကြယ်ပွင့်ပြမေးခွန်းဖြစ်တဲ့ နာဂ ကိုယ်ပိုင်အုပ်ချုပ်ခွင့်ရဒေသ မြို့နယ်များနှင့် ခန္တီးခရိုင်မြို့နယ်များအတွက် ခန္တီးမြို့မှာ အလုပ်သမား မှတ်ပုံတင်ရုံးဖွင့်လှစ်ပေးရန် အစီအစဉ်ရှိ/မရှိနှင့်စပ်လျဉ်းတဲ့မေးခွန်းနှင့်ပတ်သက်လို့ အလုပ်သမား၊ အလုပ်အကိုင်နှင့်လူမှုဖူလုံရေးဝန်ကြီးဌာန ပြည်ထောင်စုဝန်ကြီးကိုယ်စား ကျွန်တော် ဒုတိယဝန်ကြီး ဦးထင်အောင်က ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာန၊ အလုပ်သမားညွှန်ကြားရေးဦးစီးဌာနဟာ ဖြစ်ပေါ်တိုးတက်လာတဲ့ အလုပ်သမားရေးရာလုပ်ငန်းရပ်များကို ဖြေရှင်းဆောင်ရွက်ပေးနိုင်ဖို့အတွက် အလုပ်သမားညွှန်ကြားရေးဦးစီးဌာနရဲ့ ဖွဲ့စည်းပုံပြင်ဆင်တိုးချဲ့ရေးကို စီမံကိန်းနှင့် ဖွဲ့စည်းပုံစိစစ်ရေး ကော်မတီနှင့်ဘဏ္ဍာရေးဝန်ကြီးဌာနတို့သို့ တင်ပြသဘောတူထောက်ခံချက်ရရှိထားပြီးဖြစ်တာကြောင့် ပြည်ထောင်စုအစိုးရအဖွဲ့သို့ ဆက်လက်တင်ပြဖို့ ဆောင်ရွက်လျက်ရှိပါတယ်။ အလုပ်သမား ညွှန်ကြားရေးဦးစီးဌာနရဲ့ ဖွဲ့စည်းပုံပြင်ဆင်တိုးချဲ့ရာမှာ ရုံးဖွင့်လှစ်ဖို့ ကျန်ရှိနေတဲ့ ခရိုင် ၁၉ ခုမှာ ရုံးသစ်များဖွင့်လှစ်ဖို့ တင်ပြထားပါတယ်။ ရုံးသစ်များဖွင့်လှစ်ဖို့ တင်ပြထားတဲ့အထဲမှာ စစ်ကိုင်းတိုင်း ဒေသကြီးအတွင်းရှိ နာဂကိုယ်ပိုင်အုပ်ချုပ်ခွင့်ရဒေသ မြို့နယ်များနှင့် ခန္တီးခရိုင်မြို့နယ်များအတွက် ခန္တီးမြို့မှာ အလုပ်သမားညွှန်ကြားရေးဦးစီးဌာန ခရိုင်ရုံးကို ဖွင့်လှစ်ဖို့ကိုလည်း ထည့်သွင်းရေးဆွဲထား ပါတယ်။ ဒါကြောင့်မို့လို့ ပြည်ထောင်စုသမ္မတမြန်မာနိုင်ငံတော်အစိုးရအဖွဲ့ရဲ့ သဘောတူခွင့်ပြုချက် ရရှိတာနဲ့ လုပ်ထုံးလုပ်နည်းနှင့်အညီ တိုးချဲ့ဖွင့်လှစ်ဆောင်ရွက်သွားမှာဖြစ်ပါကြောင်း ရှင်းလင်းတင်ပြ အပ်ပါတယ်။ အားလုံးကို ကျေးဇူးတင်ရှိပါတယ်။ (ဩဘာသံများ)</speech>
</Q-A>
<Q-A>
<title>ပဲခူးမြို့တစ်ဝိုက်တွင် သဘာဝဓာတ်ငွေ့အရောင်းဆိုင်များ အမြန်ဆုံးဖွင့်လှစ်ပေးနိုင်ရေး ဆောင်ရွက်ပေး ပါရန်နှင့် ဆောင်ရွက်မည့်အစီအစဉ်များကို သိရှိလိုသည်နှင့်စပ်လျဉ်းသည့်မေးခွန်း</title>
<speech type="speaker">သနပ်ပင်မဲဆန္ဒနယ်မှ ဦးမြင့်ဦး မေးမြန်းဖို့ ဖြစ်ပါတယ်</speech>
<speech><mp id="1169">ဦးမြင့်ဦး(သနပ်ပင်မဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီး၊ ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များအားလုံးကို မင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ ပဲခူးတိုင်းဒေသကြီး၊ သနပ်ပင် မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးမြင့်ဦးပဲဖြစ်ပါတယ်။ ဥက္ကဋ္ဌကြီးခင်ဗျား။ ပဲခူးမြို့ဟာ ရန်ကုန်မြို့နဲ့ မိုင် ၅၀ ခန့်သာ ကွာဝေးပြီးတော့ လူဦးရေထူထပ်များပြားလာနေတဲ့ မြို့တစ်မြို့ဖြစ်သလို ဟံသာဝတီလေယာဉ်ကွင်း၊ NISSAN ကားကုမ္ပဏီ၊ NIKE ရှူးဖိနပ် စက်ရုံ၊ မော်တော်ယာဉ်တပ်ဆင် စက်ရုံ၊ သင်္ဘောဆေးစက်ရုံ၊ ကိုးရီးယားနိုင်ငံနှင့် မလေးရှားနိုင်ငံတို့မှ အထည်ချုပ်စက်ရုံများနှင့် ကြီးမားတဲ့ စက်မှုစီမံကိန်းကြီးများ ထွန်းကားလာနေတဲ့ မြို့လည်းဖြစ်ပါတယ်။ ဒါ့အပြင် တန်ခိုးကြီး ဘုရားများတည်ရှိရာ ရှေးဟောင်းသမိုင်းဝင်မြို့ တစ်မြို့လည်းဖြစ်ပါတယ်။ ဒါကြောင့် ကမ္ဘာ့လှည့်ခရီး သွားတွေစိတ်ဝင်စားပြီး အလာအရောက်များပါတယ်။ သို့သော်လည်း သဘာဝဓာတ်ငွေ့အရောင်းဆိုင် မရှိတဲ့အတွက် ဓာတ်ငွေ့သုံး Taxi ကားများဟာ ပဲခူးကိုသွားဖို့လာဖို့ အဆင်မပြေဘဲဖြစ်နေပါတယ်။ ဥက္ကဋ္ဌကြီးခင်ဗျား။ သနပ်ပင်မြို့နယ်ထဲက ဖြတ်သွားတဲ့ ဓာတ်ငွေ့ပိုက်လိုင်းဟာ ပဲခူးနဲ့ ၁၅ မိုင်ခန့်သာ ကွာဝေးပါတယ်။ ယင်းပိုက်လိုင်းကနေ ခွဲထုတ်လို့ပဲဖြစ်ဖြစ်၊ တခြားနည်းနဲ့ပဲဖြစ်ဖြစ် ပဲခူးမြို့ တစ်ဝိုက်မှာ သဘာဝဓာတ်ငွေ့ အရောင်းဆိုင်တွေ ဖွင့်လှစ်ရောင်းချပေးမယ်ဆိုလို့ရှိရင် Taxi ကားများ၊ ခရီးသည် တင်ဘတ်စ်ကားများနှင့် ကုန်စည်တင်ယာဉ်များအတွက် အလွန်အဆင်ပြေစွာ ပြေးဆွဲနိုင်မှာဖြစ် ပြီးတော့ ပဲခူးမြို့ အရှေ့ခြမ်းက လယ်ယာထွက်ကုန်များကိုလည်း ရန်ကုန်ဆိပ်ကမ်းနှင့် ပွဲရုံများသို့ သယ်ယူစရိတ်သက်သာစွာ ပို့ဆောင်နိုင်မှာဖြစ်ပါတယ်။ သဘာဝဓာတ်ငွေ့ယာဉ်များကို အသုံးပြု တာကြောင့် သဘာဝပတ်ဝန်းကျင်ကို ထိခိုက်မှုလျော့နည်းသက်သာစေတဲ့အပြင် ကုန်ကျစရိတ်လည်း အလွန်သက်သာတဲ့အတွက် ခရီးသွားဧည့်သည်တွေ ပဲခူးကို ပိုမိုရောက်ရှိနိုင်ကြပါတယ်။ အလုပ်အကိုင် အခွင့်အလမ်း စီးပွားရေးဖွံ့ဖြိုးတိုးတက်မှုနှင့် ဆင်းရဲမှုလျှော့ချရေးကိုပါ အထောက်အကူဖြစ်စေမှာဖြစ်ပါတယ်။ ဒီအပြင် သဘာဝဓာတ်ငွေ့သုံး လျှပ်စစ်ဓာတ်အားပေးစက်ရုံ တစ်ရုံသာ တည်ဆောက်ပေးနိုင် မယ်ဆိုရင် လေဆိပ်စီမံကိန်းနှင့် စက်မှုစီမံကိန်းကြီးများအတွက်ပါ လျှပ်စစ်ဓာတ်အားလုံလောက်ပြီး အလွန်အကျိုးဖြစ်ထွန်းမှာဖြစ်ပါတယ်။ အဲဒီအတွက်လည်း ပြည်ထောင်စုအစိုးရအဖွဲ့က အထူးစဉ်းစားပေးစေလိုပါတယ်။ သို့ပါ၍ ဥက္ကဋ္ဌကြီးမှတစ်ဆင့် မေးမြန်းလိုတာကတော့ ပဲခူးမြို့ တစ်ဝိုက်မှာ သဘာဝ ဓာတ်ငွေ့ အရောင်းဆိုင်တွေ အမြန်ဆုံးဖွင့်လှစ်ပေးနိုင်ရေးဆောင်ရွက်ပေးရန် အစီအစဉ်များရှိ/မရှိ ဖြေကြားပေးပါရန် ပြည်သူများကိုယ်စား လေးစားစွာ မေးမြန်းအပ်ပါတယ်။ အားလုံးကိုကျေးဇူးတင် ပါတယ်။ (ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနက ပြန်လည်ဖြေကြားဖို့ ဖြစ်ပါတယ်</speech>
<speech><agency id="96">ဦးအောင်ထူး(ဒုတိယဝန်ကြီး၊ စွမ်းအင်ဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး ကိုယ်စိတ်နှစ်ပါး ကျန်းမာ ချမ်းသာကြစေဖို့ ဆုတောင်းမေတ္တာပို့သရင်း လေးစားစွာ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ စွမ်းအင်ဝန်ကြီးဌာန ဒုတိယဝန်ကြီး ဦးအောင်ထူးဖြစ်ပြီးတော့ ပဲခူးတိုင်းဒေသကြီး၊ သနပ်ပင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမြင့်ဦးရဲ့ ပဲခူးမြို့ တစ်ဝိုက်မှာ သဘာဝ ဓာတ်ငွေ့ အရောင်းဆိုင်များ အမြန်ဆုံးဖွင့်လှစ်ပေးနိုင်ရေး ဆောင်ရွက်ပေးပါရန်နှင့် ဆောင်ရွက်မည့် အစီအစဉ်များကို သိလိုပါကြောင်းနှင့်စပ်လျဉ်းတဲ့ ကြယ်ပွင့်ပြမေးခွန်းနှင့်ပတ်သက်ပြီး ကျွန်တော် ဖြေကြားမှာဖြစ်ပါတယ်။ ယခုကဲ့သို့ သဘာဝဓာတ်ငွေ့ အရောင်းဆိုင် ဖွင့်လှစ်ပေးရန်ကိစ္စနှင့် ပတ်သက်ပြီး ပထမအကြိမ် ပြည်သူ့လွှတ်တော် ဒုတိယပုံမှန်အစည်းအဝေးမှာ ရန်ကုန်တိုင်းဒေသကြီး၊ တိုက်ကြီးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဟန်စိန်ကလည်း တိုက်ကြီးမြို့နယ်တွင်း သဘာဝဓာတ်ငွေ့အရောင်းဆိုင် CNG ဖွင့်လှစ်နိုင်ရေးအစီအစဉ်ရှိ/မရှိ မေးမြန်းခဲ့တဲ့အတွက် ၂၆-၈-၂၀၁၁ ရက်နေ့မှာ ကျင်းပပြုလုပ်တဲ့ ပထမအကြိမ် ပြည်သူ့လွှတ်တော် ဒုတိယပုံမှန်အစည်း အဝေးမှာလည်းကောင်း၊ ပဲခူးတိုင်းဒေသကြီး၊ ပဲခူးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကြင်သိန်းကလည်း ၄-၇-၂၀၁၂ ရက်စွဲပါစာဖြင့် CNG အရောင်းဆိုင်တစ်ဆိုင် ပဲခူးမြို့တွင် ဖွင့်လှစ် ပေးနိုင်ခြင်းရှိ/မရှိ မေးမြန်းခဲ့အတွက် သက်ဆိုင်ရာပုဂ္ဂိုလ်တို့ထံကို ၁၁-၇-၂၀၁၂ ရက်စွဲပါစာနဲ့ပဲ စွမ်းအင်ဝန်ကြီးဌာန ပြည်ထောင်စုဝန်ကြီးမှ ပြန်လည်ဖြေကြားအကြောင်းပြန်ကြားခဲ့ပြီးဖြစ်ပါတယ်။ စွမ်းအင်ဝန်ကြီးဌာနဟာ ယခုကာလမှာ သဘာဝဓာတ်ငွေ့ ထုတ်လုပ်မှုအခြေအနေဟာ ပြည်တွင်းသုံးဖို့အတွက် ကမ်းလွန်ကနေပြီးတော့ Ofshore ကနေ ၂၃၆ ကုဗပေသန်းနှင့် ကုန်းတွင်း ရေနံမြေကနေပြီးတော့ ၅၈ ကုဗပေသန်း စုစုပေါင်း သဘာဝဓာတ်ငွေ့ ၂၉၄ ကုဗပေသန်း ထုတ်လုပ် လျက်ရှိပါတယ်။ ဒီပြည်တွင်းသုံးဖို့ ဓာတ်ငွေ့တွေထဲက ၆ရ ရာခိုင်နှုန်းကိုတော့ လျှပ်စစ်စွမ်းအား ဝန်ကြီးဌာနရဲ့ လျှပ်စစ်ဓာတ်အားပေးစက်ရုံမှလည်းကောင်း၊ ၁၃ ရာခိုင်နှုန်းကိုတော့ ဘိလပ်မြေစက်ရုံ များမှလည်းကောင်း၊ ခြောက်ရာခိုင်နှုန်းကိုတော့ ဓာတ်မြေသြဇာစက်ရုံများမှလည်းကောင်း၊ ခုနစ် ရာခိုင်နှုန်းကိုတော့ CNG မော်တော်ယာဉ်များမှလည်းကောင်း၊ ကျန် ခြောက် ရာခိုင်နှုန်းကိုတော့ အခြားနိုင်ငံပိုင် ပုဂ္ဂလိကစက်ရုံများမှလည်းကောင်း သုံးစွဲလျက်ရှိပါတယ်။ ယခုအခါ နိုင်ငံတော်မှ စွမ်းအင်လိုအပ်ချက်ကို ထပ်မံဖြည့်ဆည်းပေးနိုင်ရန်အတွက် လက်ရှိကုန်းတွင်းနှင့် ကမ်းလွန်လုပ်ကွက် များတွင် အတွေ့အကြုံ ရှိသော နိုင်ငံခြားကုမ္ပဏီများနှင့် ပူးပေါင်းဆောင်ရွက်လျက်ရှိပြီး ရေနံနှင့် သဘာဝဓာတ်ငွေ့လုပ်ကွက်များအား အပြည်ပြည်ဆိုင်ရာတင်ဒါခေါ်ယူခဲ့ရာ ၂၀၁၃ ခုနှစ်အထိ ကုန်းတွင်းလုပ်ကွက် ၁၆ ကွက်ကို ကုမ္ပဏီ ၁၁ ခုကို လုပ်ကိုင်ခွင့်ပြုခဲ့ပြီး ရေနံနှင့်သဘာဝဓာတ်ငွေ့ ရှာဖွေရေးလုပ်ငန်းများ ဆောင်ရွက်လျက်ရှိပါတယ်။ ကျန်ကုန်းတွင်းလုပ်ကွက် ၁၈ ကွက်အတွက် ဒုတိယအကြိမ် အပြည်ပြည်ဆိုင်ရာတင်ဒါခေါ်ယူခဲ့ရာ လုပ်ကွက် ၁၆ ခုကို ကုမ္ပဏီ ၁၀ ခုအား လုပ်ကိုင် ခွင့်ပြုခဲ့ပြီး ရေနံနှင့် သဘာဝဓာတ်ငွေ့ရှာဖွေရေးလုပ်ငန်းများကို ဆောင်ရွက်ရန်အတွက် စာချုပ်များ ချုပ်ဆိုရန် စီစဉ်ဆောင်ရွက်နေပါတယ်။ ရေနံနှင့်သဘာဝဓာတ်ငွေ့ရှာဖွေ၊ တူးဖော်၊ ထုတ်လုပ်ခြင်းနှင့် လုပ်ငန်းများကို လိုအပ်သောအချက်အလက်များ စုဆောင်းခြင်း၊ ရှာဖွေခြင်း၊ တိုင်းတာခြင်း၊ အစမ်း တွင်းတွေတူးဖော်ခြင်း၊ စီးပွားဖြစ် ထုတ်လုပ်သုံးစွဲရန်အတွက် ဖွံ့ဖြိုးရေးလုပ်ငန်းများ ဆောင်ရွက်ခြင်း အစရှိတဲ့လုပ်ငန်းများ ဆောင်ရွက်တဲ့နေရာမှာ ရှာဖွေရေးကာလအတွက်က ငါးနှစ်၊ စီးပွားဖြစ်တွေ့ရှိပြီး တဲ့နောက် ထုတ်လုပ်သုံးစွဲရန် အနည်းဆုံးခန့်မှန်းချိန်က သုံးနှစ်ကနေ ငါးနှစ် စုစုပေါင်း ၈ ကနေ ၁၀ နှစ်ခန့်ကြာမှာဖြစ်ပါတယ်။ မြန်မာ့ရေနံနှင့် သဘာဝဓာတ်ငွေ့လုပ်ငန်းအနေနဲ့ ကုန်းတွင်းသဘာဝ ဓာတ်ငွေ့တိုးတက်ထုတ်လုပ်ရေးအတွက်လည်း ကြိုးပမ်းဆောင်ရွက်လျက်ရှိတဲ့နေရာမှာ အဖျောက် သဘာဝဓာတ်ငွေ့၊ မအူပင်(တောင်) သဘာဝဓာတ်ငွေ့မြေတို့မှာ ပေနက်ပိုင်းသဲကြောတွေကနေ ပြီးတော့ သဘာဝဓာတ်ငွေ့ ထပ်မံတူးဖော်ရရှိနေသော်လည်းပဲ သဘာဝဓာတ်ငွေ့ မူလရှိပြီးသား သဘာဝဓာတ်ငွေ့အထွက်နှုန်းကျဆင်းနေမှုကို ထိန်းထားပေးနိုင်ရုံသာရှိပါတယ်။ မြန်မာနိုင်ငံတစ်ဝန်းလုံးမှာ သဘာဝဓာတ်ငွေ့သုံးမော်တော်ယာဉ်အစီးရေဟာ ၂၇၇၅၁ စီးရှိ ပြီးတော့ ရန်ကုန်မြို့နှင့်ပတ်ဝန်းကျင်မှာ ၂၆၈၃၁ စီး၊ ရေနံချောင်းနှင့် ချောက်ဒေသမှာ ၄၆၃ စီး၊ မန္တလေးတိုင်းဒေသကြီး ပလိပ်ဒေသမှာ ၄၅ရ စီးဖြစ်ပါတယ်။ အဲဒီသဘာဝဓာတ်ငွေ့သုံး မော်တော် ယာဉ်တွေကို သဘာဝဓာတ်ငွေ့ ဖြန့်ဖြူးရောင်းချဖို့အတွက်ကို အရောင်းဆိုင်ပေါင်း ၄၅ ဆိုင်ရှိပြီး ၂၄ နာရီဖွင့်လှစ်ဖြန့်ဖြူးရောင်းချပေးလျက်ရှိပါတယ်။ ၎င်းအပြင် ယာဉ်တစ်စီးသည် တစ်နေ့ကို တစ်ကြိမ်မျှမက ဝယ်ယူဖြည့်တင်းနိုင်ပါတယ်။ ယခင်ကတွေ့ကြုံရတဲ့ လျှပ်စစ်ဓာတ်အားပြတ်တောက် သည့်အခြေအနေများကို ယာဉ်များမကြာခဏ တန်းစီစောင့်ဆိုင်းရမှုမရှိအောင် ဓာတ်ငွေ့သုံးအရန် မီးစက်များ ဝယ်ယူပြီးတော့ လက်ရှိ CNG ဆိုင်တွေမှာလည်းပဲ တပ်ဆင်ထားပြီးဖြစ်ပါတယ်။ ဒါကြောင့် မို့လို့လည်းပဲ လက်ရှိ CNG သဘာဝဓာတ်ငွေ့ဆိုင်အရေအတွက်နဲ့ ယာဉ်အရေအတွက် သင့်တင့် မျှတလျက်ရှိကြောင်းလည်း တွေ့ရှိရပါတယ်။ လွှတ်တော်ကိုယ်စားလှယ်ကြီး၏ မေးခွန်းပါ ပဲခူးမြို့မှ ၅ မိုင်အကွာ သနပ်ပင်ဒေသမှာ ဖြတ်သန်းသွားတဲ့ သဘာဝဓာတ်ငွေ့ပိုက်လိုင်းဟာ ရတနာကမ်းလွန် သဘာဝဓာတ်ငွေ့ပိုက်လိုင်းပဲဖြစ်ပါတယ်။ နည်းပညာအရ အဲဒီကမ်းလွန်သဘာဝဓာတ်ငွေ့ဖြင့် မော်တော်ယာဉ်များမှာ တိုက်ရိုက် CNG အနေနဲ့သုံးလို့မရပါဘူး။ လက်ရှိအခြေအနေမှာ ရန်ကုန်-ပဲခူး-သနပ်ပင် ခရီးသည်တင်ပြေးဆွဲနေတဲ့ သဘာဝဓာတ်ငွေ့သုံး မော်တော်ယာဉ်များအနေနဲ့ ရန်ကုန်တိုင်းဒေသကြီးတွင် ရွှေညောင်ပင်၊ လှော်ကား၊ ကျိုက္ကလို့ မော်တော်ယာဉ်သုံးသဘာဝဓာတ်ငွေ့ CNG အရောင်းဆိုင်များတွင် သဘာဝ ဓာတ်ငွေ့ဖြည့်တင်ပြီး ပဲခူးဒေသသို့ ပြေးဆွဲလျက်ရှိရာ လေ့လာဆန်းစစ်ချက်အရ အသွား/အပြန် ခရီးစဉ်အတွက် သဘာဝဓာတ်ငွေ့ လုံလောက်မှုရှိနေတာကိုတွေ့ရှိရပါတယ်။ စွမ်းအင်ဝန်ကြီးဌာန အနေနဲ့က နိုင်ငံတော်ရဲ့ စွမ်းအင်လိုအပ်ချက်ကို ဖြည့်ဆည်းပေးဖို့အတွက် ရေနံနှင့်သဘာဝဓာတ်ငွေ့ မြေအသစ်များ ထပ်မံဖော်ထုတ်ရန်အတွက် အထူးကြိုးပမ်းဆောင်ရွက်လျက်ရှိပြီး ရေနံနှင့်သဘာဝ ဓာတ်ငွေ့မြေများ ထပ်မံတွေ့ရှိလာမယ့်အချိန်မှသာလျှင် ပြည်တွင်းသဘာဝဓာတ်ငွေ့ CNG သုံးစွဲမှုကို ပိုမိုဖြည့်ဆည်းပေးနိုင်မည်ဖြစ်တဲ့အတွက် အဲဒီအချိန်ရောက်မှသာလျှင် CNG အရောင်းဆိုင်များ တိုးချဲ့ ဖွင်လှစ်စီမံဆောင်ရွက်သွားမည်ဖြစ်ကြောင်း ဖြေကြားအပ်ပါတယ်။ အားလုံးကိုကျေးဇူးတင်ပါတယ်။</speech>
</Q-A>
<Q-A>
<title>ကျောက်ဖြူမြို့၊ မဒေးကျွန်း ရေနက်ဆိပ်ကမ်းတွင် မြန်မာ့ရေပိုင်နက်အတွင်း၌ဖြစ်စေ၊ ဆိပ်ကမ်းဧရိယာ အတွင်း၌ဖြစ်စေ ရေနံစိမ်းများ အကြောင်းတစ်ခုခုကြောင့် ယိုစိမ့်မှုဖြစ်ပေါ်လာပါက အရေးပေါ်ဖြေရှင်း နိုင်သည့်အစီအမံများ ဆောင်ရွက်ထားမှု ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးကြည်သာ၊ ဂွမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="372">ဦးကြည်သာ(ဂွမဲဆန္ဒနယ်)</mp>အားလုံးမင်္ဂလာပါခင်ဗျား။ ကျွန်တော်ကတော့ ဂွမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကြည်သာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဥက္ကဋ္ဌကြီးရဲ့ ခွင့်ပြုချက်အရ ကျွန်တော်မေးမြန်းမယ် ကြယ်ပွင့်ပြမေးခွန်းခေါင်းစဉ်ကတော့ ရခိုင်ပြည်နယ်၊ ကျောက်ဖြူမြို့ မဒေးကျွန်းရေနက်ဆိပ်ကမ်းတွင် တန်ချိန်သုံးသိန်းတင်နိုင်သည့် ရေနံစိမ်း တင်သင်္ဘောများ ဝင်ရောက်လျက်ရှိပါသည်။ မြန်မာ့ရေပိုင်နက်အတွင်းမှာဖြစ်စေ၊ ဆိပ်ကမ်းဧရိယာ အတွင်းမှာဖြစ်စေ ရေနံစိမ်းများတစ်ခုခုကြောင့် ယိုစိမ့်မှုဖြစ်ပေါ်လာပါက အရေးပေါ်ဖြေရှင်းနိုင်မည့် အစီအမံများ ဆောင်ရွက်ထားရှိမှုရှိ/မရှိဆိုတဲ့ မေးခွန်းဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ကျွန်တော် ဒီမေးခွန်းကိုမေးမြန်းရခြင်းက ဒီမဒေးကျွန်း ရေနက်ဆိပ်ကမ်းဟာ တန်ချိန် သုံးသိန်းလောက်ရှိတဲ့ ရေနံစိမ်းတင်သင်္ဘောကြီးများ အမြဲတမ်းဝင်/ထွက်နိုင်ရန်ရှိသလို မဒေးကျွန်းပေါ်မှာ ရေနံစိမ်းသိုလှောင်ကန်ကြီး ၁၂ ခုရှိပါတယ်။ တစ်ခုက ကုဗမီတာတစ်သိန်း ရှိပါတယ်။ ၁၂ ခု ဖြစ်တဲ့ အတွက်ကြောင့် ကုဗမီတာပေါင်း ၁၂ သိန်းရှိတဲ့ ရေနံစိမ်းများကို သိုလှောင်နိုင်တဲ့ အနေအထားရှိပါ တယ်။ ဒီလိုရေနံစိမ်းတွေကို သယ်ယူသိုလှောင်တဲ့နေရာမှာ လူနဲ့စက်ကိရိယာများရဲ့ ချို့ယွင်းချက်ကြောင့် ရံဖန်ရံခါမှာ ရေနံစိမ်းများယိုဖိတ်မှုများရှိသလို ဆူနာမီလိုမုန်တိုင်းလို သဘာဝဘေးအန္တရာယ် ကြီးများကြောင့်လည်း ရေနံစိမ်းများယိုဖိတ်မှုဖြစ်တတ်ပါတယ်။ ပြီးခဲ့တဲ့နှစ်က ထိုင်းနိုင်ငံ ထိုင်းပင်လယ် ကွေ့မှာ PTT ကုမ္ပဏီပိုင်တဲ့ ရေနံစိမ်းတင် သင်္ဘောကရေနံစိမ်းယိုဖိတ်ခဲ့တဲ့ကိစ္စကို ပတ်ဝန်းကျင် ညစ်ညမ်းမှုအများအပြား ဖြစ်ခဲ့တဲ့အတွက်ကြောင့် ဖြေရှင်းခဲ့ရပါတယ်။ ဒီကိစ္စကို ထိုင်းနိုင်ငံရောက် ရှိစဉ် မေးမြန်းကြည့်တဲ့အခါ PTT ကုမ္ပဏီအနေနဲ့ Insurance ထားရှိတဲ့အတွက်ကြောင့် ဒီလို မတော်တဆဖြစ်တဲ့ ရေနံစိမ်းတွေကို ဖယ်ရှားတဲ့လုပ်ငန်းမှာ အခက်အခဲမရှိ ဖြေရှင်းနိုင်တယ်လို့သိရ ပါတယ်။ အဲ့ဒီတော့ ကျွန်တော်တို့ မြန်မာနိုင်ငံမှာလည်း PTT ထက်ကြီးမားတဲ့သင်္ဘောကြီးတွေ ဝင်ရောက်လာမယ်။ ကျောက်ဖြူဒေသဟာဆိုရင်လည်း မုန်တိုင်းဝင်ရောက်တိုက်ခတ်နိုင်တဲ့ဒေသဖြစ်ပါတယ်။ အဲ့ဒီတော့ ဒီရေနံစိမ်းသိုလှောင်တဲ့ကန်ကြီးတွေရဲ့ ခိုင်ခံ့မှုရှိ/မရှိ။ အကယ်၍ ခိုင်ခံ့မှုမရှိလို့ တစ်ခုခုကြောင့် ရေနံတွေယိုဖိတ်ခဲ့ရင် သဘာဝပတ်ဝန်းကျင် ထိခိုက်မှုကြောင့်ပေးဆပ်ရမယ့် ပမာဏ ဟာအလွန်များပြားပါတယ်။ ဒါကြောင့် ကျွန်တော်တို့ ရခိုင်ပြည်နယ် ကျောက်ဖြူမြို့ မဒေးကျွန်းမှာရှိတဲ့ ရေနက်ဆိပ်ကမ်းမှာ တန်ချိန်သုံးသိန်းခန့်ရှိတဲ့ သင်္ဘောကြီးများဝင်ရောက်နိုင်မှု ကျွန်တော်တို့ ရေနံစိမ်း သိုလှောင်မှုပမာဏကြီးမားတဲ့ သိုလှောင်ကန်ကြီးများမှာ အကြောင်းတစ်ခုခုကြောင့် ရေနံစိမ်းများ ယိုဖိတ်မှုများဖြစ်ပေါ်လာခဲ့လို့ရှိရင် ငွေရေးကြေးရေးအစီအမံဖြစ်တဲ့ Insurance ဆိုတာ ထားရှိမှု ရှိ/မရှိ။ ကျွမ်းကျင်မှုအစီအမံဖြစ်တဲ့ ရုတ်တရတ်ယိုစိမ့်လာတဲ့ရေနံတွေကို ဘယ်လိုရှင်းလင်းမည့် ကိရိယာမျိုးထားရှိမှုရှိ/မရှိစတဲ့ အစီအမံများရှိ/မရှိကို သိလိုပါသဖြင့် ဥက္ကဋ္ဌကြီးမှတစ်ဆင့် မေးမြန်း ရခြင်းဖြစ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ပြန်လည်ရှင်းလင်းဖြေကြားဖို့ ဖြစ်ပါတယ်။</speech>
<speech><agency id="96">ဦးအောင်ထူး(ဒုတိယဝန်ကြီး၊ စွမ်းအင်ဝန်ကြီးဌာန)</agency>လေးစားအပ်ပါသောပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သရင်း ဂါရဝပြု အပ်ပါတယ်။ ရခိုင်ပြည်နယ်၊ ဂွမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကြည်သာ ကနေပြီးတော့ ရခိုင်ပြည်နယ်၊ ကျောက်ဖြူမြို့နယ် မဒေးကျွန်းရေနက်ဆိပ်ကမ်းမှာ တန်ချိန်သုံးသိန်း တင်နိုင်တဲ့ ရေနံစိမ်းတင်သင်္ဘောများ ဝင်ရောက်ရန်ရှိပါသဖြင့် မြန်မာ့ရေပိုင်နက်အတွင်း၌ဖြစ်စေ၊ ဆိပ်ကမ်းဧရိယာအတွင်း၌ဖြစ်စေ ရေနံစိမ်းျား အကြောင်းတစ်ခုခုကြောင့် ယိုစိမ့်များဖြစ်ပေါ်လို့ရှိရင် အရေးပေါ်ဖြေရှင်းနိုင်တဲ့ အစီအမံများဆောင်ရွက်ထားရှိမှု ရှိ/မရှိနှင့်စပ်လျဉ်းတဲ့ ကြယ်ပွင့်ပြမေးခွန်း နှင့်ပတ်သက်ပြီး စွမ်းအင်ဝန်ကြီးဌာနဝန်ကြီးကိုယ်စား ကျွန်တော်ဒုတိယဝန်ကြီး ဦးအောင်ထူးကနေ ပြီးတော့ ပြန်လည်ဖြေကြားအပ်ပါတယ်။ ပထမတစ်ချက်က မြန်မာနိုင်ငံရေပိုင်နက်အတွင်းမှာ အကြောင်းတစ်ခုခုကြောင့် ရေနံစိမ်းတွေ ယိုဖိတ်မှုဖြစ်ပေါ်လာပါက ကာကွယ်နိုင်ရန်အတွက် စွမ်းအင်ဝန်ကြီးဌာန မြန်မာ့ရေနံနှင့်သဘာဝ ဓာတ်ငွေ့လုပ်ငန်းနှင့် ရေနံရှာဖွေရေးလုပ်ငန်းများမှာ အကျိုးတူပူးပေါင်းဆောင်ရွက်နေတဲ့ ကုမ္ပဏီများ နှင့်ချုပ်ဆိုထားတဲ့စာချုပ်များမှာ ရေကြောင်းသွားလာမှုနှင့်ငါးလုပ်ငန်းကို အပြည်ပြည်ဆိုင်ရာ ရေနံ လုပ်ငန်းအလေ့အထနှင့်အညီ ကာကွယ်ရန်အတွက်လည်းကောင်း၊ ပတ်ဝန်းကျင်ညစ်ညမ်းမှုကို တားမြစ်ရန်အတွက်လည်းကောင်း ကြိုတင်ကာကွယ်ခြင်းပြုလုပ်ရမည်ဆိုတဲ့အချက်ကို ထည့်သွင်း ထားတာရှိပါတယ်။ မြန်မာ့ရေနံနှင့် သဘာဓာတ်ငွေ့လုပ်ငန်းအနေနဲ့ အရှေ့တောင်အာရှရေနံစိမ်း escze:mendişe all $3003:0Agreement Establishing Rights and Obligations စာချုပ်အပိုဒ် ၅ အပိုဒ်ခွဲ(၁) နှင့် (၂) မှာ ရေနံစိမ်းသယ်ယူပို့ဆောင်ရေးလုပ်ငန်းစီမံကိန်းမှာ အသုံးပြု မည့်သဘာဝဓာတ်ငွေ့ပတ်ဝန်းကျင် လုံခြုံ စိတ်ချမှုဆိုင်ရာ စံချိန်စံညွှန်းများကို အဆိုပါကုမ္ပဏီအနေဖြင့် နိုင်ငံတကာ လိုက်နာကျင့်သုံးသည့် စံချိန်စံညွှန်းများအတိုင်း သတ်မှတ်လိုက်နာကျင့်သုံးသွားရမည် ဖြစ်ပြီး၊ ၄င်းကုမ္ပဏီကိုယ်စား မြန်မာ့ရေနံနှင့်သဘာဝဓာတ်ငွေ့လုပ်ငန်းအနေဖြင့် ဒီစံချိန်စံညွှန်းပါ အချက်များအပေါ် အရေးယူဆောင်ရွက်ရန်ဖြစ်သည်ဆိုတာပါရှိပါတယ်။ ဒါ့အပြင် ဒီစာချုပ်မှာပဲ အရှေ့တောင်အာရှ ရေနံစိမ်းပိုက်လိုင်းကုမ္ပဏီရဲ့ တာဝန်နဲ့လုပ်ပိုင်ခွင့် သဘောတူညီချက်များဟာ မြန်မာ နိုင်ငံ၌ လက်ရှိကျင့်သုံးလျက်ရှိသော တည်ဆဲဥပဒေများအား လိုက်နာရမည်ဖြစ်သည့်အပြင် မြန်မာ့သဘာဝပတ်ဝန်းကျင် ထိန်းသိမ်းရေးဆိုင်ရာဥပဒေအား လိုက်နာရမည်ဖြစ်ပါတယ်။ နိုင်ငံတကာ သတ်မှတ်ချက်များအရ ကမ်းလွန်ပင်လယ်ပြင်မှာ ရေနံရှာဖွေတူးဖော်ထုတ်လုပ်တဲ့ ရေနံကုမ္ပဏီများနှင့် နိုင်ငံတကာရေကြောင်းပို့ဆောင်ရေးကုမ္ပဏီများဟာ နိုင်ငံတကာပင်လယ်ပြင် ညစ်ညမ်းမှုမရှိစေရေး ဥပဒေကိုလည်း တိကျစွာလိုက်နာကျင့်သုံးရမှာဖြစ်ပါတယ်။ ဒုတိယတစ်ချက်ကတော့ ရေနံယိုဖိတ်မှုအပါအဝင် ပတ်ဝန်းကျင်ဆိုင်ရာထိခိုက်ပျက်စီးမှုများမှ ကာကွယ်တားဆီးနိုင်ရန်အတွက် စီမံကိန်းရဲ့ ဆောက်လုပ်ရေးဒီဇိုင်းမှာ နည်းပညာနှင့်အချက်အလက် များထည့်သွင်းတည်ဆောက်ထားခြင်း၊ ရေနံလက်ခံဆိပ်ကမ်း၊ ပိုက်လိုင်းနှင့် စခန်းများမှာ Seismic Intensity 8 ဒီဂရီနဲ့ Seismic Acceleration 0.3 ဂရမ်ခံနိုင်ရည်ရှိအောင် ထားရှိတဲ့အတွက် ပြင်းထန်တဲ့ငလျင်နဲ့ မုန်တိုင်းများဒဏ်ကို ခံနိုင်ရည်ရှိပါတယ်။ ရေနံလက်ခံဆိပ်ကမ်း၊ ရေနံလက်ခံ သံကန်တန်းများမှာလည်း အလိုအလျောက် ထိန်းချုပ်ကွပ်ကဲနိုင်သည့်စနစ် SCADA System ကို တပ်ဆင်ထားရှိတဲ့အပြင် ရေနံလက်ခံသံကန်တစ်ခုနှင့်တစ်ခုကြား စံချိန်စံညွှန်းမြင့်စွာ မီးခံကြားလွှာ ခေါ်တဲ့ Fire Proof နှင့် ရေနံပျံ့နှံ့ခြင်းမှကာကွယ်ပေးနိုင်မည့် အတားအဆီးခေါ်တဲ့ Oil Separation Barrier များကိုလည်း ကျွန်တော်တို့ တပ်ဆင်ထားရှိပြီးဖြစ်ပါတယ်။ စီမံကိန်းတစ်ခုလုံးအတွက် အလို အလျောက်မီးဘေးအန္တရာယ် စောင့်ကြည့်စနစ်နဲ့ အသိပေးအချက်ပြစနစ်များကိုလည်း တပ်ဆင်ထား ရှိပြီးဖြစ်ပါတယ်။ နောက်တစ်ချက်ကတော့ ရေနံတင်သင်္ဘောများ မတော်တဆထိခိုက်မှုကြောင့် ဖြစ်ပေါ်လာမည့် ရေထုညစ်ညမ်းမှုဆိုင်ရာ ပြဿနာများကို ထိန်းချုပ်နိုင်ရန်အတွက် Oil Boom တွေကိုလည်းပဲ အသုံးပြုပြီး ရေနံယိုဖိတ်မှုလွင့်စင်တဲ့ဧရိယာမှာ အနည်းဆုံးဖြစ်အောင်အတွက် စီစဉ်ဆောင်ရွက်ထားရှိ ပါတယ်။ ရေပေါ်မှာ ဖိတ်စင်လွင့်မျောမည့်ရေနံစိမ်းဧရိယာကို ကန့်သတ်ထိန်းချုပ်နိုင်ဖို့အတွက်လည်း Piston Membrane Chemical op:osoa:61333:9788:com O1 Colectors op:Gręcope: ရေနံများပျံ့နှံ့မှုမရှိအောင် ဆောင်ရွက်စီမံထားရှိပါတယ်။ မဒေးကျွန်းတွင် မတော်တဆ ဘေးအန္တရာယ် ထိခိုက်မှုများ အချိန်နှင့်တစ်ပြေးညီ ဖြေရှင်းဆောင်ရွက်နိုင်ရန်အတွက် နောက်ဆက်တွဲ ထပ်မံဖြစ်ပွား မည့် ကာကွယ်တားဆီးရေးအတွက် အရေးပေါ်ပြုပြင်ထိန်းသိမ်းရေးအဖွဲ့နှင့် အရေးပေါ်မီးငြိမ်းသတ် ရေးအဖွဲ့တို့ကိုလည်း ဖွဲ့စည်းထားရှိပြီးတော့၊ ရေနံစိမ်းများ အကြောင်းတစ်ခုခုကြောင့်ယိုစိမ့်မှု ဖြစ်ပေါ် လို့ရှိရင် အရေးပေါ်ဆောင်ရွက်နိုင်တဲ့ အစီအမံ လေး ခုရှိပါတယ်။ ပထမတစ်ခုက ကျောက်ဖြူရေနံတင်/ချ လုပ်ငန်းဆောင်ရွက်မည့်ဆိပ်ကမ်းအနေနဲ့ တန်ချိန် သုံးသိန်းတင်ဆောင်တဲ့ ရေနံတင်သင်္ဘောကြီးများ ရေနံယိုစိမ့်မှုဖြစ်ပေါ်လာပါက စနစ်တကျ ရှင်းလင်း နိုင်မည့် အထောက်အကူပြုပစ္စည်းကိရိယာ၊ ရှင်းလင်းနိုင်မည့်အစီအစဉ်များကို ကြို တင်တင်ပြစေပြီးမှ ပြည့်စုံလုံလောက်မှုရှိမှသာ ဆီတင်ဆိပ်ကမ်းအဖြစ် ဆောင်ရွက်ခွင့်ပြုတာဖြစ်ပါတယ်။ နောက်ဒုတိယတစ်ခုကတော့ ဆိပ်ကမ်းနယ်နိမိတ်အတွင်း ယိုစိမ့်မှုဖြစ်ပါက ယိုစိမ့်မှုပမာဏ အပေါ်မူတည်၍ ဆိပ်ကမ်း Contingency Plan အရ ရှင်းလင်းရေးဆောင်ရွက်သွားမှာဖြစ်ပါတယ်။ တတိယအဆင့်ကတော့ သင်္ဘောများဟာ မည်သည့်ဆိပ်ကမ်းများတွင်မဆို ဆိုက်ကပ်ရပ်နား ထားပါက ဆိပ်ကမ်းရေပြင် ညစ်ညမ်းမှုမဖြစ်အောင် ထိန်းသိမ်းကာကွယ်စောင့်ရှောက်ပေးရန် တာဝန် ရှိကြောင်း နိုင်ငံတကာပင်လယ်ပြင်ညစ်ညမ်းမှုများ ကာကွယ်စောင့်ရှောက်ရေးဥပဒေနှင့် နိုင်ငံတကာ စာချုပ်များက ပြဋ္ဌာန်းသတ်မှတ်ထားတဲ့ ပို့ဆောင်ရေးဝန်ကြီးဌာန၊ ရေကြောင်းပို့ဆောင်ရေးညွှန်ကြားမှု ဦးစီးဌာနမှ ထုတ်ပြန်ထားတဲ့ အမိန့်နှင့်ညွှန်ကြားချက်များအတိုင်း လိုက်နာဆောင်ရွက်စေမှာ ဖြစ်ပါတယ်။ နံပါတ်(၄) အချက်ကတော့ ရေနံစိမ်း၊ ဓာတ်ဆီ၊ ဒီဇယ်ဆီ၊ လောင်စာဆီ၊ ရေနံထွက်ပစ္စည်းမျိုးစုံ၊ အခြားဘေးအန္တရာယ်ရှိတဲ့ ပစ္စည်းများကို သယ်ဆောင်လာတဲ့ သင်္ဘောတိုင်းသည် ပင်လယ်ပြင် ညစ်ညမ်းမှုတစ်စုံတစ်ရာကို ဖြစ်ပွားစေရန် ကျူးလွန်မှုတစ်ရပ်ရပ်ကို ပြုလုပ်မိခဲ့ပါက နစ်နာတဲ့ နိုင်ငံအတွက် လုံလောက်သော လျော်ကြေးပေးနိုင်ရန်အလို့ငှာ သီးခြားပင်လယ်ပြင်ညစ်ညမ်းမှု gwuşağ@mpsuł ws (Marine Insurance Policy for Damages with respect to Marine Pollution events and accidental Pollution incidents) B :32: 0 8:GODşi ပင်လယ်ပြင်ညစ်ညမ်းမှုကာကွယ်စောင့်ရှောက်ရေးဥပဒေ (Law on Prevention of Marine Pollution) Marine Insurance 00:ģo သင်္ဘောများကိုသာလျှင် ကျွန်တော်တို့ ဝင်ရောက်ဆိုက်ကပ်ခွင့်ပြု သွားမှာဖြစ်ပါတယ်။ ထို့အပြင် ရေနံယိုဖိတ်မှုကြောင့်ဖြစ်ပေါ်လာတဲ့ ပျက်စီးဆုံးရှုံးမှုဆိုင်ရာ လျော်ကြေးများရရှိရေး၊ ရေနံယိုဖိတ်မှုဆိုင်ရာညစ်ညမ်းမှုများအတွက် သန့်စင်မှုဆိုင်ရာဆောင်ရွက်ထားရှိမှုအတွက် ကုန်ကျ စရိတ်များကို အာမခံကုမ္ပဏီများကနေ ပြန်လည်ရရှိအောင်လည်းဆောင်ရွက်ရာမှာ အပြည်ပြည် ဆိုင်ရာသဘောတူညီထားတဲ့ ကျွန်တော်တို့ Convention တွေရှိပါတယ်။ ဥပမာအားဖြင့်International convention on Civil Liability for Oil Pollution Damage ospododą MGO? 1992 Protocol to the International Convention on the Establishment of an International Fund for Compensation for Oil Pollution Damage (Fund 1992) cər olosul bow Convention meos International Convention on Civil Liability for Bunker Oil Pollution Dcmdge, 2001 ဒီဟာတွေနဲ့ ကျွန်တော်တို့က အညီ ဒီကိစ္စများကို ဆောင် ရွက်ထားတာရှိပါတယ်။ နောက်တစ်ချက်ကတော့ ပို့ဆောင်ရေးဝန်ကြီးဌာန၊ ရေကြောင်းပို့ဆောင်ရေး ညွှန်ကြားရေးမှူးဦးစီးဌာနအနေနဲ့လည်း မြန်မာ့ရေပိုင်နက်အတွင်းမှာဖြစ်စေ ဆိပ်ကမ်းဧရိယာအတွင်း တွင်ဖြစ်စေ၊ ရေပြင်၌ ရေနံစိမ်းတစ်မျိုးမျိုး ယိုဖိတ်မှုဖြစ်ပေါ်လာပါရင် အရေးပေါ်ဆောင်ရွက်နိုင်ရန် အတွက် မြန်မာနိုင်ငံရဲ့ အမျိုးသားအဆင့် ရေနံယိုဖိတ်မှုတုန့်ပြန်ဆောင်ရွက်ရေး ပေါ်လစီ၊ အရေးပေါ် ပေါ်လစီ (National Oi Spil Contingency Plan) မူကြမ်းကို ရေးဆွဲပြုစုပြီးဖြစ်တဲ့အတွက် အတည်ပြု ထုတ်ပြန်နိုင်ရန် ဆောင်ရွက်လျက်ရှိပါတယ်။ အဆိုပါအမျိုးသားအဆင့် ရေနံယိုဖိတ်မှု တုန့်ပြန်ဆောင်ရွက်ရေး အရေးပေါ်စီမံချက်ကို နိုင်ငံတော်က အတည်ပြုထုတ်ပြန်ပြီးချိန်မှာ မြန်မာ နိုင်ငံရှိဆိပ်ကမ်းများမှ ရေနံယိုဖိတ်မှုဖြစ်ပေါ်စေနိုင်တဲ့ အရင်းအမြစ်အသီးသီးဟာ ရေနံယိုဖိတ် မှုကြောင့် ရေပြင်ညစ်ညမ်းမှုများအား ကာကွယ်သွားနိုင်ရေးအတွက် သက်ဆိုင်ရာ ဆိပ်ကမ်းများ အလိုက် ရေနံယိုဖိတ်မှုကာကွယ် တားဆီးရေးနှင့် တုန့်ပြန်ဆောင်ရွက်ရေးအစီအမံများကို ရေးဆွဲစီမံ ထားရှိရမည်ဖြစ်ရာ အဲ့ဒီအစီအမံများဟာ အမျိုးသားအဆင့် ရေနံယိုဖိတ်မှုတုန့်ပြန်ဆောင်ရွက်ရေး အရေးပေါ်စီမံချက်ရဲ့ အစိတ်အပိုင်းများအဖြစ်ပါရှိမည်ဖြစ်ပါတယ်။ ၎င်းအပြင် ဆိပ်ကမ်းနယ်နိမိတ်ရဲ့ အပြင်ဘက် မြန်မာ့ရေပိုင်နက်အတွင်း ရေနံယိုစိမ့်မှုဖြစ်လို့ရှိရင်လည်း ပို့ဆောင်ရေးဝန်ကြီးဌာန၊ ရေကြောင်းပို့ဆောင်ရေးညွှန်ကြားမှုဦးစီးဌာနက ရေးဆွဲထားတဲ့ Nationd Contingency အရ ဆက်လက်ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ ဒါကြောင့်မို့လို့ ဒီလိုတင်ပြတာဟာ မြန်မာ့ရေပိုင်နက်အတွင်းမှာ ရေနံယိုဖိတ်မှုများဖြစ်ပေါ်လာလို့ရှိရင် ကျွန်တော်တို့ ဆောင်ရွက်ထားတဲ့ အစီအစဉ်များကို သိသာနိုင်ပါရန်အတွက် လွှတ်တော်သို့တင်ပြဖြေကြားအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။ (ဩဘာသံများ) လဲချားမြို့နယ်၊ ပြန်ကြားရေးနှင့် ပြည်သူ့ဆက်ဆံရေးဦးစီးဌာနရုံး၏ အဓိကလိုအပ်သည့် ပစ္စည်းများကို ကူညီပံပိုးပေးနိုင်ခြင်းရှိ/မရှိနှင့်စပ်လျဉ်းသည့်မေးခွန်း<speech type="speaker">ဦးစိုင်းမောင်တင်၊ လဲချားမဲဆန္ဒနယ်မှ မေးမြန်းဖို့ ဖြစ်ပါတယ်</speech></speech>
<speech><mp id="429">ဦးစိုင်းမောင်တင်(လဲချားမဲဆန္ဒနယ်)</mp>လေးစားရပါတဲ့ လွှတ်တော်ဥက္ကဋ္ဌကြီးနှင့် ပြည်ထောင်စု ဝန်ကြီးများ၊ လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ကျွန်တော်ကတော့ ရှမ်းပြည်နယ်(တောင်ပိုင်း)၊ လဲချားမဲဆန္ဒနယ်က ဦးစိုင်မောင်တင် ဖြစ်ပါတယ်။ ကျွန်တော်မေးမြန်းလိုတဲ့ မေးခွန်းကတော့ လဲချားမြို့နယ် ပြန်ကြားရေးနှင့် ပြည်သူ့ဆက်ဆံရေးဦးစီးဌာနရုံးရဲ့ လိုအပ်ချက်ဖြစ်တဲ့ ဘီရို၊ ရုံးအသုံးအဆောင်ပစ္စည်းများ၊ အုတ်တံတိုင်းများ၊ စာရိုက်ရန်ကွန်ပျူတာ၊ Printer စာရိုက်ရန် အတွက် အသုံးပြုရန်နဲ့ နောက်ပြီးတော့ ကျွန်တော်တို့ မှတ်တမ်းဓာတ်ပုံများ ရိုက်ကူးရန်အတွက် လိုအပ် တဲ့ကင်မရာတစ်လုံး စသည်တို့ကို ကျွန်တော် လွှတ်တော်ကို မေးခွန်းအဖြစ် တင်ပြခဲ့ပြီး ဖြစ်ပါတယ်။ မေးခွန်းမေးမြန်းပြီးတဲ့နောက်ပိုင်းမှာ မနေ့က ကျွန်တော် ဖုန်းဆက်လိုက်တော့ လွှတ်တော်ကြီးနဲ့ ကျွန်တော်တို့ ဝန်ကြီးဌာနကို ကျေးဇူးတင်ရမှာဖြစ်ပါတယ်။ မနေ့ကတော့ အုတ်တံတိုင်းလည်းပြီးပါပြီ။ နောက်ပြီးတော့ စာရိုက်ရန်ကွန်ပျူတာနဲ့ Printer လည်း ထွန်းလင်းစားသောက်ဆိုင်ကနေပြီးတော့လာ လှူ တာလား၊ ခဏငှားသုံးတာလားမသိဘူးတဲ့။ နောက်ပြီးတော့ ကင်မရာကတော့ ပေးထားပြီးဖြစ် ပါတယ်တဲ့။ မှတ်တမ်းတင်ရိုက်ဖို့။ အဲ့ဒါကြောင့် ဝန်ကြီးဌာနအနေနဲ့ လွှတ်တော်ကြီးကို ကျေးဇူးတင်ပါ တယ်။ နောက်ပြီးတော့ တစ်ဆက်တစ်စပ်တည်းဖြစ်တဲ့ ကျွန်တော်တို့ ပြန်ကြားရေးဝန်ကြီးဌာနအောက် မှာဖြစ်တဲ့ ရုပ်သံလွှင့်/ဖမ်းစက်ရုံနဲ့ ပတ်သက်တဲ့ကိစ္စဖြစ်ပါတယ်။ အဲ့ဒီ လဲချားမြို့နယ်ရဲ့ ရုပ်သံထပ်ဆင့် လွှင့်ထုတ် စက်ရုံဟာ မီးအားထိန်းတဲ့ မီးအားထိန်းစက်ကိရိယာ၊ မီးအားထိန်းတဲ့ မီးတင်မီးအားထိန်းတဲ့ ကိရိယာ တစ်လုံး 5KVA လိုအပ်ပါတယ်။ နောက်ပြီးတော့ စလောင်းရွက်အမျိုးအစားတွေကလည်း မမှန်ကန်တော့ ဂြိုလ်တုကနေပြီးတော့ ဖမ်းယူမှုလိုင်းတွေကလည်း မကောင်းပါဘူး။ Digital စနစ်ပြောင်းမယ်လို့တော့ သိရပါတယ်။ ဒါပေမယ့် ဘယ်အချိန်မှာပြောင်းမယ်ဆိုတာကိုတော့ ကျွန်တော်မသိ ရသေးပါဘူး။ အဲ့ဒါလည်း သိလိုပါတယ်။ လက်ရှိ ရုပ်သံဖမ်းစက်/လွှင့်စက်များဟာ ၁၉၉၅-၁၉၉၆ ခုနှစ်က စတင်ပြီး သုံးလာခဲ့တဲ့ စက်များဖြစ်တဲ့ တရုတ်နိုင်ငံကထုတ်တဲ့စက်တွေ ဖြစ်ပါတယ်။ Frequency အပြည့်သုံးစွဲ နိုင်တဲ့စက်တွေမဟုတ်တော့ပါဘူး။ အဲ့ဒါကြောင့် ပြည်သူလူထုများအတွက် ပညာရေး၊ ကျန်းမာရေးနဲ့ အထွေထွေဗဟုသုတများ တိုးပွားစေရန်အလို့ငှာ နောက်ပြီးတော့ စိတ်ချမ်း သာစွာနဲ့ ရုပ်မြင်သံကြားကို ကြည်လင်ပြတ်သားရှင်းလင်းစွာ ကြည့်ရှုနိုင်ပါရန် လိုအပ်သည့်ပစ္စည်းကိရိယာများကို ဝန်ကြီးဌာနမှ ဆောင်ရွက်ပေးနိုင်ရန် အစီအစဉ်ရှိ/မရှိ ဥက္ကဋ္ဌကြီးမှတစ်ဆင့် ပြည်သူ များကိုယ်စား မေးမြန်းအပ်ပါတယ်။ အားလုံးကိုကျေးဇူးတင်ပါတယ်ခင်ဗျား။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="88">ဦးပိုက်ထွေး(ဒုတိယဝန်ကြီး၊ ပြန်ကြားရေးဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များ အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေလို့ ဆုမွန်ကောင်းတောင်းရင်း မင်္ဂလာပါလို့ နှုတ်ခွန်းဆက်သဂါရဝပြု အပ်ပါတယ်။ ကျွန်တော်ကတော့ ပြန်ကြားရေးဝန်ကြီးဌာန ဒုတိယဝန်ကြီး ဦးပိုက်ထွေး ဖြစ်ပါတယ်။ ကျွန်တော့်အနေနဲ့ ရှမ်းပြည်နယ်၊ လဲချားမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးစိုင်းမောင်တင်ရဲ့ မေးခွန်းနှင့်ပတ်သက်ပြီး ရှင်းလင်းဖြေကြားသွားမှာဖြစ်ပါတယ်။ မေးမြန်းထားတဲ့ လွှတ်တော်ကိုယ်စားလှယ်တော်ကြီး ဦးစိုင်းမောင်တင် မေးမြန်းပြောဆိုတဲ့အထဲမှာ ခြံစည်းရိုးကာရံမှုနဲ့ပတ်သက်လို့ ကျွန်တော်တို့ဝန်ကြီးဌာနက စီမံပေးပြီးဖြစ်ပါတယ်။ ပရိဘောဂများနဲ့ ပတ်��က်လို့ ကျွန်တော်တို့ ဆောင်ရွက်ပေးပြီးဖြစ်ပါတယ်။ ရုံးသုံးစက်ပစ္စည်းများနဲ့ပတ်သက်လို့လည်း ကျွန်တော်တို့ စီမံပေးပြီးဖြစ်ပါတယ်။ ကျွန်တော်တို့ ကင်မရာနဲ့ပတ်သက်လို့လည်း ဖလင်အသုံးပြုတဲ့ ကင်မရာအစား Digital Camera ကို ကျွန်တော်တို့ အသစ်ထုတ်ပေးပြီးဖြစ်ကြောင်း တင်ပြအပ်ပါ တယ်။ ရုပ်မြင်သံကြားထပ်ဆင့်လွှင့်စက်ရုံနဲ့ပတ်သက်ပြီး လဲချားမှာရှိတဲ့ ထပ်ဆင့်လွှင့်စက်ရုံဟာ ၁၅-၆၁၉၉၅ ရက်နေ့မှ စတင်ပြီးတော့မှ ရုပ်မြင်သံကြားအစီအစဉ်များကို လွှင့်အား 50 W Analogues နဲ့ ထုတ်လွှင့်ပေးနေတဲ့ စက်ရုံတစ်ရုံဖြစ်ပါတယ်။ မြို့ မီးရရှိတဲ့စက်ရုံဖြစ်သော်လည်းပဲ လွှင့်အား မပြတ်တောက်စေဖို့အတွက် 7.5 KVA မီးစက်နှင့်အတူ လစဉ်စက်သုံးဆီ ၃၅ ဂါလန်ကို ခွဲဝေပေးထားပါ တယ်။ စက်ရုံမှာရှိတဲ့ 5 KVA မီးအားထိန်းစက် (Automatic Voltage Regulator) ဟာ ၁၇-၁၂၂၀၁၃ ရက်နေ့မှာ မီးအားမငြိမ်မှုကြောင့် Control Circuit နှင့် Coil များလောင်ကျွမ်းခဲ့ပါတယ်။ အဲ့ဒီလောင်ကျွမ်းမှုကို ၁၈-၁၂-၂၀၁၃ ရက်နေ့မှာ တောင်ကြီးကိုပို့ပြီးပြုပြင်စေခဲ့ရာ ၂၆-၁၂-၂၀၁၃ ရက် နေ့မှာ ကျွန်တော်တို့ ပြန်လည်ပေးပို့ပြီးတော့မှ လဲချားရုပ်မြင်သံကြားစက်ရုံမှာ ကောင်းမွန်စွာအသုံးပြု လျက်ရှိကြောင်း တင်ပြအပ်ပါတယ်။ နောက်ဆုံးတင်ပြလိုတာကတော့ ကျွန်တော်တို့ လက်ရှိ ပြန်ကြား ရေးဝန်ကြီးဌာန မြန်မာ့အသံနှင့်ရုပ်မြင်သံကြားအနေနဲ့ Andlogues System ကနေပြီးတော့မှ ကျွန်တော်တို့ Digital System ကို ပြောင်းလဲထုတ်လွှင့်နေပြီဖြစ်ပါတယ်။ ဒီထုတ်လွှင့်ခြင်းအခမ်းအနားကိုလည်း ၂၀၁၃ ခုနှစ်၊ အောက်တိုဘာ ၁၅ ရက်နေ့မှာ မြန်မာ့အသံနှင့်ရုပ်မြင်သံကြား တပ်ကုန်း မြို့မှာ ကျွန်တော်တို့ Launching Ceremony အခမ်းအနားကျင်းပပြီးတော့မှ ဒုတိယသမ္မတ(၁) ဦးစိုင်းမောက်ခမ်း ကိုယ်တိုင်တက်ရောက်ဖွင့်လှစ်ပေးခဲ့ပြီးဖြစ်ပါတယ်။ ကျွန်တော်တို့ တစ်နိုင်ငံလုံး အတိုင်းအတာအရ အဆင့်(၄)ဆင့်ခွဲခြားပြီးတော့မှ Andlogues System ကနေပြီးတော့မှ Digital System ကို ပြောင်းလဲဆောင်ရွက်သွားမှာဖြစ်ပါတယ်။ တင်ပြပါ ၂၀၁၃-၂၀၁၄ ဘဏ္ဍာရေးနှစ်မှာ တစ်နိုင်ငံလုံး စက်ရုံ ၂၅ ရုံမှာ ကျွန်တော်တို့ Andlogues ကနေပြီးတော့မှ Digitd ပြောင်းမှာဖြစ်ပါတယ်။ ၂၀၁၄-၂၀၁၅ ဘဏ္ဍာရေးနှစ်မှာ စက်ရုံ ၅၆ ရုံကိုပြောင်းလဲမှာဖြစ်ပါတယ်။ ၂၀၁၅-၂၀၁၆ ဘဏ္ဍာရေးနှစ်မှာ စက်ရုံ ၁၁၀ ကိုပြောင်းလဲမှာဖြစ်ပြီးတော့မှ ၂၀၁၆-၂၀၁ရ ဘဏ္ဍာရေးနှစ်မှာ စက်ရုံ ၅၆ ရုံကို ပြောင်းလဲပြီးတော့မှ တစ်နိုင်ငံလုံးအတိုင်းအတာအရ ကျွန်တော်တို့ Andlogues System ကနေ Digital System ကိုပြောင်းလဲထုတ်လွှင့်သွားမှာဖြစ်ပါတယ်။ လက်ရှိအခြေအနေမှာ ကျွန်တော် တို့ ပြောင်းလဲပြီးတဲ့စက်ရုံများတွင် အသုံးပြုနိုင်တဲ့ Set-Top Box များကိုလည်း ကျွန်တော်တို့ တစ်နိုင်ငံလုံးအတိုင်းအတာနဲ့ လိုက်လံပြီးတော့မှ အခမဲ့ဖြန့်ဝေပေးလျက်ရှိပါတယ်။ ပြီးခဲ့တဲ့ ရ ရက် နေ့က ရန်ကုန်မြို့မှာ ပြည်ထောင်စုဝန်ကြီးကိုယ်တိုင် ကျွန်တော်တို့ ရန်ကုန်တိုင်းဒေသကြီး ဝန်ကြီးချုပ် ကိုလွှဲပြောင်းပေးအပ်ပါတယ်။ ပြီးခဲ့တဲ့ တနင်္လာနေ့က ကျွန်တော် တောင်ငူမြို့ကို သွားရောက်ပြီးတော့မှ Taunggu Station Coverage woesodypgod elsusap:saozos sao malệcossos ဖြန့်ဝေပေးခဲ့ပြီး ဖြစ်ပါတယ်။ ဦးစိုင်းမောင်တင်တို့မြို့နယ်က လဲချားထပ်ဆင့်လွှင့်စက်ရုံကိုလည်း ကျွန်တော်တို့ လာမယ့်နှစ်တွေမှာ စီမံချက်အရဆောင်ရွက်တဲ့အခါမှာ Andogues System ကနေပြီးတော့မှ Digital System ကိုပြောင်းလဲဆောင်ရွက်သွားမည်ဖြစ်ကြောင်း တင်ပြရင်းနိဂုံးချုပ်အပ်ပါ တယ်။ ကျေးဇူးတင်ပါတယ်။(ဩဘာသံများ)</speech>
</Q-A>
<Q-A>
<title>အတည်ပြုပြဋ္ဌာန်းပြီးသည့် ဥပဒေများ၊ နည်းဥပဒေများနှင့် အမိန့်ညွှန်ကြားချက်များကို အုပ်ရေမည်မျှ ဖြန့်ဖြူးရောင်းချလျက်ရှိသည်နှင့် ယခုထက်ပိုမိုဖြန့်ဖြူးရောင်းချပေးရန် အစီအစဉ်ရှိ/မရှိတို့နှင့် စပ်လျဉ်းသည့်မေးခွန်း</title>
<speech type="speaker">ဦးသာဝင်း၊ ရန်ကင်းမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="382">ဦးသာဝင်း(ရန်ကင်းမဲဆန္ဒနယ်)</mp>ရိုသေလေးစားရပါသော ပြည်သူ့လွှတ်တော်ဥက္ကဋ္ဌကြီး နှင့် ပြည်သူ့လွှတ်တော်ကိုယ်စားလှယ်တော်များ၊ ဖိတ်ကြားထားတဲ့ဧည့်သည်များအားလုံး မင်္ဂလာပါ ခင်ဗျား။ ကျွန်တော်ကတော့ ရန်ကုန်တိုင်းဒေသကြီး၊ ရန်ကင်းမဲဆန္ဒနယ်မှ ဦးသာဝင်း ဖြစ်ပါတယ်။ ပြည်သူ့လွှတ်တော်ဥa ခင်ဗျား။ ကျွန်တော်လှယ်တော်များ၊ ဖိတ်သောကျွန်တော် မေးမြန်းလိုတဲ့မေးခွန်းကတော့ အတည်ပြုပြဋ္ဌာန်းပြီးတဲ့ ဥပဒေများ၊ နည်းဥပဒေများနဲ့ အမိန့်၊ ညွှန်ကြားချက်စာအုပ်များ ထုတ်ဝေဖြန့်ဖြူးရောင်းချတာနဲ့ပတ်သက်ပြီးတော့ မေးမြန်းလိုခြင်းဖြစ်ပါတယ်။ လေးစားရပါသော ဥက္ကဋ္ဌကြီးခင်ဗျား။ ယခုအခါ နိုင်ငံတော်ဖွဲ့စည်းပုံ အခြေခံဥပဒေနှင့်အညီ လွှတ်တော်များပေါ်ပေါက်လာပြီးတဲ့နောက်မှာ ပြည်ထောင်စုလွှတ်တော်ကနေပြီး လိုအပ်တဲ့ဥပဒေများ ကို ပြင်ဆင်ပြဋ္ဌာန်းခြင်း၊ အသစ်ပြဋ္ဌာန်းခြင်းများ ပြုလုပ်လျက်ရှိသကဲ့သို့ပဲ အဆိုပါ အတည်ပြုပြဋ္ဌာန်း ပြီး ဥပဒေများနှင့်အညီ နည်းဥပဒေများ၊ အမိန့်၊ ညွှန်ကြားချက်များကိုလည်းပဲ ထုတ်ပြန်လျက် လုပ်ငန်းဆောင်တာများကို ဆောင်ရွက်လျက်ရှိနေကြပါတယ်။ အဆိုပါ အတည်ပြုပြဋ္ဌာန်းပြီးဥပဒေများ၊ နည်းဥပဒေများနှင့် အမိန့်၊ ညွှန်ကြားချက်များကို ပြည်သူများ အလွယ်တကူလေ့လာနိုင်ဖို့အတွက် ကျယ်ကျယ်ပြန့်ပြန့်ထုတ်ဝေဖြန့်ဖြူးရောင်းချရန် လိုအပ်ပါတယ်။ သို့မှသာ ပြည်သူများအနေနဲ့ ပြဋ္ဌာန်း ထားတဲ့ဥပဒေများ၊ နည်းဥပဒေများနှင့် အမိန့်၊ ညွှန်ကြားချက်များကို အလွယ်တကူ ဝယ်ယူဖတ်ရှု လေ့လာမှတ်သားပြီး လိုက်နာဆောင်ရွက်နိုင်ကြမှာဖြစ်ပါတယ်။ သို့ဖြစ်ပါ၍ ကျွန်တော် မေးမြန်းလိုတဲ့ မေးခွန်းကတော့ ပြည်ထောင်စုလွှတ်တော်က အတည်ပြုပြဋ္ဌာန်းပြီးဖြစ်တဲ့ ဥပဒေများ၊ နည်းဥပဒေများနဲ့ အမိန့်၊ ညွှန်ကြားချက်များကို ပြည်သူများ လေ့လာသိရှိနိုင်ရေးအတွက် အတည်ပြုပြဋ္ဌာန်းပြီးတဲ့ ဥပဒေ စာအုပ်တစ်မျိုးလျှင် အုပ်ရေမည်မျှ ထုတ်ဝေဖြန့်ဖြူးရောင်းချလျက်ရှိသည်ကိုလည်းကောင်း၊ ယခုထက် ပိုမိုထုတ်ဝေဖြန့်ဖြူးရောင်းချပေးရန် အစီအစဉ်ရှိ/မရှိကိုလည်းကောင်း သိရှိလိုပါသဖြင့် ဥက္ကဋ္ဌကြီးမှ တစ်ဆင့် မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="88">ဦးပိုက်ထွေး(ဒုတိယဝန်ကြီး၊ ပြန်ကြားရေးဝန်ကြီးဌာန)</agency>ကျွန်တော့်အနေနဲ့ ဆက်လက် ပြီးတော့မှ ရန်ကုန်တိုင်းဒေသကြီး၊ ရန်ကင်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးသာဝင်းရဲ့ မေးခွန်းနှင့်ပတ်သက်ပြီး ရှင်းလင်းတင်ပြသွားမှာဖြစ်ပါတယ်။ ပြန်ကြားရေးဝန်ကြီးဌာန၊ ပုံနှိပ်ရေးနှင့် စာအုပ်ထုတ်ဝေရေးလုပ်ငန်းအနေနဲ့ နိုင်ငံတော်အစိုးရနှင့်သက်ဆိုင်တဲ့ ပုံနှိပ်လုပ်ငန်းများကို တာဝန်ယူ ပုံနှိပ်ခြင်း၊ မိဘပြည်သူများ အသိဉာဏ်ပညာပြန့်ပွားစေရေးအတွက် စာပေဖွံ့ဖြိုးတိုးတက်ရေးလုပ်ငန်း များကို ဆောင်ရွက်ခြင်းဆိုတဲ့လုပ်ငန်းတွေ ဆောင်ရွက်လျက်ရှိပါတယ်။ ပြည်ထောင်စုလွှတ်တော်က အတည်ပြုပြဋ္ဌာန်းပြီးတဲ့ ဥပဒေများ၊ နည်းဥပဒေများ၊ အမိန့်နှင့်ညွှန်ကြားချက်များ ထုတ်ဝေမှုနှင့်ပတ် သက်ပြီး ယေဘုယျအားဖြင့် အပိုင်းနှစ်ပိုင်းဖြင့် ဆောင်ရွက်လျက်ရှိကြောင်း တင်ပြအပ်ပါတယ်။ ပထမပိုင်းမှာ ပြည်ထောင်စုလွှတ်တော်က အတည်ပြုပြဋ္ဌာန်းပြီးတဲ့ ဥပဒေများ၊ နည်းဥပဒေများ၊ အမိန့်နှင့် ညွှန်ကြားချက်များကို အပတ်စဉ်ထုတ်ဝေးလျက်ရှိတဲ့ နိုင်ငံတော်ပြန်တမ်းမှာ ထည့်သွင်းရိုက် နှိပ်ဖော်ပြခြင်းပဲ ဖြစ်ပါတယ်။ အဆိုပါပြန်တမ်းများကို မိဘပြည်သူများ ဖတ်ရှုလေ့လာနိုင်ရန် စာပေ ဗိမာန်အရောင်းဆိုင်(နေပြည်တော်၊ ရန်ကုန်၊ မန္တလေး)တို့မှာ ရောင်းချပေးလျက်ရှိကြောင်း တင်ပြအပ် ပါတယ်။ ဒုတိယပိုင်းမှာ စာအုပ်ထုတ်ဝေခြင်းဖြစ်ပါတယ်။ ပြည်ထောင်စုလွှတ်တော်က အတည်ပြု ပြဋ္ဌာန်းပြီးတဲ့ ဥပဒေများ၊ နည်းဥပဒေများ၊ အမိန့်နှင့် ညွှန်ကြားချက်များကို တစ်နှစ်ချင်းအလိုက် ဥပဒေ တစ်မျိုးစီကိုသော်လည်းကောင်း၊ ထုတ်ပြန်ခဲ့သော ဥပဒေများကို စုပေါင်း၍သော်လည်းကောင်း၊ လွှတ်တော်ရုံးက အမှာစာပေးပို့အပ်နှံတဲ့အခါမှာ အမှာစာမှာပါတဲ့အတိုင်း အချိန်မီပုံနှိပ်ပေးခြင်းပဲဖြစ်ပါတယ်။ ၂၀၁၁ ခုနှစ်မှာ ထွက်ရှိတဲ့ဥပဒေ ၁၁ မျိုးကို ဥပဒေတစ်ခုလျှင် အုပ်ရေ ၁၀၀၀ စီ၊ ဥပဒေပေါင်း ချုပ်ကို အထူးချုပ်အုပ်ရေ ၁၀၀၊ ရိုးရိုးချုပ်အုပ်ရေ ၂၀၀၀ ဖြင့်ပုံနှိပ်ပြီး အပ်နှံသည့်အမှာစာစောင်ရေ အတိုင်း လွှတ်တော်ရုံးကို ပေးပို့တင်ပြပြီးဖြစ်ပါတယ်။ ဒါ့အပြင် ၂၀၁၂ ခုနှစ်မှာလည်း ထွက်ရှိတဲ့ဥပဒေ ၂၄ မျိုးကို ဥပဒေတစ်ခုလျှင် အုပ်ရေ ၁၀၀ အုပ်စီ၊ ဥပဒေပေါင်းချုပ်ကို အထူးချုပ်အုပ်ရေ ၁၀၀၊ ရိုးရိုး ချုပ်အုပ်ရေ ၂၀၀၀ ဖြင့်ပုံနှိပ်ပြီး လုပ်ငန်းအပ်နှံတဲ့ အမှာစာစောင်ရေအတိုင်း လွှတ်တော်ရုံးကို ပေးပို့ခဲ့ ပြီးဖြစ်ကြောင်း တင်ပြအပ်ပါတယ်။ ပုံနှိပ်ရေးနှင့် စာအုပ်ထုတ်ဝေရေးလုပ်ငန်းအနေနဲ့ အဆိုပါပြဌာန်းပြီး ဥပဒေ၊ နည်းဥပဒေများကို စာအုပ်အဖြစ် ရိုက်နှိပ်ရာမှာ သက်ဆိုင်ရာလွှတ်တော်မှပေးပို့လာသော လုပ်ငန်းအမှာစာပါအတိုင်း ပုံနှိပ်ပေးလျက်ရှိပါကြောင်းနှင့် လွှတ်တော်မှခွင့်ပြုပါက အများပြည်သူဖတ်ရှုလေ့လာနိုင်ရေးအတွက် ရောင်းချပေးနိုင်ပါကြောင်း တင်ပြရင်းနိဂုံးချုပ်အပ်ပါတယ်။ (ဩဘာသံများ)</speech>
<speech type="speaker">အများပြည်သူများ လေ့လာဖတ်ရှုနိုင်အောင် လွှတ်တော်က ခွင့်ပြုပါတယ်</speech>
</Q-A>
<Q-A>
<title>အမျိုးသားစာပေတစ်သက်တာဆု၊ အမျိုးသားစာပေဆုနှင့် စာပေဗိမာန်စာမူဆု ချီးမြှင့်ငွေများကို ယခု ထက်ပို၍ ချီးမြှင့်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">အလုံမဲဆန္ဒနယ်မှ ဦးခိုင်မောင်ရည် မေးမြန်းဖို့ဖြစ်ပါတယ်။</speech>
<speech><mp id="408">ဦးခိုင်မောင်ရည်(အလုံမဲဆန္ဒနယ်)</mp>မ်ဂလာပါခင်ဗျား။ လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်တော်ကြီးများ၊ ပြည်ထောင်စုအဆင့် အဖွဲ့ အစည်းဝင်ပုဂ္ဂိုလ်များနှင့် ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေ။ ကျွန်တော် ကတော့ ရန်ကုန်တိုင်းဒေသကြီး၊ အလုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခိုင်မောင်ရည် ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်အနေနဲ့ အမျိုးသားစာပေဆု၊ စာပေဗိမာန် စာမူဆုတို့နှင့်ပတ်သက်တဲ့မေးခွန်းကို လွှတ်တော်သို့မေးမြန်းလိုပါတယ်ခင်ဗျား။ ဥက္ကဋ္ဌကြီးခင်ဗျား။ မြန်မာနိုင်ငံတွင် မြန်မာစာပေဖွံ့ဖြိုးတိုးတက်ရေးအတွက် စာပေဆုများကို အသွင်အမျိုးမျိုးဖြင့် ချီးမြှင့် လာခဲ့တာမှာ ၁၉၄၈ ခုနှစ်ကစတင်ခဲ့ကြောင်း သိရပါတယ်။ ၁၉၆၂ ခုနှစ်မှ ၁၉၆၄ ခုနှစ်အထိ သုံးကြိမ် အနုပညာစာပေဆုအမည်နှင့် စာပေဆုများကိုချီးမြှင့်ခဲ့ပြီးတော့မှ ၁၉၆၅ ခနှစ် စာပေဆုများမှ စတင် ပြီးတော့မှ အမျိုးသားစာပေဆုအထိ ယနေ့တိုင် ချီးမြှင့်နေကြောင်းသိရပါတယ်။ အမျိုးသားစာပေ တစ်သက်တာဆုကိုတော့ ၂၀၀၁ ခုနှစ်မှစတင်ပြီးတော့မှ တစ်နှစ်လျှင်တစ်ဦးကျဖြင့် ၂၀၁၁ ခုနှစ်အထိ ၁၁ ဦးချီးမြှင့်ပေးအပ်ခဲ့ပြီးတော့မှ ယခု ပြီးခဲ့တဲ့ ၂၀၁၃ ခုနှစ်၊ ဒီဇင်ဘာလ ၃ ရက်နေ့က ချီးမြှင့်ပေးအပ် ခဲ့တဲ့ ၂၀၁၂ ခုနှစ်အတွက် အမျိုးသားစာပေတစ်သက်တာဆုကိုတော့ သုံးဦးတိုးမြှင့်ချီးမြှင့်ခဲ့ခြင်း တွေ့ရှိ ရပါတယ်။ ဒီလိုသုံးဦးတိုးမြှင့်ချီးမြှင့်ခဲ့တာကိုလည်း ကျွန်တော်တို့အနေနဲ့ ပြန်ကြားရေးဝန်ကြီးဌာနကို ကြိုဆိုရမှာဖြစ်ပါတယ်။ တစ်သက်တာစာပေဆုရရှိခဲ့ကြသူများဟာ စာပေပညာဖြင့် နိုင်ငံ့အကျိုး၊ ပြည်သူ့အကျိုးကို ထမ်းရွက်ခဲ့ကြတဲ့ ဝါရင့်သမ္ဘာရင့်ပုဂ္ဂိုလ်များဖြစ်ရုံသာမက အသက်အရွယ်ကြီးရင့် သူများလည်းဖြစ်ကြပါတယ်။ အမျိုးသားစာပေတစ်သက်တာဆု ပထမဆုရရှိခဲ့တဲ့ ဆရာပါရဂူအပါ အဝင် အချို့သော ပုဂ္ဂိုလ်ကြီးများဟာ ကွယ်လွန်သွားကြရှာပြီဖြစ်ပါတယ်။ ထို့အပြင် အချို့ပုဂ္ဂိုလ် များမှာ တစ်သက်တာစာပေဆုရထိုက်သော်လည်းပဲ ကွယ်လွန်သွားသဖြင့် တစ်သက်တာစာပေဆုနှင့် လွဲသွားခဲ့ကြရသူတွေ ရှိပါတယ်။ လူထုဒေါ်အမာကဲ့သို့သောပုဂ္ဂိုလ်မှာ တစ်သက်တာစာပေဆုကို လေးစားစွာဖြင့် ချီးမြှင့်ဂုဏ်ပြုထိုက်သော စာပေပညာရှင်ဖြစ်သော်လည်း ကွယ်လွန်သွားပြီဖြစ်တဲ့ အတွက် ချီးမြှင့်ခြင်းမပြု နိုင်တော့ပါဘူး။ တစ်သက်တာစာပေဆု ချီးမြှင့်ထိုက်တဲ့ပုဂ္ဂိုလ်ကြီးများအား အရေအတွက်မကန့်သတ်ဘဲနဲ့ မင်္ဂလာတရားနှင့်အညီ ချီးမြှောက်ဂုဏ်ပြု သင့်သူများကို ပြန်ကြားရေး ဌာနမှ ဂုဏ်ပြု နေခြင်းများလည်း တွေ့ရှိရပါတယ်။ ယခုနှစ်မှစ၍ တိုးမြှင့်ချီးမြှင့်လိုက်တဲ့ စာပေဆုများ မှာ အမျိုးသားစာပေတစ်သက်တာဆုအတွက် ကျပ်တစ်ဆယ့်ငါးသိန်းဖြစ်ပြီးတော့၊ အမျိုးသားစာပေဆု တစ်ဆုအတွက် ကျပ်ဆယ်သိန်းတိတိဖြစ်ပါတယ်။ စာပေဗိမာန်စာမူဆုကို မြန်မာ့စာပေလောကတွင် စာကောင်းပေမွန်များဖြစ်ပေါ်စေရေးအတွက် ပုံနှိပ်ထုတ်ဝေရန် အခက်အခဲရှိကြတဲ့စာပေကလောင်ရှင် များရဲ့ စာမူများကို သီးခြားဖိတ်ခေါ်ပြီးတော့မှ ဘာသာရပ်(၁၃)မျိုးဖြင့် ချီးမြှင့်ခဲ့ပြီးတော့မှ ပထမဆု ငါးသိန်း၊ ဒုတိယဆုကို သုံးသိန်း၊ တတိယဆုကို နှစ်သိန်းဆိုပြီး ချီးမြှင့်ခဲ့တာတွေ့ပါတယ်။ ပထမဆု ငါးသိန်းကို ယခုအကယ်၍ တိုးမြှင့်ဖို့၊ ပထမဆု နှစ်ဆတိုးရင် ဆယ်သိန်းနဲ့ သုံးဆတိုးပေးရင်တော့ တစ်ဆယ့်ငါးသိန်းပဲရမှာဖြစ်ပြီးတော့၊ တတိယဆုကတော့ နှစ်သိန်းဖြစ်တဲ့အတွက် သုံးဆတိုးရင်တောင် မှခြောက်သိန်းပဲရမှာဖြစ်ပါတယ်။ အမျိုးသားစာပေတစ်သက်တာဆု ချီးမြှင့်ခံရတဲ့ပုဂ္ဂိုလ်များမှာ စာပေ ရေးသားတဲ့ဘဝတစ်သက်တာတစ်လျှောက်မှာ စာကောင်းပေမွန်များဖြင့် ရေးသားပြုစုရင်းနှင့် မြန်မာ့ စာပေကိုထိန်းသိမ်းမြှင့်တင်လျက် နိုင်ငံနှင့်လူမျိုးအတွက် တစိုက်မတ်မတ် သက်တမ်းရှည်ကြာဆောင် ရွက်ခဲ့ကြသူများဖြစ်ပြီးတော့မှ သက်ထက်ဆုံးတိုင်ကလောင်ကို ဖက်တွယ်သွားကြသူများဖြစ်ပါတယ်။ တစ်သက်တာစာပေဆုမှာ သက်ရှိထင်ရှားရှိနေသူများကိုသာ ချီးမြှင့်တဲ့ဆုဖြစ်သဖြင့် အသက်အရွယ် ကြီးမြင့်သော စာပေပညာရှင်ကြီးများ၊ ဆရာကြီး/ဆရာမကြီးများကို သက်ရှိထင်ရှားရှိနေစဉ် တစ်သက် တာစာပေဆုအရေအတွက်တိုးမြှင့်၍ ဂုဏ်ပြုချီးမြှင့်ခြင်း၊ ချီးမြှင့်ငွေကို တိုးမြှင့်ချီးမြှင့်ခြင်း တို့မှာ ကောင်းမွန်ပါတယ်။ သို့သော် တစ်သက်တာအတွက် ဘဝတစ်သက်တာမှာ တစ်ကြိမ်သာရယူခွင့်ရှိတဲ့ တစ်သက်တာစာပေဆုမှာ အမျိုးသားစာပေဆုနှင့် အခြားစာပေဆုများကဲ့သို့ အကြိမ်ကြိမ်ရယူပိုင်ခွင့် မရှိတဲ့အတွက် ချီးမြှင့်ငွေကို ယခုထက် လေးဆ သို့မဟုတ် ငါးဆခန့်ပိုမိုချီးမြှင့်သင့်ပြီးတော့မှ အခြား သောထောက်ပံ့မှုအစီအစဉ်များလည်း ပြုလုပ်ပေးသင့်ပါတယ်။ ထို့အပြင် အမျိုးသားစာပေဆုနှင့် စာပေဗိမာန်စာမူဆုများကိုလည်းပဲ လာမယ့်နှစ်တွင် ယခုထက်ပို၍ ချီးမြှင့်ပေးသင့်ပါသည်။ သို့ပါ၍အောက်ပါမေးခွန်းကို လွှတ်တော်မှတစ်ဆင့် မေးမြန်းလိုပါတယ်ခင်ဗျာ။ (က) အမျိုးသားစာပေ တစ်သက်တာဆုချီးမြှင့်ငွေကို ယခုထက်ပို၍ လေးဆ သို့မဟုတ် ငါးဆခန့် တိုး၍ချီးမြှင့်ပေးရန် အစီ အစဉ်ရှိ/မရှိ။ (ခ) အမျိုးသားစာပေဆု၊ စာပေဗိမာန်စာမူဆုများကို ယခုထက်ပို၍ နှစ်ဆ သို့မဟုတ် သုံးဆတိုး၍ ချီးမြှင့်ပေးရန် အစီအစဉ်ရှိ/မရှိ သိလိုပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်</speech>
<speech><agency id="88">ဦးပိုက်ထွေး(ဒုတိယဝန်ကြီး၊ ပြန်ကြားရေးဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ ကျွန်တော့်အနေနဲ့ ရန်ကုန်တိုင်းဒေသကြီး၊ အလုံမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးခိုင်မောင်ရည်ရဲ့ မေးခွန်းနှင့်ပတ်သက်ပြီး ဆက်လက်ရှင်းလင်း ဖြေကြား သွားမှာဖြစ်ကြောင်း တင်ပြအပ်ပါတယ်။ အမျိုးသားစာပေဆုသမိုင်းကြောင်းကို ပြန်လည်ဆန်းစစ်ပါက ၁၉၄ရ ခုနှစ်မှာ စတင်ဖွဲ့စည်း ခဲ့တဲ့ မြန်မာနိုင်ငံဘာသာပြန်အသင်းက အစပြုခဲ့တာကို တွေ့ရမှာဖြစ်ပါတယ်။ အသင်းရဲ့ ရည်ရွယ် ချက်များအနက် တစ်ခုအပါအဝင်ဖြစ်တဲ့ မြန်မာစာပေနှင့် မြန်မာအနုပညာရပ်များကို စူးစမ်းရှာဖွေရန် သို့မဟုတ် စူးစမ်းရှာဖွေမှုများကို အားပေးရန်အတွက်လို့ပါရှိတဲ့အတွက် ၁၉၄၈ ခုနှစ်ကစတင်ပြီး စာပေ ဗိမာန်ကာလပေါ်ဝတ္ထု အမည်နဲ့ တစ်နှစ်အတွင်းထုတ်ဝေခဲ့တဲ့ လုံးချင်းဝတ္ထု စာအုပ်များထဲက အကောင်းဆုံးတစ်အုပ်ကို ရွေးချယ်ချီးမြှင့်ခဲ့ပါတယ်။ ၁၉၅၁ ခုနှစ်မှစတင်ပြီး ဆုအမျိုးအစားများ တိုးမြှင့်လာခဲ့ရာ ၁၉၆၅ ခုနှစ်မှာ အမျိုးသားစာပေဆုဆိုတဲ့အမည်ကို စတင်ပြောင်းလဲခဲ့ပြီး တစ်နှစ် အတွင်းထုတ်ဝေခဲ့တဲ့ ပုံနှိပ်ပြီးစာအုပ်များထဲမှ ဘာသာရပ်အလိုက် အကောင်းဆုံးတစ်အုပ်စီကို အမျိုးသားစာပေဆုအဖြစ်လည်းကောင်း၊ ပြိုင်ပွဲဝင်စာမူများထဲမှ ဘာသာရပ်အိုက် အကောင်းဆုံး စာမူများကို စာပေဗိမာန်စာမူဆုအဖြစ် လည်းကောင်း ခွဲခြားဆုချီးမြှင့်တဲ့စနစ်ကို ပြောင်းလဲကျင့်သုံးခဲ့ ပါတယ်။ ယခုအခါ အမျိုးသားစာပေဆုကို ဘာသာရပ်(၁၆)မျိုး ဆုချီးမြှင့်လျက်ရှိပြီး အမျိုးသားစာပေ ဆုအတွက် ချီးမြှင့်ငွေများကို ၁၉၇၈ ခုနှစ်မှစပြီး အဆင့်ဆင့်တိုးမြှင့်ပေးခဲ့ရာ ၂၀၁၂ ခုနှစ်မှာ ဆုတစ်ဆု လျှင်ဆယ်သိန်းအထိတိုးမြှင့် ချီးမြှင့်ပေးနိုင်ခဲ့ပါတယ်။ ၂၀၀၁ ခုနှစ်မှစတင်၍ သက်ရှိထင်ရှားစာရေးဆရာကြီးများထဲမှ သုတ၊ ရသစာပေများကို ရေးသားပြုစုပြီး မြန်မာစာပေဖွံ့ဖြိုးတိုးတက်ရေးအတွက် တစိုက်မတ်မတ်ကြိုးပမ်းဆောင်ရွက်ခဲ့သူများ ကို အမျိုးသားစာပေတစ်သက်တာဆုအဖြစ် ချီးမြှင့်ခဲ့ရာ မူလက စာပေပညာရှင်တစ်ဦးသာရွေးချယ်ပြီး ဆုကြေးငွေ ကျပ်ဆယ်သိန်းချီးမြှင့်ခဲ့ရာမှ ၂၀၁၂ ခုနှစ်မှာ သုံးဦးအထိရွေးချယ်ပြီး ဆုကြေးငွေတစ်ဦး လျှင် ကျပ်တစ်ဆယ့်ငါးသိန်းအထိ တိုးမြှင့်ချီးမြှင့်နိုင်ခဲ့ပါတယ်။ အလားတူ စာပေဗိမာန်စာမူဆုကိုလည်း အခါအားလျော်စွာ ဘာသာရပ်များတိုးမြှင့်သတ်မှတ်ခဲ့ရာ ယခုအခါ (၁၃) မျိုးရှိပြီး စာပေဗိမာန်စာမူ ဆုချီးမြှင့်ငွေများကို အဆင့်ဆင့်တိုးမြှင့်ခဲ့ရာ ၂၀၁၂ ခုနှစ်မှာ ပထမဆု(ကျပ်ငါးသိန်း)၊ ဒုတိယဆု (ကျပ်သုံးသိန်း)၊ တတိယဆု(ကျပ်နှစ်သိန်း)အထိ ချီးမြှင့်ပေးနိုင်ခဲ့ပါတယ်။ အဆိုပါချီးမြှင့်ငွေများမှာ ၂၀၁၁ ခုနှစ် ဆုနှင်းသဘင်ချီးမြှင့်ခဲ့မှုနဲ့ နှိုင်းယှဉ်ပါက အမျိုးသားစာပေတစ်သက်တာဆုမှာ ၅၀ ရာခိုင် နှုန်း၊ အမျိုးသားစာပေဆုမှာ ၁၀၀ ရာခိုင်နှုန်းနှင့် စာပေဗိမာန်စာမူဆုမှာ ၁၀၀ ရာခိုင်နှုန်းနှင့်အထက် တိုးမြှင့်ပေးခဲ့ကြောင်း တွေ့ရှိရမှာဖြစ်ပါတယ်။ စာပေဆုချီးမြှင့်ငွေနှင့်ပတ်သက်၍ လွှတ်တော် ကိုယ်စားလှယ်ကြီး မေးမြန်းထားတဲ့အတိုင်း တစ်သက်တာစာပေဆုချီးမြှင့်ငွေကို လေးဆ သို့မဟုတ် ငါးဆ၊ အမျိုးသားစာပေဆုနှင့် စာပေဗိမာန်စာမူဆုကို နှစ်ဆ သို့မဟုတ် သုံးဆ စသည်ဖြင့် လက်ရှိ ချီးမြှင့်ငွေထက် တိုးမြှင့်ချီးမြှင့်နိုင်ရေးဆိုသည့် အကြံပြုချက်မှာ မြန်မာစာပေ ဖွံ့ဖြိုးတိုးတက်ရေး အတွက် အဓိကဆောင်ကြဉ်းပေးနေတဲ့ စာပေပညာရှင်ကြီးများအတွက် လွန်စွာသင့်လျော်တဲ့ သတင်းကောင်းတစ်ရပ်ဖြစ်ပါတယ်။ သို့သော်လည်း စာပေဆုချီးမြှင့်ရေးလျာထားငွေနှင့်ပတ်သက်ပြီး လာမယ့် ၂၀၁၄-၂၀၁၅ ဘဏ္ဍာနှစ်မှာ မူလနှုန်းထားအတိုင်းလျာထားတောင်းခံပြီးဖြစ်ပါသဖြင့် နောင်လာမယ့် နှစ်များမှာ ဆတိုးပိုမိုချီးမြှင့်နိုင်ရေးအတွက် တင်ပြဆောင်ရွက်သွားမည်ဖြစ်ကြောင်း ဖြေကြားရင်း နိဂုံး ချုပ်အပ်ပါတယ်ခင်ဗျား။ အားလုံးကိုကျေးဇူးတင်ပါတယ်။(ဩဘာသံများ)</speech>
</Q-A>
</section>
<section value="Bill">
<bill>
<title>အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာနက အလုပ်သမားရေးရာ အငြင်းပွားမှု ဖြေရှင်းရေးဥပဒေကို ပြင်ဆင်သည့်ဥပဒေကြမ်းကို အတည်ပြုပေးနိုင်ရန် အဆိုတင်သွင်းခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၈၅ နည်းဥပဒေခွဲ(က)အရ အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာနက အလုပ်သမားရေးရာ အငြင်းပွားမှုဖြေရှင်းရေးဥပဒေကို ပြင်ဆင်သည့် ဥပဒေကြမ်းကို တင်သွင်းရန်ဖြစ်၍ သက်ဆိုင်သူအား တင်သွင်းဖို့ ဖိတ်ခေါ်ပါတယ်</speech>
<speech><agency id="71">ဦးထင်အောင်(ဒုတိယဝန်ကြီး၊ အလုပ်သမား၊ အလုပ်အကိုင်နှင့် လူမှုဖူလုံရေး ဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနဲ့ လွှတ်တော်ကိုယ်စားလှယ်များ၊ ဒုတိယဝန်ကြီး များ၊ ဧည့်သည်တော်များအားလုံး မင်္ဂလာအပေါင်းနှင့်ပြည့်စုံပြီး ကိုယ်ကျန်းမာ၊ စိတ်ချမ်းသာကြပါစေ လို့မေတ္တာပို့သအပ်ပါတယ်။ ကျွန်တော်ကတော့ အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီး ဌာန၊ ဒုတိယဝန်ကြီး ဦးထင်အောင် ဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး ခင်ဗျား။ အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာနအနေနဲ့ အလုပ်သမားရေးရာ အငြင်းပွားမှုဖြေရှင်းရေးဥပဒေကို ၂၀၁၂ ခုနှစ်၊ မတ်လ ၂၈ ရက်နေ့မှာ ပြည်ထောင်စုလွှတ်တော် ဥပဒေအမှတ် (၅) အဖြစ် ပြဋ္ဌာန်းပြီးတဲ့နောက် ၂၀၁၂ ခုနှစ်၊ ဧပြီလ ၂၆ ရက်နေ့မှာ အလုပ်သမားရေး လို့မေတ္တာ အဝန်ကြီး ဦးထင်အကိုင်နှင့် ရရာအငြင်းပွားမှု ဖြေရှင်းရေးနည်းဥပဒေများကို အမိန့်ကြော်ငြာစာအမှတ်(၂/၂၀၁၂) ဖြင့် ထုတ်ပြန်ခဲ့ပြီး ဖြစ်ပါတယ်။ ဒီလိုအလုပ်သမားရေးရာ အငြင်းပွားမှုဖြေရှင်းရေးဥပဒေ၊ နည်းဥပဒေများကို ရေးဆွဲ ရာမှာ အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာနအနေနဲ့ အပြည်ပြည်ဆိုင်ရာ အလုပ် သမားရေးရာအဖွဲ့ ILO ရဲ့ ပြဋ္ဌာန်းချက်၊ တိုက်တွန်းချက်များအပါအဝင် အလုပ်သမားရေးရာ စံချိန် စံညွှန်းများကိုလည်းကောင်း၊ အာဆီယံနိုင်ငံများရဲ့ အလုပ်သမားရေးရာ အငြင်းပွားမှုဖြေရှင်းရေး ယန္တရားများကိုလည်းကောင်း ထည့်သွင်းစဉ်းစားပြီး ညီညွတ်မှုရှိစေရန် ဆောင်ရွက်ခဲ့တာဖြစ်ပါတယ်။ ပြဋ္ဌာန်းခဲ့ပြီးတဲ့ ဥပဒေ၊ နည်းဥပဒေများကို အကောင်အထည် ဖော်ဆောင်ရွက်ရာမှာ နေပြည်တော် ကောင်စီနယ်မြေနဲ့ နောင်ဖြစ်ပေါ်လာမယ့် ပြည်ထောင်စုနယ်မြေများအတွင်းမှာဖြစ်ပွားတဲ့ အငြင်းပွား မှုများကို ဖြေရှင်းပေးနိုင်ဖို့အတွက် ညှိနှိုင်းဖျန်ဖြေရေးအဖွဲ့၊ ခုံသမာဓိအဖွဲ့တို့ကို ဖွဲ့စည်းဖို့နဲ့ ခုံသမာဓိ အဖွဲ့နှင့် ခုံသမာဓိကောင်စီတို့ကချမှတ်ခဲ့တဲ့ ဆုံးဖြတ်ချက်များကို အလုပ်ရှင်၊ အလုပ်သမားတို့က လိုက်နာဆောင်ရွက်ရာမှာ အလုပ်ပြန်လည်ခန့်အပ်စေဖို့ ဆုံးဖြတ်ချက်ကို အချို့သောအလုပ်ရှင်များက လိုက်နာမှုအားနည်းတာကြောင့် လိုက်နာဆောင်ရွက်လာစေဖို့နဲ့ ပြဋ္ဌာန်းထားတဲ့ ဥပဒေရဲ့ ပြစ်ဒဏ် သတ်မှတ်ချက်များမှာလည်း ငွေဒဏ်သာပါရှိပြီး ထောင်ဒဏ်သတ်မှတ်ချက်မပါရှိတာကြောင့် ထောင် ဒဏ်ကိုပါ ထည့်သွင်းသတ်မှတ်ခြင်းဖြင့် ပိုမိုလိုက်နာဆောင်ရွက်မှုရှိလာမှာဖြစ်ပြီး ဟန့်တားရာမှာ ထိရောက်တဲ့ ပြစ်ဒဏ်ဖြစ်စေဖို့ရည်ရွယ်ပြီး ယခုလိုပြင်ဆင်ရေးဆွဲရခြင်းဖြစ်ပါတယ်။ ဒါ့ကြောင့်မို့လို့ အလုပ်သမားရေးရာ အငြင်းပွားမှုဖြေရှင်းရေးဥပဒေကို ပြင်ဆင်သည့်ဥပဒေကြမ်းကို ပြည်သူ့ လွှတ်တော်အနေနဲ့ အတည်ပြု ပေးနိုင်ပါရန် အဆိုတင်သွင်းအပ်ပါတယ်ခင်ဗျား။ အားလုံးကို ကျေးဇူး တင်ရှိပါတယ်။ (ဩဘာသံများ)</speech>
<title>အလုပ်သမားရေးရာ အငြင်းပွားမှု ဖြေရှင်းရေးဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီက အစီရင်ခံစာ ဖတ်ကြားရှင်းလင်းခြင်း</title>
<speech type="speaker">၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၈၅ နည်းဥပဒေခွဲ(ခ) အရ အလုပ်သမားရေးရာ အငြင်းပွားမှုဖြေရှင်းရေး ဥပဒေကြမ်းကို ပြင်ဆင်သည့် ဥပဒေကြမ်းနှင့် စပ်လျဉ်းပြီး ပြည်သူ့လွှတ်တော်ဥပဒေကြမ်းကော်မတီရဲ့ စိစစ်တွေ့ရှိမှုအစီရင်ခံစာကို ဖတ်ကြားရှင်း လင်းရန်အတွက် ဥပဒေကြမ်းကော်မတီအား ဖိတ်ခေါ်ပါတယ်</speech>
<speech>ဦးစိုးရယ်(အဖွဲ့ဝင်၊ ဥပဒေကြမ်းကော်မတီ။ ။ရိုသေလေးစားရပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ လေ့လာရေးကို တက်ရောက်လာကြသော ဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း မင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ ကယားပြည်နယ်၊ ဒီမောဆိုမဲဆန္ဒနယ် ပြည်သူ့ လွှတ်တော်ကိုယ်စားလှယ် ပြည်သူ့ လွှတ်တော်ဥပဒေကြမ်းကော်မတီဝင် ဦးစိုးရယ် ဖြစ်ပါတယ်။ ကျွန်တော့်အနေနဲ့ အလုပ်သမားရေးရာ အငြင်းပွားမှုဖြေရှင်းရေးဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်းပြီး ပြည်သူ့လွှတ်တော် ဥပဒေ ကြမ်းကော်မတီရဲ့ လေ့လာတွေ့ရှိချက်အစီရင်ခံစာကို ဥပဒေကြမ်းကော်မတီရဲ့ ကိုယ်စား လွှတ်တော် သို့ ဖတ်ကြားရှင်းလင်းတင်ပြသွားမှာ ဖြစ်ပါတယ်။ ။၁။ ပြည်ထောင်စုအစိုးရအဖွဲ့ရုံးက ပေးပို့လာသော အလုပ်သမားရေးရာအငြင်းပွားမှုဖြေရှင်းရေး ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာနည်းဥပဒေ ၈၀ နည်းဥပဒေခွဲ(က)အရ ပြည်သူ့လွှတ်တော်ဆိုင်ရာဥပဒေ၊ နည်းဥပဒေများနှင့်အညီ ပြည်သူ့လွှတ်တော် တွင် စတင်ဆွေးနွေးရန် ပေးပို့လာပါသည်။ ၂။ အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာနက အလုပ်သမားရေးရာ အငြင်းပွား မှုဖြေရှင်းရေးဥပဒေကို ပြင်ဆင်သည့်ဥပဒေကြမ်းအား အောက်ပါရည်ရွယ်ချက်များဖြင့် ပြင်ဆင် ရေးဆွဲရခြင်းဖြစ်ကြောင်း တင်ပြလာပါသည် - (က) နေပြည်တော်ကောင်စီနယ်မြေနှင့် နောင်ဖြစ်ပေါ်လာမည့် ပြည်ထောင်စုနယ်မြေများအတွင်းဖြစ်ပွားသော အငြင်းပွားမှုများအား ဖြေရှင်းပေးမည့် ညှိနှိုင်းဖျန်ဖြေရေးအဖွဲ့နှင့် ခုံသမာဓိအဖွဲ့တို့အား ဖွဲ့စည်းရန်၊ (ခ) ခုံသမာဓိအဖွဲ့နှင့် ခုံသမာဓိကောင်စီတို့၏ ချမှတ်ပြီးသည့် ဆုံးဖြတ်ချက်များအား အချို့အလုပ်ရှင်များမှ လိုက်နာမှုမရှိသဖြင့် လိုက်နာဆောင်ရွက်လာစေရန်၊ (ဂ) ပြစ်ဒဏ်သတ်မှတ်ချက်များတွင် ငွေဒဏ်သာပါရှိပြီး ထောင်ဒဏ်သတ်မှတ်ချက် မပါရှိသဖြင့် ထောင်ဒဏ်သတ်မှတ်ချက် ထည့်သွင်းခြင်းဖြင့် ပိုမိုလိုက်နာဆောင်ရွက်မှုရှိစေရန်နှင့် ဟန့်တားရာရောက်သည့် ပြစ်ဒဏ်ဖြစ်လာစေရန်။ ၃။ ပြည်သူ့လွှတ်တော် ဥပဒေကြမ်းကော်မတီသည် ၇-၃-၂၀၁၄ ရက်နေ့တွင် တောင်သူလယ် သမား၊ အလုပ်သမားနှင့် လူငယ်ရေးရာကော်မတီ အဖွဲ့ဝင်များ၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်အဖွဲ့ဝင်များ၊ ဥပဒေပြုရေးဆိုင်ရာ ပူးပေါင်းဆောင်ရွက်ရေး လုပ်ငန်းကော်မတီ အဖွဲ့ဝင်များနှင့် အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာနမှ တာဝန်ရှိပုဂ္ဂိုလ်များနှင့်အတူ ညှိနှိုင်းအစည်းအဝေးကို ကျင်းပခဲ့ပါသည်။ ၄။ ပြည်သူ့လွှတ်တော် ဥပဒေကြမ်းကော်မတီသည် ယင်းဥပဒေကြမ်းကို ပြည်သူ့လွှတ်တော် နည်းဥပဒေ ၅၉ ပါ အခြေခံရမည့်မူ(၁၂)ချက်နှင့်အညီ လေ့လာခဲ့ကြရာ လေ့လာစိစစ်တွေ့ရှိချက်များ မှာအောက်ပါအတိုင်း ဖြစ်ပါသည်(က) အလုပ်သမားရေးရာအငြင်းပွားမှုဖြေရှင်းရေးဥပဒေကို ပြင်ဆင်သည့် ဥပဒေကြမ်းတွင်ပုဒ်မပေါင်း (၉) ခု ပါရှိပါသည်။ (ခ) ပြင်ဆင်သည့် ဥပဒေကြမ်း ပုဒ်မ ၂ အား အလုပ်သမားရေးရာ အငြင်းပွားမှုဖြေရှင်းရေး ဥပဒေ ပုဒ်မ ၁၀ နှင့် ပုဒ်မခွဲ(က) တို့ကို အောက်ပါအတိုင်း အစားထိုးရမည်ဟုပြင်ဆင်ပါသည်။ (ဂ) ပြင်ဆင်သည့် ဥပဒေကြမ်း ပုဒ်မ ၃ အား အလုပ်သမားရေးရာ အငြင်းပွားမှုဖြေရှင်းရေး ဥပဒေပုဒ်မ ၁၃ တွင် ပါရှိသော တိုင်းဒေသကြီး သို့မဟုတ် ပြည်နယ်အစိုးရအဖွဲ့ ဆိုသည့်စကားရပ်ကို တိုင်းဒေသကြီး သို့မဟုတ် ပြည်နယ်အစိုးရ၊ နေပြည်တော်အပါ အဝင် ပြည်ထောင်စုနယ်မြေတစ်ခုခု၏ ကောင်စီ သို့မဟုတ် ကိုယ်ပိုင်အုပ်ချုပ်ခွင့် ရတိုင်း သို့မဟုတ် ကိုယ်ပိုင်အုပ်ချုပ်ခွင့်ရဒေသဦးစီးအဖွဲ့ဆိုသည့် စကားရပ်ဖြင့် အစားထိုးရမည်ဟု ပြင်ဆင်ပါသည်။ (ဃ) ပြင်ဆင်သည့် ဥပဒေကြမ်း ပုဒ်မ ၄ အား အလုပ်သမားရေးရာ အငြင်းပွားမှုဖြေရှင်းရေး ဥပဒေ ပုဒ်မ ၁၆ ပုဒ်မခွဲ(ခ)တွင် ပါရှိသော ကိုယ်ပိုင်အုပ်ချုပ်ခွင့်ရတိုင်းဆိုသည့် စကား ရပ်၏ရှေ့တွင် နေပြည်တော်အပါအဝင် ပြည်ထောင်စုနယ်မြေတစ်ခုခု သို့မဟုတ်ဆိုသည့်စကားရပ်ကို ဖြည့်စွက်ရမည်ဟုပြင်ဆင်ပါသည်။ (င) ပြင်ဆင်သည့်ဥပဒေကြမ်း ပုဒ်မ ရ အား အလုပ်သမားရေးရာ အငြင်းပွားမှုဖြေရှင်းရေး ဥပဒေ ပုဒ်မ ၄ရ တွင်ပါရှိသော ငွေဒဏ် ကျပ်သုံးသောင်းအထိ ချမှတ်နိုင်သည်ဆိုသည့် စကားရပ်ကို သုံးလထက်မပိုသော ထောင်ဒဏ်တစ်မျိုးမျိုး ချမှတ်ရမည့်ပြင် ကျပ်တစ်သိန်းထက်မပိုသော ငွေဒဏ်လည်း ချမှတ်နိုင်သည်ဆိုသည့်စကားရပ်ဖြင့် အစားထိုးရမည်ဟု ပြင်ဆင်ပါသည်။ (စ) ပြင်ဆင်သည့် ဥပဒေကြမ်း ပုဒ်မ ၈ ရှိ ကျပ်တစ်သိန်းထက် မပိုသော စကားရပ်အား ပယ်ဖျက်ပါသည်။ (ဆ) ပြင်ဆင်သည့် ဥပဒေကြမ်း ပုဒ်မ ၉ အား အလုပ်သမားရေးရာအငြင်းပွားမှုဖြေရှင်းရေးဥပဒေ ပုဒ်မ ၄၈ ၏ အောက်တွင် ပုဒ်မ ၄၈-က အဖြစ် အောက်ပါအတိုင်း ဖြည့်စွက်ရမည် - - က။ ပုဒ်မ ၃ရ ပါ လိုက်နာရန်တာဝန်ရှိသူမည်သူမဆို ပုဒ်မ ၄၃-က ပါ တားမြစ်ချက်ကို ဖောက်ဖျက်ကျူးလွန်ကြောင်း ပြစ်မှုထင်ရှားစီရင်ခြင်းခံရလျှင် ထိုသူကို တစ်နှစ်ထက်မပိုသော ထောင်ဒဏ်တစ်မျိုးမျိုး ချမှတ်ရမည့်အပြင် ငွေဒဏ်လည်း ချမှတ်နိုင်သည်။ လျော်ကြေးပေးထိုက်သည့်အကြောင်း ပေါ်ပေါက် ပါက တရားရုံးကချမှတ်သည့် ငွေဒဏ်မှ သင့်လျော်သောငွေကို လျော်ကြေးအဖြစ်နစ်နာသူအား ထုတ်ပေးရမည်ဟု ပြင်ဆင်ပါသည်။ ၅။ သို့ဖြစ်ပါ၍ အလုပ်သမားရေးရာ အငြင်းပွားမှုဖြေရှင်းရေးဥပဒေကို ပြင်ဆင်သည့် ဥပဒေ ကြမ်း အား လွှတ်တော်မှအတည်ပြု ပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၆၁ အရ စိစစ်ခဲ့ကြပြီး နည်းဥပဒေ ၆၃ နှင့်အညီ လေးစားစွာဖြင့် အစီရင်ခံတင်ပြအပ်ပါသည်ခင်ဗျား။ ဥပဒေကြမ်းကော်မတီ၊ (ဩဘာသံများ)</speech>
<title>အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာနက တင်သွင်းသည့် အလုပ်သမားရေးရာ အငြင်းပွားမှုဖြေရှင်းရေးဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ပြင်ဆင်ချက်အဆို တင်သွင်းဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ဥက္ကဋ္ဌကကြေညာခြင်း</title>
<speech type="speaker">အစီအစဉ် ၈ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၈၆ နှင့် ၁၈၈ တို့နှင့်အညီ ဒီဥပဒေကြမ်းနှင့် စပ်လျဉ်းပြီး ပြင်ဆင်��ျက်အဆိုတင်သွင်းဆွေးနွေးလိုသူများသည် ပြင်ဆင်လိုသည့် ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာကို တိတိကျကျဖော်ပြ၍ ၁၉-၃-၂၀၁၄ ရက်(ဗုဒ္ဓဟူးနေ့) နောက်ဆုံးထားပြီး အမည် စာရင်းတင်သွင်းရန်ဖြစ်ကြောင်း အသိပေးကြေညာပါတယ်။ (ဩဘာသံများ)</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၄) ရက်မြောက်နေ့ ရပ်နားကြောင်းနှင့် အစည်းအဝေး (၂၅) ရက်မြောက်နေ့ ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၄)ရက်မြောက်နေ့ ရပ်နားပါမယ်။ ပထမအကြိမ် ပြည်သူ့လွှတ်တော် နဝမ ပုံမှန်အစည်းအဝေး (၂၅)ရက်မြောက်နေ့ ကျင်းပမည့်ရက်ကို ထပ်မံကြေညာပါမယ်။ ယနေ့ အစည်း အဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">ပြည်သူ့လွှတ်တော်ကိုယ်စားလှယ်များအားလုံးထွက်ခွာနိုင်ပါပြီခင်ဗျား</speech>
<p>ပထမအကြိမ် ပြည်သူ့လွှတ်တော် နဝမပုံမှန်အစည်းအဝေးကို (၂၄) ရက်မြောက်နေ့ကို ၁၄၃၀ နာရီအချိန်တွင် ရပ်နားပါသည်။</p>
</postface>
</transcript>
</doc>
