<doc>
<docinfo>
<docno>01-09-27.xml</docno>
<pdf>01-09-27.pdf</pdf>

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၇) ရက်မြောက်နေ့မှတ်တမ်း</title>
<date value='18-03-2014'>၁၃၇၅ ခုနှစ်၊ တပေါင်းလပြည့်ကျော် ၃ ရက် (၂၀၁၄ ခုနှစ်၊ မတ်လ ၁၈ ရက်) (အင်္ဂါနေ့) </date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော် အစည်းအဝေးခန်းမတွင် ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၇)ရက်မြောက်နေ့ကို နံနက် ၁၀းဝဝ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တညွှန်ကြား ရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည် တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့ လွှတ်တော် နဝမပုံမှန်အစည်းအဝေး (၂၇)ရက်မြောက်နေ့ အစီအစဉ် စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့ လွှတ်တော် နဝမပုံမှန်အစည်းအဝေး (၂၇)ရက်မြောက်နေ့မှာ ပြည်သူ့လွှတ်တော် လွှတ်တော် အခွင့် အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၂၂ ဦးရှိတဲ့အနက် ၃၅၂ ဦး တက်ရောက်ပါတယ်။ အစည်းအဝေးသို့ တက်ရောက် ခွင့်ရှိသူဦးရေ စုစုပေါင်းရဲ့ ၈၃.၄၁ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ်များကို ကြို တင်ဖြန့်ဝေထားတဲ့အတိုင်း ဆက်လက်ဆောင်ရွက်သွား ပါမယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်</speech>
<speech>ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ။ ။လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၁၈-၃-၂၀၁၄ ရက်နေ့မှာ ကျင်းပပြုလုပ်တဲ့ ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၇)ရက်မြောက်နေ့သို့ တက်ရောက်မယ့် ကိုယ်စားလှယ် များအနက်မှ ခွင့်ပန်ကြားသူများရဲ့ အခြေအနေကို ကျွန်တော် ပြည်သူ့လွှတ်တော် လွှတ်တော် အခွင့်အရေးကော်မတီ အတွင်းရေးမှူးအား တင်ပြခွင့်ပြုပါရန် ဦးစွာတင်ပြပန်ကြားအပ်ပါတယ် ခင်ဗျား။ ယနေ့ကျင်းပတဲ့ ပြည်သူ့လွှတ်တော်အစည်းအဝေးသို့ တက်ရောက်ခွင့်ရှိသူဦးရေ ၄၂၂ ဦး အနက် တက်ရောက်သည့်ဦးရေ ၃၅၂ ဦးရှိပြီး ခွင့်ပန်ကြားသူစုစုပေါင်း ၇၀ ဦးရှိပါတယ်။ ခွင့်ပန် ကြားသူများအနက် ၅၈ ဦးကတော့ ယမန်နေ့က ကြို တင်ပန်ကြားထားသူများဖြစ်ပြီး ယနေ့ခွင့်ပန် ကြားသူ ၁၂ ဦး ရှိပါတယ်။ ယနေ့ခွင့်ပန်ကြားသူများမှာ (၁) ဒိုက်ဦးမဲဆန္ဒနယ်မှ ဦးမင်းဆွေ ခွင့် ၁ ရက်၊ (၂) ညောင်တုန်းမဲဆန္ဒနယ်မှ ဦးအောင်မြသန်း ခွင့် ၁ ရက်၊ (၃) ကန်ကြီးထောင့်မဲဆန္ဒနယ်မှ ဦးကျော်ဝင်း ခွင့် ၃ ရက်၊ (၄) မံစီမဲဆန္ဒနယ်မှ ဦးထွန်းသိန်း(ခ) ဦးထွန်းထွန်း ခွင့် ၁ ရက်၊ (၅) မလှိုင်မဲဆန္ဒနယ်မှ ဦးအေးမောက် ခွင့် ၁ ရက်၊ (၆) ဗိုလ်မှူးချုပ်တင့်ဆန်း တပ်မတော်သားကိုယ်စားလှယ် ခွင့် ၁ ရက်၊ (၇) ဒုတိယဗိုလ်မှူးကြီးငွေစိုး တပ်မတော်သားကိုယ်စားလှယ် ခွင့် ၁ ရက်၊ (၈) ဗိုလ်မှူးခင်စိုး တပ်မတော်သားကိုယ်စားလှယ် ခွင့် ၁ ရက်၊ (၉) ကျိုင်းတုံမဲဆန္ဒနယ်မှ ဦးစတီဖန် ခွင့် ၁ ရက်၊ (၁၀) ပခုက္ကူ မဲဆန္ဒနယ်မှ ဦးပိုက်ကို ခွင့် ၁ ရက်၊ (၁၁) ဥတ္တရသီရိမဲဆန္ဒနယ်မှ ဦးမင်းသူ ခွင့် ၁ ရက်နှင့် (၁၂) ရေတာရှည်မဲဆန္ဒနယ်မှ ဦးမျိုးသန့် ခွင့် ၁ ရက်တို့ဖြစ်ပါတယ်။ ခွင့်မဲ့ပျက်ကွက်သူမရှိပါ။ ယနေ့ခွင့်ပန်ကြားသူများအား ခွင့်ပြုပေးပါရန် တင်ပြအပ်ပါတယ်ခင်ဗျား။</speech>
<speech type="speaker">အားလုံးကိုခွင့်ပြုပါတယ်</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကိုမှတ်တမ်းတင်ခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၄၂၂ ဦး၊ ယခင်ကခွင့်ပန်ကြား၍ ခွင့်ပြု ထားသူ ၅၈ ဦး၊ ယနေ့ ခွင့်ပြုထားသူ ၁၂ ဦးဖြစ်၍ လွှတ်တော်ကခွင့်ပြုထားသူစုစုပေါင်း ၇၀ ဦးဖြစ်ပါတယ်။ ခွင့်မဲ့ပျက်ကွက် သူမရှိပါ။ ယခု ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို လွှတ်တော်က အတည်ပြုပါသလားခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<speech type="speaker">လွှတ်တော်ကိုယ်စားလှယ်များခင်ဗျား။ အချို့သော လွှတ်တော်ကိုယ်စားလှယ် များဟာ ကော်မတီဆိုင်ရာ၊ ပူးပေါင်းကော်မတီဆိုင်ရာ အစည်းအဝေးများသို့ တက်ရောက်လိုကြောင်း ကြို တင်ခွင့်တောင်းထားတဲ့အတွက် ထိုပုဂ္ဂိုလ်များကိုလည်း အားလုံးခွင့်ပြုထားပါတယ်။ ဒါ့ကြောင့် လွှတ်တော်အတွင်းမှာ တချို့နေရာများ ကွက်လပ်ဖြစ်နေကြောင်းကိုလည်း အားလုံးကိုပြန်လည် အသိပေးလိုခြင်းဖြစ်ပါတယ်</speech>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် ၅ ဖြစ်ပါတယ်။ ယခု လက်ဆက်ပြီး မေးခွန်းများ မေးမြန်းခြင်း၊ ဖြေကြားခြင်း အစီအစဉ် စတင်ဆောင်ရွက်ပါမယ်။</speech>
<Q-A>
<title>ဂွမြို့နယ်နှင့် သံတွဲမြို့နယ် အစပ်ရှိ ပုဇွန်ကျေးရွာအုပ်စုတွင် စိုက်ပျိုးထားသော (Tisue Culture) ကျွန်းစိုက်ပျိုးရေးလုပ်ငန်းသည် ပတ်ဝန်းကျင်ဒေသခံလူထုနှင့် လက်ရှိသစ်တော၏ ဗီဇမျိုးရင်းများကို ထိခိုက်မှုရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးစွာ ဂွမဲဆန္ဒနယ်မှ ဦးကြည်သာ ကိုယ်စား ပြည်မဲဆန္ဒနယ်မှ ဦးဝင်းမြင့် မေးမြန်းဖို့ ဖြစ်ပါတယ်</speech>
<speech><mp id="271">ဦးဝင်းမြင့်(ပြည်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့ လွှတ်တော်ကိုယ်စားလှယ်တော်ကြီးများ၊ ဖိတ်ကြားထားတဲ့ ဧည့်သည်တော်များ မင်္ဂလာပါလို့နှုတ်ခွန်း ဆက်သအပ်ပါတယ်။ ကျွန်တော်ကတော့ ပဲခူးတိုင်းဒေသကြီး၊ ပြည်မဲဆန္ဒနယ်က ပြည်သူ့လွှတ်တော် ကိုယ်စားလှယ် ဦးဝင်းမြင့်ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရခိုင်ပြည်နယ်၊ ဂွမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကြည်သာရဲ့ ကိုယ်စား မေးခွန်းမေးခွင့်ပြုပါရန် ပန်ကြားအပ်ပါတယ်ခင်ဗျား။ လေးစားအပ်ပါသောဥက္ကဋ္ဌကြီးခင်ဗျား။ ရခိုင်ပြည်နယ်ရှိ ဂွမြို့နယ်နှင့် သံတွဲမြို့နယ်နယ်စပ် ပုဇွန်ကျေးရွာအုပ်စု ခတ္ထု -ဇရပ်မြေစသည့် ကျေးရွာများအနီးမှာ Golden Key ကုမ္ပဏီက ဧက ၃၀၀၀၀ ခန့်ကို ကျွန်းပင်များကို Tissue culture နည်းစနစ်ဖြင့် စိုက်ပျိုးမယ့် စီမံကိန်းကြီးရှိပါတယ်။ ယခုအခါမှာ ဧက ၁၀၀၀ ခန့်ကို အပြောင်ရှင်းထားတာလည်း တွေ့ရှိရပါတယ်။ ဒီစီမံကိန်းကြီးဟာ ကျပ် လေးဘီလီယံ၊ ငါးဘီလီယံခန့်ကုန်ကျမည့် စီမံကိန်းကြီးတစ်ခုလည်းဖြစ်ကြောင်းသိရှိရပါတယ်။ အဲဒီစီမံကိန်းကြောင့် ဒေသခံပြည်သူများနေထိုင်မှုအတွက် လိုအပ်တဲ့ သစ်တောထွက်ပစ္စည်းများ ရရှိမှုခက်ခဲသွားနိုင်ကြောင်း ဒေသခံပြည်သူများက တင်ပြလာပါတယ်။ ဒါထက်အရေးကြီးတာက စိုက်ပျိုးရေးစနစ်ဖြစ်တဲ့ Tissue Cuture နည်းဟာ သုတေသနပြုပြီးတာသေချာသလားဆိုတာဟာ အဲ့ဒါမေးရမည့်မေးခွန်းလည်းဖြစ်လာပါတယ်။ ဒါကြောင့်မို့ မသေချာမရေ ရာတဲ့ ဒီနည်းစနစ်တွေနဲ့ သစ်တောပြုန်းတီးမှုသာ အဖတ်တင်ပြီးတော့ မူလသစ်တောများမှာရှိတဲ့ ဗီဇဝန်းကျင်ကိုပါထိခိုက်လာနိုင်ပါတယ်။ သို့ဖြစ်ပါ၍ ဂွမြို့နယ်နှင့် သံတွဲမြို့နယ်အစပ်မှာရှိတဲ့ ပုဇွန်ဖြေ ကျေးရွာအုပ်စုမှာ ဧက ၃၀၀၀၀ ခန့်အား ကျွန်းပင်များကို Tissue Culture နည်းဖြင့် စိုက်ပျိုးသည့် ကိစ္စကို နိုင်ငံတော်က ခွင့်ပြု ထားတာကိုသိပါသလား။ အဆိုပါလုပ်ငန်းဟာ ပတ်ဝန်းကျင်ဒေသလူထုနဲ့ လက်ရှိသစ်တောရဲ့ ဗီဇမျိုးရင်းကို ထိခိုက်မှုရှိ/မရှိဆိုတဲ့ မေးခွန်းကိုသိလိုပါ၍ ဥက္ကဋ္ဌကြီးမှတစ်ဆင့် လေးစားစွာ မေးခွန်းမေးမြန်းအပ်ပါသည်။ ကျေးဇူးတင်ပါတယ်။(ဩဘာသံများ) ဦးကြည်သာ၊ ဂွမဲဆန္ဒနယ် ကိုယ်စား ဦးဝင်းမြင့်၊ ပြည်မဲဆန္ဒနယ်မှ မေးမြန်းပါသည်။</speech>
<speech type="speaker">သက်ဆိုင်ရာပြည်ထောင်စုဝန်ကြီးမှ ဖြေကြားဖို့ ဖြစ်ပါတယ်။</speech>
<speech>ဦးဝင်းထွန်း(ပြည်ထောင်စုဝန်ကြီး၊ ပတ်ဝန်းကျင်ထိန်းသိမ်းရေးနှင့် သစ်တောရေးရာဝန်ကြီး ဌာန)။ ။လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ် တော်ကြီးများခင်ဗျား။ မင်္ဂလာအပေါင်းနှင့် ပြည့်စုံကြပါစေကြောင်း ဦးစွာနှုတ်ခွန်းဆက်သဂါရဝပြု အပ်ပါတယ်။ ကျွန်တော့်အနေနဲ့ ရခိုင်ပြည်နယ်၊ ဂွမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကြည်သာ၏ မေးခွန်းကို ဦးဝင်းမြင့်က ကိုယ်စားမေးထားတဲ့မေးခွန်းနဲ့ပတ်သက်လို့ ပြန်လည် ဖြေကြားမှာဖြစ်ပါတယ်။ ဖြေကြားမှုမပြုခင် မေးခွန်းရှင်၏ စိုးရိမ်ကြောင့်ကြမှုကိုလည်း ကျွန်တော်တို့ ဝန်ကြီးဌာနအနေဖြင့် နားလည်သဘောပေါက်ကြောင်း ဦးစွာတင်ပြထားလိုပါတယ်။ သို့သော်လည်းပဲ ကျွန်တော်တို့ဝန်ကြီးဌာနရဲ့ ရှုထောင့်အနေဖြင့် ဖြေကြားမှာဖြစ်တဲ့အတွက်ကြောင့်မို့ အကယ်၍များ မိမိတို့ စိတ်သဘောနဲ့ တိုက်ဆိုင်မှုမရှိခဲ့တဲ့ အချက်ကလေးများလည်း ပါသွားတယ်ဆိုလို့ရှိရင် နားလည် ခွင့်လွှတ်ပါရန် ကြို တင်ပြီးတော့တင်ပြတောင်းပန်အပ်ပါတယ်။ ဒီ ဦးကြည်သာရဲ့ မေးခွန်းဖြစ်တဲ့ သံတွဲမြို့နယ်အစပ်မှာရှိတဲ့ ပုဇွန်ကျေးရွာအုပ်စုတွင် ဧက သုံးသောင်းခန့်အား ကျွန်းပင် Tissue Culture နည်းဖြင့် စိုက်ပျိုးသည့်ကိစ္စသည် နိုင်ငံတော်မှ ခွင့်ပြု ထားသောလုပ်ငန်းဟုတ်ပါသလားနှင့် အဆိုပါ လုပ်ငန်းသည်ပတ်ဝန်းကျင်ဒေသခံပြည်သူလူထုနှင့် လက်ရှိသစ်တော၏ ဗီဇမျိုးရင်းများကို ထိခိုက်မှုရှိ/မရှိနှင့် စပ်လျဉ်းတဲ့မေးခွန်းအပေါ်မှာ ဖြေကြားသွားမှာဖြစ်ပါတယ်။ ဂွမြို့နယ်နှင့် သံတွဲမြို့နယ်အစပ်တွင်ရှိသော ပုဇွန်ကျေးရွာအုပ်စုတွင် ကျွန်းပင် Tissue Cultureဖြင့် စိုက်ပျိုးမည့်ဧက သုံးသောင်းခန့်သည် ကြိုးဝိုင်း/ကြိုးပြင် ကာကွယ်တောများအတွင်းတွင် ကျရောက်ခြင်းမရှိဘဲ ၂၀၁၁ ခုနှစ်၊ ဖေဖော်ဝါရီလ ၁၈ ရက်နေ့တွင် မြေလွတ်၊ မြေလပ်နှင့် မြေရိုင်းများ စီမံခန့်ခွဲမှုဗဟိုကော်မတီမှ နှစ်ရှည်သီးနှံပင်/ဥယျာဉ်ခြံသီးနှံ စိုက်ပျိုးမှုအတွက် လုပ်ပိုင်ခွင့်ပြုထား သောမြေဖြစ်ပါတယ်။ ထိုခွင့်ပြုတဲ့ အမိန့်စာများအရ သံတွဲမြို့နယ်၌ ဦးခင်မောင်အေးပါ လုပ်ငန်းရှင် လေး ဦးအား မြေဧရိယာ ၃၅၃၃၀ ဧကနှင့်ဂွမြို့နယ်၌ ဦးခင်မောင်အေးပါ လုပ်ငန်းရှင် ခြောက် ဦးအား မြေဧရိယာ ဧက သုံးသောင်းကို နှစ်ရှည်ရော်ဘာသီးနှံစိုက်ပျိုးရန် ခွင့်ပြုပေးခဲ့ခြင်းဖြစ်ပါတယ်။ မူလခွင့်ပြုထားသည့် လုပ်ငန်းရှင်များနဲ့ အကျိုးတူပူးပေါင်းဆောင်ရွက်လျက်ရှိတဲ့ Golden Key ကုမ္ပဏီမှ သံတွဲမြို့နယ် ကြိုးပြင်ကာကွယ်တောအတွင်း ဧကသုံးရာနှင့် ဧက ၁၄၀၀ ဂွမြို့နယ်၊ ရှောက်ကုန်းကျေးရွာအနီး ကြိုးပြင်တောအတွင်း ဧက ၆၀ စုစုပေါင်း ၁၇၆၀ ဧကကို တောခုတ် ရှင်းလင်းပြီး ကျွန်းစိုက်ခင်းတည်ထောင်ရန် စီစဉ်ဆောင်ရွက်နေကြောင်းသိရှိရပါတယ်။ အဆိုပါ ဧရိယာ၏ မူလတောအမျိုးအစားမှာ အထက်ရွက်ပြတ်ရောနှောတော တောစိုဖြစ်ပြီး တော့ မှော်ရုံ၊ ဇင်ပြွန်း၊ နဘဲ၊ ဒီဒူး၊ တောင်သရက်အစရှိသော သစ်မျိုးများနှင့် ကရင်ဝါးများ ပေါက် ရောက်သော တောရိုင်းမြေဖြစ်ပါတယ်။ သစ်များထုတ်ယူနိုင်သောအခြေအနေမရှိသော တောနိမ့်၊ တောပျက်များဖြစ်ပါတယ်။ ကျွန်းပင်ကို Tissue culture နည်းဖြင့် စိုက်ပျိုးလျှင် ပတ်ဝန်းကျင် ဒေသခံပြည်သူများအပေါ် ထိခိုက်နစ်နာမှုမရှိနိုင်ပါကြောင်း ဖြေကြားအပ်ပါတယ်။ လုပ်ငန်းရှင်များ အနေနဲ့ မိမိတို့စိုက်ပျိုးမယ့် လုပ်ငန်းအစီအမံများကို ဒေသခံပြည်သူလူထုနားလည် သဘောပေါက် သည်အထိတွေ့ဆုံပြီး ပွင့်လင်းမြင်သာစွာ ရှင်းလင်းတင်ပြရန်လိုအပ်မှာလည်း ဖြစ်ကြောင်း တင်ပြအပ် ပါတယ်။ စိုက်ပျိုးမည့် ကျွန်း Tissue ပင်များသည်မြန်မာနိုင်ငံအတွင်း ပေါက်ရောက်နေသော ကျွန်းမျိုးပင်များမှ မျိုးပွားရယူပြီး စိုက်ပျိုးမည်ဆိုပါက ဗီဇမျိုးရင်းများကို မထိခိုက်နိုင်သော်လည်းဘဲ ပြည်ပတွင်မျိုးပွားထားသော ကျွန်းTissue ပင်မားကို တင်သွင်းစိုက်ပျိုးမည်ဆိုပါက ဗီဇမျိုးရင်းများ ရောထွေးကာ မြန်မာ့ကျွန်းမူရင်းဗီဇမျိုးအပေါ် ထိခိုက်နိုင်ပါကြောင်း ဖြေကြားအပ်ပါတယ်။ မြေလွတ်၊ မြေလပ်နှင့် မြေရိုင်းများကို နှစ်ရှည်သီးပင်/ဥယျာဉ်ခြံသီးနှံစိုက်ပျိုးမှုအတွက် လုပ်ပိုင် ခွင့်ပြုထားသော အမိန့်စာပါစည်းကမ်းချက်များအရ ရော်ဘာနှင့်နှစ်ရှည်ပင်များ စိုက်ပျိုးရန်အတွက် သာ ခွင့်ပြုပေးထားခြင်းဖြစ်သဖြင့် အဆိုပါခွင့်ပြု သည့်ဧရိယာတွင် ရော်ဘာ/နှစ်ရှည်ပင်များအစား ကျွန်းပင်ကို ပြောင်လဲစိုက်ပျိုးလိုပါက မြေလွတ်၊ မြေလပ်နှင့် မြေရိုင်းများ စီမံခန့်ခွဲမှုဗဟိုကော်မတီ၏ အတွက်ကျွန်းအပြင် အခြားသစ်ကြားခံစိုက်ခင်းများအဖြစ်ခွင့်ပြုချက်ကို ပြန်လည်ရယူရန်လိုအပ်မှာဖြစ်ပါတယ်။ မြေလွတ်၊ မြေလပ်နှင့် မြေရိုင်းများစီမံခန့်ခွဲရေး ဗဟိုကော်မတီမှ ကျွန်းစိုက်ခင်းတည်ထောင်ရန် အကယ်၍ခွင့်ပြုပါက စိုက်ပျိုးမည့်အပင်အရေ အတွက်၊ ဧရိယာဧကနှင့် တည်နေရာတို့ကိုဖော်ပြပြီးတော့ သက်ဆိုင်ရာ သစ်တောဦးစီးဌာနများတွင် ခွင့်ပြုချက်လျှောက်ထားကာ မှတ်ပုံတင်စာရင်းရေးသွင်းထားရှိရမှာဖြစ်ပါတယ်။ သို့မှသာ သတ်မှတ် ထားသော စည်းမျဉ်းစည်းကမ်း လုပ်ထုံးလုပ်နည်းများနှင့်အညီ တရားဝင်ထုတ်လုပ်ရောင်းဝယ်ခွင့် ရှိပြီး သားစဉ်မြေးဆက်ပိုင်ဆိုင်ခွင့် ရရှိစေမှာဖြစ်ပါတယ်။ မိမိတို့ဝန်ကြီးဌာနအနေဖြင့် ပုဂ္ဂလိကလုပ်ငန်းရှင်၊ ကုမ္ပဏီများအား ကျွန်းစိုက်ခင်းများ တိုးချဲ့ တည်ထောင်စိုက်ပျိုးရန် အားပေးလျက်ရှိပါတယ်။ သို့သော် ကျွန်းသစ်မျိုးတစ်မျိုးတည်းအား တစ်ဆက်တစပ်တည်း ဧရိယာဧက မြောက်များစွာကျယ်ကျယ်ပြန့်ပြန့်စိုက်ပျိုးလျှင် ပိုးမွှားနှင့်ရောဂါ အန္တရာယ်များကျရောက်ပါက ထိန်းချုပ်ကာကွယ်ရန် ခက်ခဲနိုင်တဲ့အတွက်ကျွန်းအပြင် အခြားသစ်မျိုး စိုက်ခင်းများကိုလည်း ကြားခံစိုက်ခင်းများအဖြစ် စိုက်ပျိုးတည်ထောင်သင့်ပါတယ်။ ပတ်ဝန်းကျင် ထိန်းသိမ်းရေးနှင့်သစ်တောရေးရာဝန်ကြီးဌာနအနေဖြင့် ရခိုင်ပြည်နယ် ဂွမြို့နယ်နှင့် သံတွဲမြို့နယ်များ အတွင်း ကြိုးပြင်တောများအတွင်း ကျွန်းစိုက်ခင်းစိုက်ပျိုးသည့် ကိစ္စနှင့်ပတ်သက်၍ ရခိုင်ပြည်နယ် အစိုးရအပါအဝင် သက်ဆိုင်ရာအဖွဲ့အစည်းများ၊ ဝန်ကြီးဌာနများ၏ ခွင့်ပြုချက်များ ပြည့်စုံပါက မိမိတို့ဝန်ကြီးဌာနအနေဖြင့် လုပ်ထုံးလုပ်နည်းများနှင့်အညီ ဆက်လက်ဆောင်ရွက် ပေးသွားမည် ဖြစ်ပါကြောင်း ရှင်းလင်းတင်ပြအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
</Q-A>
<Q-A>
<title>ဟိုပုန်းမြို့နယ်ရှိ ကျောက်တန်း-ထီတခု-နောင်ဒေးလမ်းအား မြေသားလမ်းအဖြစ်မှ ကျောက်ချောလမ်း အဖြစ်သို့ အဆင့်မြှင့်တင်ဆောင်ရွက်ပေးရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးခွန်သိန်းဖေ၊ ဟိုပုန်းမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="420">ဦးခွန်သန်းဖေ(ဟိုပုန်းမဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဒုတိယဝန်ကြီးများအားလုံး မင်္ဂလာပါလို့ နှုတ်ခွန်းဆက်သဂါရဝပြုအပ်ပါတယ်။ ရှမ်းပြည်နယ်၊ ပအိုဝ်းကိုယ်ပိုင်အုပ်ချုပ်ခွင့်ရဒေသ ဟိုပုန်းမြို့ နယ်မြောက်ခြမ်း အရှေ့ဘက်တောင်ကြောသည် လမ်းပမ်းဆက်သွယ်ရေးအလွန်ခက်ခဲသောဒေသဖြစ် ပါသည်။ ကျောက်တန်းအထိ ကျောက်ချောလမ်းတစ်ပိုင်း၊ ကတ္တရာတစ်ပိုင်းဖြင့် သွားလာရေးအဆင်ပြေ နေပြီဖြစ်ပါသည်။ ဆက်လက်၍ ကျောက်တန်းမှတစ်ဆင့် မောက်မွန်းကျေးရွာအုပ်စု၊ နောင်ဒေး ရွာအုပ်စုတို့ ဆက်သွယ်သွားလာရန်အတွက် လမ်းမရှိဘဲ မြင်း၊ လားများဖြင့်သာ ကုန်စည်များ သယ်ဆောင်သွားလာရလျက်ရှိပါသည်။ ယခုအခါ ကျောက်တန်းမှတစ်ဆင့် အဆိုပါ ကျေးရွာအုပ်စုနှစ်စုနဲ့ ဆက်သွယ်သွားလာနိုင်ရေး၊ ကျောက်တန်း-ထီတခု-နောင်ဒေးလမ်း ၁၂ မိုင်အား ဒေသခံ အဖွဲ့အစည်းမှ စက်ယန္တရားပံ့ပိုးကူညီမှုဖြင့် ကျေးရွာပြည်သူများမှ ကိုယ်ထူကိုယ်ထမြေသားလမ်း ဖောက်လုပ်ပြီးစီးပြီ ဖြစ်ပါသည်။ ကုန်ကျမှု ကျပ်သန်းပေါင်း ၄၀ နီးပါးခန့် ကုန်ကျခံဖောက်လုပ်ထားပါသည်။ မြေသားလမ်းသာဖြစ်သည့်အတွက် ဆယ့်နှစ်ရာသီလုံးသွားလာ၍ မရသေးပါ။ အဆိုပါလမ်းသည် ပင်လုံမြို့နယ်ခွဲအနောက်ခြမ်း စနင်းပံ့ကူးဒေသသို့ ရှမ်းတိုင်းရင်းသားများ အများဆုံးနေထိုင်ရာ ဒေသနှင့်လည်း ချိတ်ဆက်လျက်ရှိပါသည်။ ဤဒေသတွင် လမ်းပန်းဆက်သွယ်ရေးကောင်းမွန်မည်ဆိုပါ က ဒေသတည်ငြိမ်အေးချမ်းရေး၊ ဖွံ့ဖြိုးရေးတို့ကိုလည်း များစွာအထောက်အကူဖြစ်မည် ဖြစ်ပါသည်။ သို့ဖြစ်ပါ၍ ကျောက်တန်း-ထီတခု-နောင်ဒေးလမ်း ၁၂ မိုင်အား မြေသားလမ်းမှ ကျောက်ချောလမ်း အဖြစ်သို့ အဆင့်မြှင့်တင်ဆောင်ရွက်ပေးရန် အစီအစဉ်ရှိ/မရှိ သိရှိလိုပါ၍ ဥက္ကဋ္ဌကြီးမှတစ်ဆင့် လေးစားစွာဖြင့် မေးမြန်းအပ်ပါသည်။ (ဩဘာသံများ)</speech>
<speech type="speaker">သက်ဆိုင်ရာ ပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="86">ဒေါက်တာအောင်မြတ်ဦး(ဒုတိယဝန်ကြီး၊ မွေးမြူရေး၊ ရေလုပ်ငန်းနှင့်ကျေးလက်ဒေသဖွံ့ဖြိုးရေး ဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်ကြီးများအားလုံး မင်္ဂလာအပေါင်းနှင့် ပြည့်စုံကြပါစေခင်ဗျာ။ ကျွန်တော်ကတော့ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန၊ ဒုတိယဝန်ကြီး ဒေါက်တာအောင်မြတ်ဦး ဖြစ်ပါတယ်။ ကျွန်တော့်အနေနဲ့ ရှမ်းပြည်နယ်၊ ဟိုပုန်းမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးခွန်သိန်းဖေရဲ့ မေးခွန်းနဲ့ပတ်သက်လို့ ဖြေကြားသွားမှာဖြစ်ပါတယ်။ ရှမ်းပြည်နယ်၊ ပအိုဝ်းကိုယ်ပိုင်အုပ်ချုပ်ခွင့်ရဒေသ ဟိုပုန်းမြို့နယ်မှာရှိတဲ့ ကျောက်တန်း-ထီတခု-နောင်ဒေးမြေသား လမ်း ၁၂ မိုင်ကို ကျောက်ချောလမ်းအဖြစ် ဆောင်ရွက်မည်ဆိုပါက ငွေကျပ် ၆၉၂.၀၄ သန်းကုန်ကျ မည်ဖြစ်ကြောင်း ခန့်မှန်းတွက်ချက်ထားပါတယ်။ ဟိုပုန်းမြို့နယ်မှာ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာနရဲ့ ၂၀၁၃-၂၀၁၄ ဘဏ္ဍာရေးနှစ်ရန်ပုံငွေကျပ် ၃၈၀.၁၉၅ သန်းနဲ့ လွယ်အွန့်-စပီလမ်း ကတ္တရာလမ်း ၁ မိုင် ၂ ဖာလုံ၊ မြို့မြဆည်မှ ကုန်းသာ-ဒုံးမြေခိုးလမ်း ကျောက်လမ်း ၁ မိုင်၊ ရွာသစ်-တီးတန်-ကောင်စေတီ-နောင်မွန်းချေးပေး-ဒုံးမြေခိုင်းမြေသားလမ်း ၆ မိုင် ၂ ဖာလုံ၊ သစ်သားတံတား ၁၃၂ ပေနှင့် ရေပြွန် ၁၂၅ ပေ ို့အား လျာထားတင်ပြထားကြောင်း တင်ပြအပ်ပါတယ်။ ပြည်သူ့လွှတ်တော်ကိုယ်စားလှယ်ကြီးမှ မေးမြန်းလာသော ဟိုပုန်းမြို့နယ်အတွင်းရှိ ကျောက်တန်း-ထီတခု-နောင်းဒေးလမ်း ၁၂ မိုင် ကျောက်ချောခင်းခြင်းလုပ်ငန်းဟာ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာနရဲ့ ၂၀၁၄-၂၀၁၅ ဘဏ္ဍာရေးနှစ်ရန်ပုံငွေမှာ လျာထား တင်ပြထားခြင်းမရှိသေးသော်လည်းပဲ အဆိုပါလမ်းပေါ်မှာရှိတဲ့ရေပြွန် ရ စင်းအား ခွင့်ပြု ငွေကျပ် ၁၃.၁၂၅ သန်းဖြင့် ဆောင်ရွက်ရန် ၂၀၁၄-၂၀၁၅ ဘဏ္ဍာရေးနှစ်မှာ လျာထားတင်ပြထားပါတယ်။ သို့ဖြစ်ပါ၍ တင်ပြပါ ကျောက်တန်း-ထီတခု-နောင်ဒေးကျေးရွာ ချင်းဆက်လမ်းအား ပြည်နယ် ကျေးလက်ဒေသ ဖွံ့ဖြိုးတိုးတက်ရေးဦးစီးဌာနနှင့် ပအိုဝ်းကိုယ်ပိုင်အုပ်ချုပ်ခွင့်ရဒေသဦးစီးအဖွဲ့တို့မှ အသေးစိတ် ကွင်းဆင်းတိုင်းတာတွက်ချက်ပြီး ၂၀၁၅-၂၀၁၆ ဘဏ္ဍာရေးနှစ်မှာ ဦးစားပေးအစီအစဉ် အတိုင်း ရန်ပုံငွေတင်ပြတောင်းခံပေးသွားမည်ဖြစ်ကြောင်း ဖြေကြားအပ်ပါတယ်။ (ဩဘာသံများ)</speech>
</Q-A>
<Q-A>
<title>ကျွန်းစုမြို့နယ်၊ ကဘင်ကျေးရွာအုပ်စု၊ ရေကန်အော်ကျေးရွာရှိ တံတားအား ပြန်လည်တည်ဆောက် ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဒေါ်တင်တင်ရီ၊ ကျွန်းစုမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="1164">ဒေါ်တင်တင်ရီကျွန်းစုမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ဖိတ်ကြားထားသည့် ဧည့်သည်တော်များနှင့် ပြည်သူ့လွှတ်တော် ကိုယ်စားလှယ်ကြီးများရှင့်။ မင်္ဂလာပါလို့နှုတ်ခွန်းဆက်ရင်းနဲ့ ဂါရဝပြုအပ်ပါတယ်။ ကျွန်မကတော့ ကျွန်းစုမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်တင်တင်ရီ ဖြစ်ပါတယ်။ ဥက္ကဋ္ဌကြီးရှင့်။ ကျွန်မမေးမြန်းလိုတဲ့မေးခွန်းကတော့ တနင်္သာရီတိုင်းဒေသကြီး၊ ကျွန်းစုမြို့နယ် ကဘင်ကျေးရွာအုပ်စု ရေကန်အော်ကျေးရွာရှိ ဆိပ်ခံတံတားကို ပြန်လည်ပြုပြင်ပေးရန်အစီအစဉ် ရှိ/မရှိကို မေးမြန်းသွားမှာ ဖြစ်ပါတယ်။ မေးမြန်းရခြင်းအကြောင်းက ရေကန်အော်ကျေးရွာရှိ ဆိပ်ခံတံတားကို ၁၉၉၂ ခုနှစ်တွင် စတင်တည်ဆောက်ပြီး တံတားအရှည်မှာ ၂၅၃ ပေ၊ အကျယ် ၆ ပေရှိပါတယ်။ အဆိုပါတံတားကို လွန်ခဲ့သည့် ၁၈ နှစ်ခန့်မှ စတင်တည်ဆောက်ခဲ့၍ ယိုယွင်းပျက်စီးမှုများရှိနေခြင်း နေ့စဉ်ထိန်းသိမ်း ပြုပြင်နေခဲ့ရသည့် ကုန်ကျစရိတ်မှာ လွန်စွာများပြားလွန်းလှပါသည်။ ယခုအခါ အဆိုပါတံတားကို လွန်စွာ ပျက်စီးယိုယွင်းလျက်ရှိသည့် ကျေးရွာလူထု၏ စားဝတ်နေရေး၊ လူမှုရေး၊ ကျန်းမာရေးနဲ့ ခရီးသွားလာ ရေးတို့အတွက် ယင်းတံတားကိုသာ မှီခိုအားထားနေကြရသော်လည်း ဆက်လက် အသုံး ပြုရန်မှာ လုံးဝမဖြစ်နိုင်တော့ပါ။ ကျေးရွာလူထု၏ဆန္ဒမှာလည်း လက်ရှိတံတားကြီးအား နှစ်စဉ်ဖာထေးပြုပြင်နေမည့်အစား နိုင်ငံတော်၏အထောက်အပံ့နဲ့ ကျေးရွာလူထုတို့မှ လုပ်အားပေါင်းစပ်ကာ ကွန်က ရစ်တံတားအသစ်တစ်ခုကို တည်ဆောက်လိုကြောင်း ကျေးရွာနေပြည်သူများနှင့် ကျေးရွာအုပ်စုဖွံ့ဖြိုး တိုးတက်ရေး ကော်မတီအဖွဲ့အစည်းများမှ တင်ပြတောင်းခံလာကြပါသည်။ သို့ဖြစ်ပါ၍ ကျေးရွာနေ ပြည်သူများ ကိုယ်စား အောက်ပါမေးခွန်းကို ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါ တယ်။ တနင်္သာရီတိုင်းဒေသကြီး၊ ကျွန်းစုမြို့နယ် ကဘင်ကျေးရွာအုပ်စု ရေကန်အော်ကျေးရွာရှိ ဆိပ်ခံ တံတားကို ပြန်လည်တည်ဆောက်ပေးရန် အစီအစဉ်ရှိ/မရှိ၊ တည်ဆောက်ပေးမည်ဆိုပါက မည်သည့် အချိန်တွင် ဆောက်လုပ်ပေးမည်ဆိုကြောင်း သိရှိလိုပါသည်။ အကယ်၍ တည်ဆောက်မပေးလိုပါက အဘယ်ကြောင့်နည်း။ ကျေးဇူးတင်ပါတယ်ရှင့်။ (ဩဘာသံများ)</speech>
</Q-A>
<Q-A>
<title>ရေကြည်မြို့နယ်ရှိ ချောင်းဖျား-ဖက်သလက်-နွားရေတိုက်မြေသားလမ်းအား ကျောက်ချောလမ်းအဖြစ် တိုးမြှင့်ဆောင်ရွက်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ဦးမောင်မောင်တင်၊ ရေကြည်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="473">ဦးမောင်မောင်တင်(ရေကြည်မဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီး နှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီး၊ ဒုတိယဝန်ကြီးများ၊ လေ့လာ ရေးအဖွဲ့များအားလုံး မင်္ဂလာအပေါင်းနှင့် ပြည့်စုံကြပါစေလို့ ဦးစွာနှုတ်ခွန်းဆက်သ ဂါရဝပြု အပ်ပါ တယ်။ ကျွန်တော်ကတော့ ဧရာဝတီတိုင်းဒေသကြီး၊ ရေကြည်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးမောင်မောင်တင် ဖြစ်ပါတယ်။ ကျွန်တော့်အနေနဲ့ ရေကြည်မြို့နယ်၊ ချောင်းဖျားဖက်သလက်-နွားရေတိုက်ကျေးရွာတို့သို့ ဆက်သွယ်သော မြေသားလမ်းဟာ ရာသီမရွေးသွားလာနိုင်သော ကျောက်ချောလမ်းအဖြစ် အဆင့်မြှင့်တင်ဆောင်ရွက်ပေးရန် အစီအစဉ်နှင့်စပ်လျဉ်းပြီး မေးမြန်း တင်ပြသွားမှာ ဖြစ်ပါတယ်။ လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီးခင်ဗျား။ ကျွန်တော်တို့ ဧရာဝတီတိုင်းဒေသကြီး၊ ရေကြည်မြို့နယ် ချောင်းဖျား-ဖက်သလက်-နွားရေတိုက်လမ်းဟာ လပေါင်း ၁၂၀၀၀ ကျော်ရှည် လျားပြီး မြေသားလမ်းအမျိုးအစားဖြစ်ပါတယ်။ ကျေးလက်နေပြည်သူများမှ ကိုယ့်အားကိုယ်ကိုးဖြင့်ဆောင်ရွက်ခဲ့ရာ နှစ်ပေါင်း ၃၀ ကျော်ကြာမြင့်ခဲ့ပြီး ဖြစ်ပါတယ်။ အဆိုပါ မြေသားလမ်းဟာ ငဝန်မြစ် အနောက်ခြမ်းမှ ကွင်းယား၊ ကမ်းနီ၊ ဖလံရေယာဉ်၊ ကွင်းကြီးသဘော၊ ညောင်မှော်၊ ကွင်းပေါက်၊ ကြို့ပင်မြောက်၊ ချင်းတွင်းကျေးရွာ အုပ်စုရှစ်အုပ်စုနဲ့ ငဝန်မြစ်အရှေ့ဘက်ခြမ်းမှ မကျည်းလဟာကွင်း ကြီး မန်းဇံကွင်း၊ နှောကုန်း၊ ကညင်ငူ၊ ချားရေတိုက်၊ ဖက်သလက်၊ ချောင်းဖျား ကျေးရွာအုပ်စု ရှစ်အုပ်စုစုစုပေါင်း ကျေးရွာအုပ်စု ၁၆ အုပ်စုတို့မှ ပြည်သူများ အားကိုး အားထားပြုနေရသော လမ်းဖြစ်ပါတယ်။ လက်ရှိအနေအထားအရ မြေသားလမ်းဖြစ်၍ မိုးရာသီကာလတွင် ဒေသခံပြည်သူများရဲ့ ပညာ ရေး၊ ကျန်းမာရေးနဲ့ သယ်ယူပို့ဆောင်ရေးတို့မှာ အခက်အခဲများစွာ ကြုံတွေ့နေရပါတယ်။ ရာသီမရွေး သွားလာနိုင်သော ကျောက်ချောလမ်းအဆင့်သို့ တိုးမြှင့် ဆောင်ရွက်ပေးခြင်းဖြင့် ကျေးရွာအုပ်စု ၁၆ အုပ်စုရှိ အိမ်ထောင်စု ၅၂၈၀ စု၊ လူဦးရေ ၁၂၁၂၀ ဦးတို့၏ ပညာရေး၊ ကျန်းမာရေး၊ စီးပွားရေး၊ လူမှုရေးစတဲ့ လူမှုစီးပွားဘဝ ဖွံ့ဖြိုးတိုးတက်မှုများကို ထိရောက်စွာ အကျိုးပြု မည် ဖြစ်ပါတယ်။ သို့ဖြစ်ပါ၍ ဒေသခံပြည်သူများရဲ့ လူမှုစီးပွားဘဝ ဖွံ့ဖြိုးတိုးတက်မှုကို အမှန်တကယ်အကျိုးပ��ု ထိရောက်စေသော လမ်းဖြစ်တဲ့အတွက်ကြောင့် ကျွန်တော်မေးမြန်းတင်ပြလိုသော မေးခွန်းကတော့ ဧရာဝတီတိုင်းဒေသကြီး၊ ရေကြည်မြို့နယ် ချောင်းဖျား-ဖက်သလက်-နွားရေတိုက်မြေသားလမ်းအား ရာသီမရွေးသွားလာနိုင်သော ကျောက်ချောလမ်းအဖြစ် တိုးမြှင့်ဆောင်ရွက်ပေးရန် အစီအစဉ်ရှိ/မရှိကို သိရှိလိုပါ၍ ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစားစွာမေးမြန်းတင်ပြအပ်ပါတယ် ခင်ဗျာ။ အားလုံးကိုကျေးဇူးတင်ပါတယ်။(ဩဘာသံများ)</speech>
</Q-A>
<Q-A>
<title>ဝမ်းတွင်းမြို့နယ်၊ ဒိုင်ကောင်းကုန်းကျေးရွာတွင် စက်ရေတွင်းတူးဖော်ပြီး ဘုရားစုကျေးရွာအုပ်စုသို့ သောက်သုံးရေဖြန့်ဝေပေးနိုင်မည့် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဦးသန်းမြင့်၊ ဝမ်းတွင်းမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="345">ဦးသန်းမြင့်(ဝမ်းတွင်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုအဖွဲ့ဝင်ဝန်ကြီးများ၊ ဒုတိယဝန်ကြီးများ၊ လွှတ်တော်ကိုယ်စားလှယ်များအားလုံး ကိုယ်စိတ် နှစ်ပါး ကျန်းမာချမ်းသာကြပါစေကြောင်း ဆုမွန်ကောင်းတောင်းအပ်ပါတယ်။ ကျွန်တော်ကတော့ ဝမ်းတွင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသန်းမြင့် ဖြစ်ပါတယ်။ ကျွန်တော်တို့ ဝမ်းတွင်းမြို့နယ်၊ ဘုရားစုကျေးရွာအုပ်စုမှာ ဘုရားစုကျေးရွာ၊ ရုံးတောကျေးရွာ၊ တောင်ကန်သစ်ကျေးရွာ၊ ခွေးသေကုန်းကျေးရွာ၊ ကျောက်ကုန်းကျေးရွာ၊ မြောက်ကန်သစ်ကျေးရွာ၊ တောင်ထိန်ပင် အင်းကျေးရွာ၊ မြောက်ထိန်ပင်အင်းကျေးရွာနဲ့ ကျောက်ကန်ကျေးရွာ စုစုပေါင်း ကိုးရွာရှိပြီးတော့ မိုးကောင်းသောက်ဒေသဖြစ်တဲ့အပြင် ကျောက်စရစ်ကုန်းမြေဖြစ်နေတဲ့အတွက် ၎င်းဒေသဟာ အင်မ တန်မှ သောက်သုံးရေအခက်အခဲနဲ့ရှိတဲ့ ကျေးရွာအုပ်စုဖြစ်ပါတယ်။ အိမ်ထောင်စုအားဖြင့်လည်း ၁၂၃၄ ခုရှိပြီးတော့ လူဦးရေစုစုပေါင်း ၆၅၃၅ ဦးရှိပါတယ်။ ကျွဲ၊ နွား၊ သိုး၊ ဆိတ် တိရစ္ဆာန် ၃၆၀၀ ရှိပါ တယ်။ ရေကောင်းရေသန့်ရရှိရေးအတွက် စက်ရေတွင်းများကို ပေပေါင်း ၁၅၀၀ ထိတူးဖော်သော်လည်း ရေချိုမရဘဲ ရေငံများသာထွက်ရှိနေတဲ့အတွက် လူ၊ တိရစ္ဆာန်တို့မှာ သောက်သုံးရေအခက်အခဲ များ ရှိပါသဖြင့် ကျေးရွာကနေပြီးတော့ တစ်မိုင်ခန့်ဝေးတဲ့ ချောင်းအတွင်းက လက်ယက်တွင်းများတူး ပြီးတော့ ရေစည်လှည်းများနဲ့လည်းကောင်း၊ ကင်းနားလက်ဝဲမြောင်းကရေကို ထော်လာဂျီ မိုးရေကန် ကာ သယ်တိုက်သုံးစွဲလျက်ရှိနေပါတယ်။ သို့ဖြစ်ပါ၍ ဘုရားစုကျေးရွာအုပ်စု၏မြောက်ဘက် ပေ ၃၉၆၀၊ ၆ ဖာလုံခန့်ဝေးတဲ့ ဒိုင်ကောင်း ကုန်းကျေးရွာကနေပြီးတော့ ရှစ်လက်မစက်ရေတွင်းတူးဖော်ပြီးတော့ ဘုရားစုကျေးရွာကို သောက်သုံး ရေသန့်ရရှိရေးအတွက် ဖြန့်ဝေပေးနိုင်ရန် သက်ဆိုင်ရာဝန်ကြီးဌာနက နိုင်ငံတော်အထောက်အပံ့နဲ့ ဆောင်ရွက်ပေးနိုင်ရန်အစီအစဉ်ရှိ/မရှိသိရှိလိုပါကြောင်းမေးမြန်းအပ်ပါတယ်ခင်ဗျား။ (ဩဘာသံများ)</speech>
<speech type="speaker">ကိုယ်စားလှယ်သုံးဦးမေးမြန်းသွားတဲ့ မေးခွန်းများကို သက်ဆိုင်ရာပြည်ထောင်စု ဝန်ကြီးဌာနက တစ်စပ်တစ်ဆက်တည်း ဖြေကြားသွားဖို့ ဖြစ်ပါတယ်။</speech>
<speech><agency id="86">ဒေါက်တာအောင်မြတ်ဦး(ဒုတိယဝန်ကြီး၊မွေးမြူရေး၊ရေလုပ်ငန်းနှင့် ကျေးလက်ဒေသ ဖွံ့ဖြိုးရေး ဝန်ကြီးဌာန)</agency>ကျွန်တော့်အနေနဲ့ တနင်္သာရီတိုင်းဒေသကြီး၊ ကျွန်းစုမဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါ်တင်တင်ရီရဲ့ မေးခွန်းနှင့်ပတ်သက်လို့ ဦးစွာဖြေကြားသွားမှာ ဖြစ်ပါတယ်။ တနင်္သာရီတိုင်းဒေသကြီး၊ ကျွန်းစုမြို့နယ်၊ ကဘင်ကျေးရွာအုပ်စု၊ ရေကန်အော်ကျေးရွာ သစ်သား တံတားအရှည် ၂၄၀ ပေ၊ အကျယ် ရ ပေဟာ လက်ရှိအခြေအနေမှာ ပျက်စီးယိုယွင်းလျက်ရှိပြီး ၎င်းတံတားမှာ အိမ်ခြေ ၁၀၈ရ လုံး၊ လူဦးရေ ၁၀၂၁၁ ဦးတို့အား အကျိုးပြုနေတဲ့တံတားလည်း ဖြစ်ကြောင်း တွေ့ရှိရပါတယ်။ ရေကန်အော်သစ်သားတံတား ၂၄၀ ပေ ရ ပေအား ၂၄၀ ပေ ၁၄ ပေ ကွန်ကရစ်တံတားအဖြစ် တည်ဆောက်မယ်ဆိုပါက ငွေကျပ် ၂၄၀ သန်းကုန်ကျမည်ဖြစ်ကြောင်း ခန့်မှန်းတွက်ချက်ထားပြီး ဖြစ်ပါတယ်။ ကျွန်းစုမြို့နယ်မှာ မွေးမြူရေး၊ ရေလုပ်ငန်းနှင့် ကျေးလက်ဒေသ ဖွံ့ဖြိုးရေးဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာန ရဲ့ ၂၀၁၄-၂၀၁၅ ဘဏ္ဍာရေးနှစ် ရန်ပုံငွေကျပ် ၁၀၂၅.၆၂၉ သန်းဖြင့် ကတ္တရာလမ်း ၅ မိုင် ၆ ဖာလုံ၊ မြေသားလမ်း ၂ရ မိုင် ၅ ဖာလုံ၊ ကွန်ကရစ်တံတား ၁၂၀ ပေနဲ့ ရေပြွန် ၂၂၀ ပေတို့အား လျာထားတင်ပြထားပြီးလည်း ဖြစ်ပါတယ်။ ပြည်သူ့လွှတ်တော်ကိုယ်စားလှယ်မှမေးမြန်းလာသော ကျွန်းစုမြို့နယ်အတွင်းရှိ ရေကန်အော် ကျေးရွာသစ်သားတံတားတည်ဆောက်ခြင်းအား မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုးရေးဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာနရဲ့ ၂၀၁၄-၂၀၁၅ ဘဏ္ဍာရေးနှစ် ရန်ပုံ ငွေမှာ လျာထားတင်ပြထားခြင်း မရှိသေးပါကြောင်းနှင့် တင်ပြပါလုပ်ငန်းအား တိုင်းဒေသကြီး ကျေးလက်ဒေသဖွံ့ဖြိုးတိုးတက်ရေးဦးစီးဌာနမှ အသေးစိတ်ကွင်းဆင်း တိုင်းတာတွက်ချက်ပြီး ၂၀၁၅၂၀၁၆ ဘဏ္ဍာရေးနှစ်မှာ ဦးစားပေးအစီအစဉ်အတိုင်း ရန်ပုံငွေတင်ပြ တောင်းခံပေးသွားမည် ဖြစ် ကြောင်း ဖြေကြားအပ်ပါတယ်။ ဆက်လက်ပြီး ဧရာဝတီတိုင်းဒေသကြီး၊ ရေကြည်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးမောင်မောင်တင်ရဲ့ မေးခွန်းနှင့်ပတ်သက်ပြီး ဖြေကြားသွားမှာ ဖြစ်ပါတယ်။ ဧရာဝတီ တိုင်းဒေသကြီး၊ ရေကြည်မြို့နယ်၊ ချောင်းဖျား-ဖက်သလက်-နွားရေတိုက်လမ်းဟာ အရှည် နှစ်မိုင် နှစ်ဖာလုံရှိပြီး မြေသားလမ်းဖြစ်ပါတယ်။ ကျေးရွာ ၈၈ ရွာမှာရှိတဲ့ လူဦးရေ ၂၂၁၂၀ ဦးကို အကျိုးပြု သောလမ်းဖြစ်ကြောင်းလည်း သိရှိရပါတယ်။ ပြည်သူ့လွှတ်တော်ကိုယ်စားလှယ်ကြီး မေးမြန်းလာတဲ့ ရေကြည်မြို့နယ်အတွင်းမှာရှိတဲ့ ချောင်ဖျား-ဖက်သလက်-နွားရေတိုက်လမ်းဟာ မွေးမြူရေး၊ ရေလုပ်ငန်းနှင့် ကျေးလက်ဒေသဖွံ့ဖြိုး ရေးဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာနရဲ့ ၂၀၁၄-၂၀၁၅ ဘဏ္ဍာရေးနှစ် မူလ ရန်ပုံငွေမှာ ကျောက်ချောလမ်းအရှည် နှစ်မိုင်ဖောက်လုပ်ခြင်းကို ငွေကျပ် ၁၃၉.ရ သန်းဖြင့် လျာထား ထားပြီးဖြစ်ကြောင်း ဖြေကြားအပ်ပါတယ်။ ဆက်လက်ပြီး မန္တလေးတိုင်းဒေသကြီး၊ ဝမ်းတွင်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးသန်းမြင့်၏ မေးခွန်းနှင့်ပတ်သက်ပြီး ဖြေကြားသွားမှာ ဖြစ်ပါတယ်။ မန္တလေးတိုင်းဒေသကြီး၊ ဝမ်းတွင်းမြို့နယ်မှာ ကျေးရွာအုပ်စုပေါင်း ၆၉ အုပ်စု၊ ကျေးရွာပေါင်း ၂၁၈ ရွာရှိပါတယ်။ ဝမ်းတွင်း မြို့နယ်အတွင်းမှာ သောက်သုံးရေရှားပါးတဲ့အတွက် ရေရရှိရေးဆောင်ရွက်နေတဲ့ ဘုရားစုကျေးရွာ အုပ်စုမှာ ကျေးရွာကိုးရွာပါဝင်ပြီး အိမ်ခြေ ၁၂၃၄ အိမ်နှင့် လူဦးရေ ၆၅၃၅ ဦးရှိပါတယ်။ အဆိုပါကျေးရွာများ ရေရရှိရေးအတွက် ဘုရားစုကျေးရွာအုပ်စုရဲ့ မြောက်ဘက်ပေ ၄၀၀၀ ခန့် ကွာဝေးတဲ့ ဒိုင်ကောင်းကုန်းကျေးရွာမှာ စက်ရေတွင်းတူးဖော်ပြီး ရွာကိုးရွာသို့ ရေဖြန့်ဝေပေးရေး ဆောင်ရွက် လိုခြင်းလည်း ဖြစ်ပါတယ်။ ဝမ်းတွင်းမြို့နယ်မှာ ကျေးလက်ဒေသဖွံ့ဖြိုးတိုးတက်ရေးဦးစီးဌာနရဲ့ ၂၀၁၃-၂၀၁၄ ဘဏ္ဍာရေးနှစ် ရန်ပုံငွေဖြင့် ကျပ်သန်း ၄၀ ဖြင့် ပင်းတလဲကျေးရွာနှင့် လေးမျက်နှာ ကျေးရွာနှစ်ရွာမှာ စက်ရေတွင်း နှစ်တွင်းတူးဖော်ရန် လျာထားခွင့်ပြုခဲ့ပြီးလည်း ဖြစ်ပါတယ်။ ပြည်သူ့ လွှတ်တော်ကိုယ်စားလှယ်ကြီးမှ မေးမြန်းလာတဲ့ ဝမ်းတွင်းမြို့နယ်အတွင်းမှာ သောက်သုံးရေရှားပါးတဲ့ ဘုရားစုကျေးရွာအုပ်စုမှာရှိတဲ့ ကျေးရွာကိုးရွာအနက် ကျောက်ကန်ကျေးရွာ၊ ထိန်ပင်အင်းတောင်ကျေးရွာ၊ ကန်သစ်တောင်ကျေးရွာနှင့် ကန်သစ်မြောက်ကျေးရွာလေးရွာမှာ မြေသားကန်လေးကန် တူးဖော်ဖို့နှင့် ဒိုင်ကောင်းကုန်းရွာမှာ ၄ လက်မ စက်ရေတွင်းတူးဖော်ခြင်းတို့ဆောင်ရွက်ရန် ၂၀၁၄၂၀၁၅ ဘဏ္ဍာရေးနှစ် မူလရန်ပုံငွေမှာ ငွေကျပ် ၅၇.၇၆ သန်းလျာထားပြီးဖြစ်ကြောင်းနှင့် ကျန်ရှိသော ကျေးရွာ ငါးရွာသောက်သုံးရေရရှိရေးအတွက် ၂၀၁၅-၂၀၁၆ ဘဏ္ဍာရေးနှစ်အတွင်းမှာ ဦးစားပေး အစီအစဉ်အတိုင်း ရန်ပုံငွေတင်ပြတောင်းခံ ပေးသွားမည်ဖြစ်ပါကြောင်း ဖြေကြားအပ်ပါတယ်။ (ဩဘာသံများ)</speech>
<speech type="speaker">ဦးသန်းမြင့်၊ ဝမ်းတွင်းမဲဆန္ဒနယ်မှ မေးပါ။ ထပ်ဆင့်မေးခွန်းမေးပါ</speech>
<speech><mp id="345">ဦးသန်းမြင့်(ဝမ်းတွင်းမဲဆန္ဒနယ်)</mp>ကျွန်တော့်အနေနဲ့ ထပ်ဆင့်မေးခွန်းမေးခွင့်ပြုပါ ခင်ဗျား။ ကျွန်တော်တို့ ဘုရားစုကျေးရွာအုပ်စုမှာရှိတဲ့ ရွာကိုးရွာဟာ ဒီနေ့ဒုတိယဝန်ကြီးဖြေသွားတဲ့ အနေအထားပေါ်မှာ ကျွန်တော်တို့ ကန်တူးပေးမယ်ဆိုတဲ့ အစီအစဉ်ဟာ လေးရွာပါရှိတယ်လို့ သိရှိရပါတယ်။ သို့သော်လည်းပဲ ၎င်းကျေးရွာမှာရှိတဲ့ အားလုံးကိုးရွာရှိတဲ့အနေအထားမှာ လေးရွာ လုပ်ခြင်းအားဖြင့် ကျန်တဲ့ငါးရွာက သောက်သုံးရေ ဆက်လက်ပြီးတော့ ခက်ခဲနိုင်တဲ့အနေအထား ဖြစ်နေပါတယ်။ ယနေ့ နိုင်ငံတော်အစိုးရကလည်း ကျေးလက်ဒေသ သောက်သုံးရေရရှိရေးအပေါ်မှာ အလေးထားဆောင်ရွက်နေတဲ့ အခြေအနေရှိနေပါတယ်။ ဒါ့ကြောင့်မို့လို့ ၎င်းကျေးရွာများ သောက်သုံး ရေရရှိရေးအတွက်ကို အထူးဦးစားပေး ဆောင်ရွက်ပေးနိုင်ခြင်းရှိ/မရှိ ထပ်ဆင့်သိရှိလိုပါတယ်ခင်ဗျား။</speech>
<speech><agency id="86">ဒေါက်တာအောင်မြတ်ဦး(ဒုတိယဝန်ကြီး၊မွေးမြူရေး၊ရေလုပ်ငန်းနှင့် ကျေးလက်ဒေသ ဖွံ့ဖြိုးရေး ဝန်ကြီးဌာန)</agency>ပြည်သူ့လွှတ်တော်ဥက္ကဋ္ဌကြီးခင်ဗျား။ ဒိုင်ကောင်းကုန်းကျေးရွာမှာ လက်တလော စက်ရေတွင်းတစ်တွင်း ရှိပါတယ်။ အဲ့စက်ရေတွင်းကလည်း ရေမရလို့ ပျက်စီးနေကြောင်းလည်း သိရှိရပါတယ်။ ဒိုင်ကောင်းကုန်းကျေးရွာနှင့် ရွာကိုးရွာရဲ့ အကွာအဝေးများကိုလည်း ကျွန်တော်တို့ ကွင်းဆင်းပြီးတော့မှ တိုင်းတာထားပြီးဖြစ်ပါတယ်။ အဝေးဆုံးကတော့ ဒိုင်ကောင်းကုန်းနဲ့ ထိန်ပင်အင်း က ပေ ၁၀၀၀၀ ရှိပြီး၊ ဒိုင်ကောင်းကုန်းနဲ့ ရုံးတောက အနီးဆုံး ပေ ၄၀၀၀ ရှိပါတယ်။ အဲ့ဒီတော့ ဒိုင်ကောင်းကုန်းကျေးရွာထဲမှာ တူးမယ်ဆိုလို့ရှိရင် ယခင်တူးထားပြီးသား တွင်းအနေအထားကို ပြန်ကြည့်ပြီးတော့မှ နောက်နှစ်လာမယ့် ဘတ်ဂျက်မှာ ဒီရေကန်လေးကန်တူးဖော်ခြင်းကို ခေါင်းစဉ်ပြောင်းပြီးတော့မှ ဆောင်ရွက်မယ်ဆိုရင်လည်း ဖြစ်ပါတယ်။ ကျွန်တော်တို့ လတ်တလောမှာတော့ ကွင်းဆင်းပြီး စမ်းသပ်ပြီးတော့မှ တွက်ချက်တင်ပြလိုကြောင်း တင်ပြအပ်ပါတယ်။</speech>
</Q-A>
<Q-A>
<title>၂၀၁၁-၂၀၁၂၊ ၂၀၁၂-၂၀၁၃ ဘဏ္ဍာနှစ်များတွင် ပြည်ပမှ စားအုန်းဆီနှင့် ကြိတ်ဖက်များ တင်သွင်းမှု ကြောင့် ကုန်ကျငွေပေါင်းမည်မျှရှိ၍ ပြည်ပသို့ဆီထွက်သီးနှံတင်ပို့ခြင်းမှ ရရှိငွေ၊ လိုငွေ၊ ပိုငွေမည်မျှရှိ သည်ကိုသိလိုသည်နှင့်စပ်လျဉ်းသည့်မေးခွန်း</title>
<speech type="speaker">ဦးကိုကြီး၊ အောင်မြေသာစံမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="310">ဦးကိုကြီး(အောင်မြေသာစံမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌ ကြီး၊ ပြည်ထောင်စုဝန်ကြီး၊ ဒုတိယဝန်ကြီးများ၊ ပြည်သူ့လွှတ်တော်ကိုယ်စားလှယ်များနှင့် တက်ရောက် လာတဲ့ဧည့်သည်များ မင်္ဂလာအပေါင်းနှင့်ခညောင်းပါစေလို့ နှုတ်ခွန်းဆက်သအပ်ပါတယ်။ ကျွန်တော် ကတော့ မန္တလေးတိုင်းဒေသကြီး၊ အောင်မြေသာစံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကိုကြီးဖြစ်ပါတယ်။ ဒီမေးခွန်းကို မေးမြန်းရခြင်းကတော့ ပြည်ပမှတင်သွင်းတဲ့ စားအုန်းဆီကောင်းကျိုး၊ ဆိုးပြစ်များကို စဉ်းစားချင့်ချိန်နိုင်ရန်အတွက် မေးမြန်းခြင်းဖြစ်ပါတယ်။ တကယ်တော့ ဒီမေးခွန်းဟာ ဇန်နဝါရီလ ၁ ရက်နေ့က မေးထားတဲ့မေးခွန်းဖြစ်ပါတယ်။ မတ်လ ၁၀ ရက်နေ့က ပြည်ထောင်စုလွှတ်တော်မှာ စားအုန်းဆီနှင့်ဆီအုန်းတို့၏ ကုန်သွယ်ခွန် ၅၀ ရာခိုင်နှုန်းသို့ တိုးမြှင့်သည် ဆိုတဲ့ဆွေးနွေးတင်ပြချက်ထက် ဒီမေးခွန်းကစောပါတယ်။ ဤမေးခွန်းက ယခုမှနောက်ကျပြီးမှ ထွက် လာခြင်းဖြစ်ပါတယ်။ စားအုန်းဆီဟာ သန်း ၆၀ သောပြည်သူများစားသုံးရန် ကျန်းမာရေးနှင့်မသင့်တဲ့ ပြည့်ဝဆီ saturated Oil ဟုသမားတော်ကြီးများမှ သုံးသပ်ကြပါတယ်။ ၎င်းဆီကို ပြည်ပမှဝယ်ယူ ရမှုကြောင့် နိုင်ငံတော်အဖို့ တစ်နေ့အတွက် မည်မျှ ဒေါ်လာငွေသုံးစွဲရမှုရှိနေသည်ကိုလည်းကောင်း၊ ၎င်းသုံးစွဲငွေကို နိုင်ငံတော်အတွက်အခြားအကျိုးရှိမည့် နေရာများတွင် သုံးစွဲနိုင်လျှင် ပို၍သင့်တော် သည်ဟု ပြောဆိုချက်များကို ပြည်သူများအကြားမှာ ကြားနေရပါတယ်။ ဒါကြောင့်မို့ ဒီမေးခွန်းအား မေးမြန်းရခြင်းဖြစ်ပါတယ်။ ကျွန်တော်မေးလိုသည့်မေးခွန်းကတော့ ၂၀၁၁-၂၀၁၂ နှင့် ၂၀၁၂-၂၀၁၃ ဘဏ္ဍာနှစ်များတွင် ပြည်ပမှမှာယူ၍ ဝယ်ယူတင်သွင်းရတဲ့စားအုန်းဆီကုန်ကျငွေ၊ တိရစ္ဆာန်အစာဖြစ်တဲ့ ဆီကြိတ်ဖက်များ တင်သွင်းမှုကြောင့် ကုန်ကျငွေ အထက်ပါနှစ်ရပ်ပေါင်းမည်မျှကုန်ကျ၍၊ ပြည်တွင်းမှဆီထွက်သီးနှံ ပြည်ပပို့ခြင်းမှ ရရှိငွေမည်မျှရှိ၍ လိုငွေပိုငွေမည်မျှရှိသည်ကို သိလို၍ မေးမြန်းခြင်းဖြစ်ပါတယ်။ နိုင်ငံတော်၏ရေရှည်အကျိုးအတွက် မည်သို့သောကုန်သွယ်မှုမူဝါဒများ ဆက်လက်ချမှတ်ဆောင်ရွက် မည်ကို သက်ဆိုင်ရာဝန်ကြီးဌာနမှဖြေကြားပေးပါရန် ပြည်သူ့လွှတ်တော်ဥက္ကဋ္ဌကြီးမှတစ်ဆင့် လေးစား စွာဖြင့် မေးမြန်းတဲ့မေးခွန်းဖြစ်ပါတယ်ခင်ဗျား။ အားလုံးကိုကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်။</speech>
<speech><agency id="97">ဒေါက်တာပွင့်ဆန်း(ဒုတိယဝန်ကြီး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် တက်ရောက်လာကြသော ပြည်သူ့လွှတ်တော် ကိုယ်စားလှယ်တော်များ၊ ဧည့်သည်တော်များ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံ ကြပါစေလို့ ဆုတောင်းမေတ္တာပို့သအပ်ပါတယ်။ ကျွန်တော်ကတော့ စီးပွားရေးနှင့်ကူးသန်းရောင်းဝယ် ရေးဝန်ကြီးဌာန၊ ဒုတိယဝန်ကြီး ဒေါက်တာပွင့်ဆန်းဖြစ်ပါတယ်။ မန္တလေးတိုင်းဒေသကြီး၊ အောင်မြေ သာစံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကိုကြီး၏မေးခွန်းနှင့်ပတ်သက်၍ စားအုန်းဆီနှင့် ဆီကြိတ်ဖက်များ တင်သွင်းမှုအပိုင်းကို ပထမဦးစွာတင်ပြပါမယ်။ ၂၀၁၁-၂၀၁၂ ဘဏ္ဍာနှစ်မှာ ပင်လယ်ရေကြောင်းနှင့်နယ်စပ်ကုန်သွယ်ရေးစခန်းများမှာ စားအုန်းဆီတင်သွင်းမှုတန်ချိန် ၃၂၈၀၇၄ တန် တန်ဖိုးအားဖြင့် အမေရိကန်ဒေါ်လာ ၃၈၇.၁၈၂ သန်းဖြစ်ပါတယ်။ ၂၀၁၂-၂၀၁၃ ဘဏ္ဍာနှစ်မှာ တန်ချိန်စုစုပေါင်း ၂၇၇၈၇၈ တန် တန်ဖိုး အမေရိကန်ဒေါ်လာ ၂၈၇.၀၅၆ သန်းနှင့် ၂၀၁၃-၂၀၁၄ ဘဏ္ဍာနှစ် ဇန်နဝါရီလ ၂၄ ရက်နေ့အထိကို စားအုန်းဆီတန်ချိန် ၄၀၃၃၈ရ တန် တန်ဖိုး အမေရိကန်ဒေါ်လာ ၃၆၇.၄၉၈ သန်း အသီးသီးတင်သွင်းခဲ့ပြီးဖြစ်ပါတယ်။ တိရစ္ဆာန်အစားအစာ ကုန်ကြမ်း ဆီကြိတ်ဖက်များအနေနဲ့ ပြည်ပမှမှာယူတင်သွင်းမှုကို ကြည့်မယ်ဆိုရင် ၂၀၁၁-၂၀၁၂ ဘဏ္ဍာနှစ်မှာ တန်ချိန် ၂၂၁၇၅ တန် တန်ဖိုးအားဖြင့် အမေရိကန်ဒေါ်လာ ၁၀.၇၃၈ သန်း၊ ၂၀၁၂၂၀၁၃ ဘဏ္ဍာနှစ်မှာ တန်ချိန် ၄၇၃၃၈ တန် တန်ဖိုးအားဖြင့် အမေရိကန်ဒေါ်လာ ၂၄.၆၆ရ သန်း တင်သွင်းခဲ့ကြောင်း တွေ့ရှိ ရပါတယ်။ ဒါကြောင့်မို့လို့ စားအုန်းဆီနှင့်ဆီကြိတ်ဖက်နှစ်ရပ်ပေါင်း တင်သွင်းမှုအနေနဲ့ ၂၀၁၁-၂၀၁၂ ဘဏ္ဍာနှစ်မှာ အမေရိကန်ဒေါ်လာ ၃၉၇.၉၂ သန်း၊ ၂၀၁၂-၂၀၁၃ ဘဏ္ဍာနှစ်မှာ အမေရိကန်ဒေါ်လာ ၃၁၂.၇၂၃ သန်းဖြစ်ပြီးတော့ ၂၀၁၃-၂၀၁၄ ဘဏ္ဍာနှစ် ဇန်နဝါရီလ ၂၄ ရက်နေ့အထိကို အမေရိကန် ဒေါ်လာ ၃၈၅.၉၄၆ သန်း တင်သွင်းပြီးကြောင်းကို တွေ့ရှိရမှာဖြစ်ပါတယ်။ ပြည်တွင်းက စိုက်ပျိုးထွက် ရှိတဲ့ ဆီထွက်သီးနှံများဖြစ်တဲ့ မြေပဲ၊ နှမ်းမျိုးစုံ တင်ပို့နိုင်မှုကတော့ ပင်လယ်ရေကြောင်းနှင့် နယ်စပ် ကုန်သွယ်ရေးစခန်းများမှ ၂၀၁၁-၂၀၁၂ ဘဏ္ဍာနှစ်မှာ မြေပဲတန်ချိန် ၁၄၇၀၁ တန် တန်ဖိုးအားဖြင့် အမေရိကန်ဒေါ်လာ ၁၉.၅၆၅ သန်း၊ နှမ်းမျိုးစုံ တန်ချိန် ၁၁၈၁၃ရ တန် တန်ဖိုး အမေရိကန်ဒေါ်လာ ၁၆၉.၇၇၁ သန်း၊ ဆီထွက်သီးနှံစုစုပေါင်းတင်ပို့မှု တန်ဖိုး အမေရိကန်ဒေါ်လာ ၁၈၉-၃၃၆ သန်းဖြစ်ပါတယ်။ ၂၀၁၂-၂၀၁၃ ဘဏ္ဍာနှစ်မှာ မြေပဲတန်ချိန် ၆၄၈၆ရ တန် တန်ဖိုး အမေရိကန်ဒေါ်လာ ၉၇.၁၁၂ သန်း၊ နှမ်းမျိုးစုံတန်ချိန် ၁၃၅၈၂၁ တန် တန်ဖိုး အမေရိကန်ဒေါ်လာ၂၃၅.ရ သန်းဖြစ်လို့ ဆီထွက်သီးနှံ စုစုပေါင်းတင်ပို့မှုတန်ဖိုး အမေရိကန်ဒေါ်လာ ၃၃၂.၈၀၂ သန်းဖြစ်ပါတယ်။ ၂၀၁၃-၂၀၁၄ ဘဏ္ဍာနှစ် ဇန်နဝါရီလ ၂၄ ရက်နေ့အထိ မြေပဲတန်ချိန် ၄၃၄၅၀ တန် တန်ဖိုး အမေရိကန်ဒေါ်လာ ၅၄.၈၅၅ သန်း၊ နှမ်းမျိုးစုံ ၁၇၆၈၈၅ တန် တန်ဖိုး အမေရိကန်ဒေါ်လာ ၃၂၅.၉၇၆ သန်းဖြစ်လို့ ဆီထွက်သီးနှံစုစုပေါင်း တင်ပို့မှုတန်ဖိုး အမေရိကန်ဒေါ်လာ ၃၈၀.၈၃၁ သန်းဖြစ်ပါတယ်။ ဒါကြောင့်မို့လို့ ဆီထွက်သီးနှံစုစု ပေါင်းတင်ပို့မှုနဲ့ စားအုန်းဆီ၊ ကြိတ်ဖက်နှစ်ရပ်ပေါင်း တင်သွင်းမှုလိုငွေပိုငွေပမာဏကို တင်ပြရမယ် ဆိုရင် ၂၀၁၁-၂၀၁၂ ဘဏ္ဍာနှစ်မှာ လိုငွေ အမေရိကန်ဒေါ်လာ ၂၀၈.၅၈၄ သန်းဖြစ်ပါတယ်။ ၂၀၁၂၂၀၁၃ ဘဏ္ဍာနှစ်မှာ ပိုငွေအမေရိကန်ဒေါ်လာ ၂၀.၀၇၉ သန်းဖြစ်ပြီးတော့ ယခု ၂၀၁၃-၂၀၁၄ ဘဏ္ဍာနှစ်မှာတော့ ဇန်နဝါရီလ ၂၄ ရက်နေ့မှာ လိုငွေ အမေရိကန်ဒေါ်လာ ၅.၁၁၅ သန်းဖြစ်ကြောင်း တင်ပြအပ်ပါတယ်။ ဆက်လက်ပြီးတော့တင်ပြရမယ်ဆိုလို့ရှိရင် နှမ်းကုန်ကြမ်း တစ်တန်ကိုကြိတ်မယ်ဆိုလို့ရှိရင် ဆီထွက်မှုကတော့ ၀.၄ရ တန်ထွက်ပါမယ်။ မြေပဲဆံကုန်ကြမ်းတစ်တန်ကြိတ်ရင် မြေပဲဆီထွက်ရှိမှုက ၀.၃၉ တန်ဖြစ်ကြောင်းကို တွေ့ရှိရမှာဖြစ်ပါတယ်။ ကျွန်တော်တို့အဓိကတင်ပြလိုတာကတော့ ပြည်တွင်းစားသုံးမှုကတော့ တစ်နှစ်ကိုတန်ချိန် သုံးသိန်းခွဲ၊ လေးသိန်းကြားမှာရှိကြောင်းကို တွေ့ရှိရမှာ ဖြစ်ပါတယ်။ ကျွန်တော်တို့အနေနဲ့ ပြည်ပသို့တင်ပို့ခဲ့တဲ့ဆီထွက်သီးနှံများမှ ရရှိနိုင်မယ့်စားသုံးဆီတန် ချိန်ဟာ ပြည်တွင်းစားသုံးမှုလိုအပ်တဲ့ စားသုံးမှုပမာဏရဲ့ လေးပုံတစ်ပုံခန့်သာရှိကြောင်းကိုလည်း တွေ့ရှိရမှာဖြစ်ပါတယ်။ ဒါကြောင့်မို့လို့ လိုအပ်တဲ့စားအုန်းဆီများကို ပြည်ပမှမှာယူတင်သွင်းနေရကြောင်းကို တင်ပြအပ်ပါတယ်။ ပြည်တွင်းလုပ်ငန်းရှင်တွေအနေနဲ့ လွတ်လပ်စွာကုန်စည်စီးဆင်းတင်ပို့ နိုင်ဖို့အတွက်ကို မြေပဲ၊ မြေပဲဆီနှင့် နှမ်းနီ၊ နှမ်းညို၊ နှမ်းဆီတို့ကို ယခင်တင်ပို့မှုကန့်သတ်ထားရာမှ ၂၀၁၁ ခုနှစ်၊ သြဂုတ်လ ၂၉ ရက်နေ့ကစပြီး ဖြေလျော့ပြီးတော့ တင်ပို့ခွင့်ကိုပြုခဲ့ပါတယ်။ ဈေးနှုန်း အနေနဲ့လည်း ၂၀၁၁-၂၀၁၂ ဘဏ္ဍာနှစ်မှာ နှမ်းတစ်တန် အမေရိကန်ဒေါ်လာ ၁၃၀၀ ခန့်မှ ယခု ၂၀၁၃-၂၀၁၄ ဘဏ္ဍာနှစ်မှာ အမေရိကန်ဒေါ်လာ ၁၈၅၀ ခန့်အထိ တိုးမြှင့်ရရှိလာတာကို တွေ့ရှိရ မှာဖြစ်ပါတယ်။ ပြည်တွင်းစိုက်ပျိုးထုတ်လုပ်သူတွေအနေနဲ့ ကုန်ကြမ်းတင်ပို့မှုအပြင် Value Added ထုတ်လုပ်တင်ပို့စေရေးကိုပါ တွန်းအားပေးတဲ့အနေနဲ့ နှမ်းဆီ၊ မြေပဲဆီကိုလည်း တင်ပို့ခွင့်ပြုထားပြီး ဖြစ်ပါတယ်။ နှမ်းဆီတစ်တန်ကို အမေရိကန်ဒေါ်လာ ၄၅၀၀ ခန့်နှင့်တင်ပို့နေပြီဖြစ်ကြောင်းကိုလည်း တင်ပြအပ်ပါတယ်။ ပြည်ပမှ ဘဏ္ဍာနှစ်အလိုက်တင်သွင်းခဲ့တဲ့ စားအုန်းဆီတန်ချိန်ပမာဏနှင့် ပြည်ပ သို့တင်ပို့ခဲ့သည့်ဆီထွက်သီးနှံများမှထွက်ရှိမယ့် စားသုံးဆီတန်ချိန်ပမာဏများကို နှိုင်းယှဉ်ကြည့်ရင် ၂၀၁၁-၂၀၁၂ ဘဏ္ဍာနှစ်မှာ စားအုန်းဆီတင်သွင်းမှုတန်ချိန် ၃၂၈၀၇၄ တန်၊ ပြည်ပသို့တင်ပို့ခဲ့တဲ့ ဆီထွက်သီးနှံများမှ ရရှိနိုင်မယ့်စားသုံးဆီတန်ချိန်ကတော့ ၆၁၂၅ရ တန်သာဖြစ်ကြောင်းတွေ့ရှိရပါ တယ်။ ၂၀၁၂-၂၀၁၃ ဘဏ္ဍာနှစ်မှာ စားအုန်းဆီတင်သွင်းမှုတန်ချိန် ၂၇၇၈၇၈ တန်၊ ပြည်ပသို့တင်ပို့ ခဲ့တဲ့ဆီထွက်သီးနှံများမှ ရရှိမယ့်စားသုံးဆီတန်ချိန်ကတော့ ၈၉၁၃၃ တန်ဖြစ်ကြောင်းတွေ့ရှိရပါတယ်။ ၂၀၁၃-၂၀၁၄ ဇန်နဝါရီလအထိကို စားအုန်းဆီတင်သွင်းမှုတန်ချိန် ၄၀၃၃၈ရ တန်၊ ပြည်ပသို့တင်ပို့ခဲ့ တဲ့ဆီထွက်သီးနှံများမှ ရရှိနိုင်မယ့်စားသုံးဆီတန်ချိန်ကတော့ ၁၀၀၀၈၀ တန်ဖြစ်ကြောင်းကို တွေ့ရှိရတဲ့ အတွက်ကြောင့်မို့လို့ ခုနက ကျွန်တော်တင်ပြသလို စားသုံးတဲ့ပမာဏရဲ့ လေးပုံတစ်ပုံခန့်သာ ပြည်တွင်း ကထွက်ရှိတဲ့ဆီထွက်သီးနှံများကနေပြီးတော့ နိုင်ငံခြားကိုတင်ပို့ရောင်းချခဲ့အခါမှာ ရရှိနိုင်မယ့် စားသုံး ဆီတန်ချိန်ကို ကျွန်တော်တို့ နှိုင်းယှဉ်ရင် များစွာကွာခြားနေတာကိုလည်း တွေ့ရမှာဖြစ်ပါတယ်။ မြန်မာ နိုင်ငံအနေနဲ့ စိုက်ပျိုးရေးအခြေခံနိုင်ငံဖြစ်တဲ့အားလျော်စွာ ရေရှည်မှာ ပို့ကုန်ဦးဆောင်တဲ့ စဉ်ဆက် မပြတ်တိုးတက်မှုနှင့် ကြွယ်ဝမှုရရှိနိုင်ရေးအတွက်ကို Nationd Export Strategy အား တန်ဖိုးမြှင့် ပို့ကုန် (Vdue Added) ထုတ်လုပ်ခြင်းနှင့် စဉ်ဆက်မပြတ်တိုးတက်မှုဖြစ်စေရန် ကမ္ဘာ့စီးပွားရေး ပေါင်းစည်းမှုနှင့် ခိုင်မာတဲ့အစိုးရ၊ ပုဂ္ဂလိကဆွေးနွေးညှိနှိုင်းမှုကို အထောက်အကူပြုတဲ့ ပွင့်လင်း မြင်သာမှုရှိတဲ့ ကုန်သွယ်ရေးမူဝါဒနှင့်စည်းမျဉ်းမူဘောင်များဖြစ်ပေါ်လာစေရန် နိုင်ငံတကာဈေးကွက် အခွင့်အလမ်းများနှင့် လိုအပ်ချက်များအားဖြည့်ဆည်းနိုင်ပြီး ယှဉ်ပြိုင်မှုရှိသော အရည်အသွေးကောင်းပို့ကုန်အမယ်စုံများ တိုးတက်လာစေရန်၊ ပို့ကုန်တိုးတက်မှုကို အထောက်အကူပြုမယ့် နည်း ပညာတီထွင်စမ်းသစ်မှု၊ ပို့ကုန်ဆိုင်ရာအရည်အသွေးနှင့် စွမ်းရည်ဖွံ့ဖြိုးမှုများ အားပေးရန်နှင့် ရင်းနှီး မြှုပ်နှံမှုတိုးမြှင့်ရန်၊ ပို့ကုန်လုပ်ငန်းရှင်များရဲ့ လိုအပ်ချက်အမျိုးမျိုးကို ပူးပေါင်းဖြည့်ဆည်းပံ့ပိုးနိုင်မယ့် အဖွဲ့အစည်းများထူထောင်နိုင်ရန်၊ နိုင်ငံတစ်ဝှမ်းနှင့်ဒေသတွင်းအဆင့်ဆင့် ကုန်သွယ်မှုဆိုင်ရာလိုအပ် ချက်များကို ထူထောင်နိုင်ရန်နှင့် ကုန်စည်ထောက်ပံ့ပို့ဆောင်ရေးစွမ်းရည်ကို တိုးမြှင့်ရန်နည်းဗျူဟာ၊ ရည်မှန်းချက်များနှင့် အစွမ်းကုန်ကြိုးပမ်းအကောင်အထည်ဖော် ဆောင်ရွက်လျက်ရှိကြောင်း ဖြေကြား အပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။ (ဩဘာသံများ)</speech>
<speech><mp id="310">ဦးကိုကြီး(အောင်မြေသာစံမဲဆန္ဒနယ်)</mp>ဥက္ကဋ္ဌကြီးခင်ဗျား။ မေးခွန်းများ ပြန်လည်မေး ခွင့်ပြုပါရန်ခွင့်တောင်းခံအပ်ပါတယ်။ ကျွန်တော်တို့ ဒုတိယဝန်ကြီးရဲ့ ဖြေကြားချက် အတွင်းမှာ ၂၀၁၁၂၀၁၂ ခုနှစ်မှာ ပို့ကုန်နဲ့ စားအုန်းဆီသွင်းမှုပြန်ပြီးတော့ ကျွန်တော်တို့ နှိုင်းယှဉ် ချိန်ဆလိုက်ချိန်မှာ ၂၀၈.၅၈ သန်း အနုတ်ငွေ(လိုငွေပြနေပါတယ်။ ၂၀၁၂-၂၀၁၃ မှာတော့ ပိုငွေ ၁၀.၇၃ သန်းပြပါတယ်။ ၂၀၁၃-၂၀၁၄ မှာတော့ ၅.၂၁၅ သန်းပြပါတယ်။ ဆိုတော့ ဒါကို ကျွန်တော်တို့ ကြည့်ခြင်းအားဖြင့် ကျွန်တော်တို့ ပို့သမျှဟာပြန်သွင်းတာနဲ့ ကုန်နေတဲ့သဘောရှိပါတယ်။ ဆိုတော့ အခြားနိုင်ငံတော် အတွက်ပိုပြီးတော့ အရေးကြီးတဲ့နေရာတွေမှာသုံးဖို့အတွက် ဒီသုံးငွေဟာ နိုင်ငံတော်အတွက် နစ်နာ ချက်များ ဖြစ်နေမလားဆိုတာလေးကို ကျွန်တော်တို့က နိုင်ငံတော်ရဲ့ ရေရှည်အကျိုးအတွက် ထည့် သွင်းစဉ်းစားပြီးတော့ စီးပွားရေးမူဝါဒများကိုချမယ်ဆိုရင်တော့ နိုင်ငံအတွက် ပိုကောင်းမယ်လို့လည်း ကျွန်တော်တို့သုံးသပ်ချက်များကို ကြားနေရတဲ့အတွက် ဒီမေးခွန်းကိုဖြည့်စွက်မေးခွန်း မေးခြင်းဖြစ်ပါတယ်။ နောက်ပြီးတော့ နိုင်ငံတော်အတွက် ၁၉၉၀ နဲ့ ၁၉၉၅ အတွင်းမှာ ပြည်တွင်းဆီထွက်သီးနှံ စိုက်ပျိုးမှုဟာ ကြိတ်ဝါးမှုနှင့် ပြည်တွင်းစားသုံးမှုဟာလုံလောက်ပါတယ်။ အခုအချိန်မှာ ဘာ့ကြောင့်လို တာပြသလဲလို့ ပြန်လေ့လာတဲ့အချိန်မှာ ကျွန်တော်တို့ စားအုန်းဆီ ဆက်တိုက်သွင်းမှုကြောင့် ၁၉၉၀ နောက်ပိုင်း စားအုန်းဆီဆက်တိုက်သွင်းမှုကြောင့် ဆီထွက်သီးနှံဈေးတွေဟာ ရသင့်တဲ့ဈေးမျိုးအောက် ကိုလျော့ပြီးတော့ တောင်သူများအရှုံးပြတဲ့အတွက် စိုက်ပျိုးမှုကျသွားပါတယ်။ ဧကများလျော့သွား ပါတယ်။ လျော့သွားတဲ့အတွက် ပြည်တွင်းစားသုံးမှုကို မဖူလုံတဲ့ အခြေအနေကို ရောက်သွားပါတယ်။ အဲ့ဒါကြောင့် ဒီအခြေအနေမျိုးကနေပြီးတော့ ပြန်လည်ပြီးတော့ ကောင်းမွန်တဲ့ပြည်သူများရဲ့ ကျန်းမာ ရေးအတွက်ရော၊ တောင်သူများရဲ့ စိုက်ပျိုးရေးအတွက်ရော၊ နောက် SMES လုပ်ငန်းများအတွက်ရော၊ မွေးမြူရေးလုပ်ငန်းများအတွက်ရော ပြန်လည်ပြီးတော့ ကောင်းတဲ့ကုန်သွယ်မှုမူဝါဒများကို စဉ်းစား နိုင်ရင် နိုင်ငံတော်အတွက် အကျိုးရှိတဲ့အဖြေတစ်ခုရနိုင်လိမ့်မယ်လို့ ကျွန်တော်တို့မျှော်လင့်ကြောင်း ဖြည့်စွက်ဆွေးနွေးရင်းနဲ့ နိဂုံးချုပ်အပ်ပါတယ်ခင်ဗျား။ အားလုံးကိုကျေးဇူးတင်ပါတယ်။(ဩဘာသံများ)</speech>
<speech><agency id="97">ဒေါက်တာပွင့်ဆန်း(ဒုတိယဝန်ကြီး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန)</agency>ပြည်သူ့လွှတ်တော်ဥက္ကဋ္ဌကြီးခင်ဗျား။ ခုနက မန္တလေးတိုင်းဒေသကြီး၊ အောင်မြေသာစံမဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးကိုကြီးထပ်မံမေးမြန်းတဲ့မေးခွန်းနှင့်ပတ်သက်၍ အခုအခါမှာ ကျွန်တော်တို့ စားသုံးမှုအပိုင်းမှာ ကျွန်တော်ခုနကတင်ပြခဲ့သလို ပြည်တွင်းမှာတိုးတက်လာတဲ့လူဦးရေ နှင့်စားသုံးမှုပမာဏဟာ တစ်လကိုတန်ချိန်သုံးသောင်းပတ်ဝန်းကျင်ရှိတာကို တွေ့ရမှာဖြစ်ပါတယ်။ တစ်နှစ်ကိုတော့ တန်ချိန် သုံးသိန်းခွဲနှင့်လေးသိန်းကြားရှိတာကို တွေ့ရပါတယ်။ ပြည်တွင်းထုတ်လုပ်မှု အနေနဲ့ ဒီဆီထွက်သီးနှံတွေ ထွက်ရှိမှုနှင့် ခုနကဒီမြေပဲဆီ၊ နှမ်းဆီတွေကိုကြိတ်လိုက်ရင်ထွက်ရှိမယ့် ပမာဏ နိုင်ငံခြားကိုတင်ပို့ရောင်းချမှုမပြု ရင်တောင်မှ ကြိတ်လိုက်မယ့်ပမာဏဟာ ပြည်တွင်းစားသုံး နိုင်တဲ့ပမာဏရဲ့လေးပုံတစ်ပုံလောက်ကိုပဲ ထုတ်လုပ်နိုင်သေးတာကို တွေ့ရပါတယ်။ အဓိကကတော့ ကျွန်တော်တို့စားသုံးနိုင်တဲ့ပမာဏ၊ လိုအပ်တဲ့ပမာဏကိုပြည့်မီအောင် ဒီဘက်ကစိုက်ပျိုးထုတ်လုပ် မယ်။ စိုက်ပျိုးထုတ်လုပ်ပြီးတော့ ထွက်ရှိလာတဲ့ ဒီဆီထွက်သီးနှံတွေကို လုံးဝမတင်ပို့ဘဲ ပြည်တွင်းမှာ ကြိတ်ဖို့ဆိုလို့ရှိရင်တော့ ဒီစိုက်ပျိုးရေးပိုင်းတွေ နောက်တစ်ခါထွက်ရှိလာမယ့် ဒီဆီထွက်သီးနှံတွေကို ကြိတ်မယ့် ဆီစက်တွေကိစ္စပါ ကျွန်တော်တို့က စက်မှုဖွံ့ဖြိုးတိုးတက်မှုကဏ္ဍတွေပါစဉ်းစားရမှာ ဖြစ်ပါတယ်။ တစ်ဖက်ကတော့ ခုနက ကျွန်တော်နှိုင်းယှဉ်တင်ပြသလိုပဲ ယနေ့အချိန်အခါမှာ နှမ်းဆီ တစ်ပိဿာက ပြည်တွင်းမှာ ၃၅၀၀၊ ၄၀၀၀ ပတ်ဝန်းကျင်ရှိတာတွေ့ရမှာ ဖြစ်ပါတယ်။ စားအုန်းဆီ ကတော့ ၁၈၀၀ ပတ်ဝန်းကျင်နဲ့ စားသုံးသူတွေက ကြိုက်နှစ်သက်ရာကို ရွေးချယ်ပြီးတော့ဝယ်ယူစား သုံးနိုင်တာကိုလည်း တွေ့ရမှာဖြစ်ပါတယ်။ အဲ့ဒီတော့ ကျွန်တော်တို့အနေနဲ့ ဘယ်ဟာကိုစားပါ။ ဘယ်ဟာကိုမစားပါနဲ့လို့တော့ ကျွန်တော်တို့ကတော့ ကန့်သတ်ထားမှုမရှိပါဘူး။ သူတို့ရဲ့ တတ်နိုင်တဲ့ ပမာဏနဲ့ တတ်နိုင်တဲ့ကြိုက်နှစ်သက်ရာကို ရွေးချယ်ခွင့်ကိုပေးထားတာကို တွေ့ရမှာဖြစ်ပါတယ်။ အဓိကကတော့ ကျွန်တော်တို့စက်မှုကဏ္ဍတိုးတက်ဖို့၊ နောက်တစ်ခုက ပြည်တွင်းစိုက်ပျိုးထုတ်လုပ်တဲ့ သူတွေ စရိတ်စကကာမိဖို့ကတော့ ဒီနိုင်ငံခြားမှာပေါက်တဲ့ဈေးအတိုင်းကို ပြည်တွင်းမှာပေါက်ပြီးတော့ အဲ့ဒီပေါက်တဲ့ဈေးနဲ့တွက်ချက် ကြိတ်မယ်ဆိုလို့ရှိရင် ခုနကနှမ်းဆီတစ်တန်ကို ကျွန်တော်တို့ ၄၅၀၀ နဲ့တင်ပို့ရောင်းချနေတာတွေ့ရမှာဖြစ်ပါတယ်။ ဒါကြောင့်မို့လို့ နှမ်းဆီတစ်တန်ကို အဲ့ဒီဈေးနဲ့ပြည် တွင်းမှာ ဝယ်စားနိုင်မယ်ဆိုလို့ရှိရင်တော့ ကျွန်တော်တို့ စားသုံးမှုပိုင်းပမာဏ Quality တက်လာတာ ကတစ်ပိုင်း၊ ပိုပြီးတော့ကုန်ကျမယ့်အပိုင်းကရှိပါမယ်။ ရွေးချယ်စားသုံးမှုအပိုင်းကတော့ ပြည်သူတွေ အနေနဲ့ကတော့ ဒီနေ့ဈေးနည်းတဲ့အပိုင်း၊ ကျန်းမာရေးရှုထောင့်ကကြည့်ရင်ကလည်း သက်ဆိုင်ရာ ကျန်းမာရေးဝန်ကြီးဌာနစစ်ဆေးမှုနဲ့ ကမ္ဘာတစ်ဝှမ်းလည်းပဲ စားအုန်းဆီကို သူ့ရဲ့ သက်ဆိုင်ရာတင်သွင်း မှုနိုင်ငံတွေအနေနဲ့ကြည့်ရင် အိမ်နီးချင်းနိုင်ငံတွေမှာ အိန္ဒိယနိုင်ငံ၊ တရုတ်နိုင်ငံတွေကတောင်မှ စားအုန်းဆီကို တစ်နှစ်တစ်နှစ် တန်ချိန်သိန်းချီပြီးတော့ တင်သွင်းပြီး စားသုံးနေတာကိုလည်းတွေ့ရမှာ ဖြစ်ပါတယ်။ အဲ့ဒီတော့ ကျွန်တော်တို့ကုန်သွယ်ရေးမူဝါဒအနေနဲ့ကတော့ ကျွန်တော်တို့ကတော့ ခုနက ကုန်သွယ်မှုပမာဏတိုးတက်ဖို့အပိုင်းကို ကြည့်ရမယ်ဆိုလို့ရှိရင်တော့ ပြည်တွင်းစားသုံးမှုပိုလျှံပြီးတော့ စားသုံးမှုကိုလုံလောက်ပြီးတော့ ပိုလျှံတဲ့ပစ္စည်းတွေကို ပို့ကုန်အဖြစ် ကျွန်တော်တို့က တင်ပို့ရောင်းချနေတာဖြစ်ပါတယ်။ ကျွန်တော်တို့တင်ပို့ခွင့်တွေကို ပိတ်ထားမယ်ဆိုလို့ရှိရင်တော့ ပြည်တွင်းမှာ စိုက်ပျိုးထုတ်လုပ်တဲ့သူတွေရဲ့ သူတို့ရဲ့ထွက်ရှိလာမယ့် သီးနှံဈေးနှုန်း၊ သူတို့ရဲ့အကျိုးအမြတ်ရရှိမှု ကိုလည်း တစ်ဖက်ကကြည့်မယ်ဆိုရင်တော့ ဒါ subside ဈေးနှိမ်ထားမယ့်အပိုင်းကို လုပ်ရမှာ ဖြစ်ပါတယ်။ ဒါကြောင့်မို့လို့ ပြည်ပပေါက်ဈေးအတိုင်း တွက်ချက်ပြီးကြိတ်မယ်ဆိုလို့ရှိရင် ဈေးက ခုနက ၃၅၀၀၊ ၄၀၀၀ ကျမယ်။ တစ်ပိဿာကို။ ပြည်တွင်းမှာလက်ရှိပေါက်ဈေးအတိုင်း စားအုန်းဆီ ပေါက်ဈေးအတိုင်းရောင်းနိုင်ဖို့ ဒီလျော့ဈေးနဲ့ရောင်းနိုင်ဖို့ဆိုရင် ဒီစိုက်ပျိုးထုတ်လုပ်သူတွေ စိုက်ပျိုး စရိတ်မကာမိမှာ ဒါမျိုးတွေကို ကျွန်တော်တို့လည်း တွက်ချက်စဉ်းစားရမှာဖြစ်ပါတယ်။ အဓိက ကတော့ ကျွန်တော်တို့ကုန်သွယ်မှုလမ်းကြောင်းမှာ Vdue Added ပစ္စည်းတွေ ထပ်မံတင်ပို့ရောင်းချနိုင်ဖို့ကို တွန်းအားပေးဆောင်ရွက်နေတာဖြစ်ပါတယ်။ နှမ်းနီ၊ နှမ်းညို ဒီအတိုင်းတင်ပို့ရောင်းချမယ့်အစား နှမ်းဆီကြိတ်ပြီးရောင်းချရင် ကျွန်တော်တို့ Value Added တန်ဖိုးလည်းမြှင့်သွားတယ်။ စိုက် ပျိုးထုတ်လုပ်သူတွေလည်း ဈေးကောင်းရမယ်။ စက်မှုလုပ်ငန်းရှင်တွေလည်း ဈေးကောင်းရမယ့်အနေ အထားကို ကျွန်တော်တို့အနေနဲ့ ပေါ်လစီချမှတ်ပြီး တွန်းအားပေးဆောင်ရွက်နေကြောင်းတင်ပြအပ်ပါ တယ်ခင်ဗျား။</speech>
</Q-A>
<Q-A>
<title>မတူပီမြို့နယ်၊ ဆဘောင်းဘဲကျေးရွာ သို့မဟုတ် လှုံမန်းကျေးရွာအနီး မြန်မာ-အိန္ဒိယနယ်စပ်တွင် နယ်စပ် ကုန်သွယ်ရေးစခန်းဖွင့်လှစ်ပေးနိုင်ခြင်းရှိ/မရှိနှင့်စပ်လျဉ်းသည့်မေးခွန်း</title>
<speech type="speaker">ဦးထန်းလိန်း၊ မင်းတပ်မဲဆန္ဒနယ်မှမေးမြန်းဖို့ ဖြစ်ပါတယ်</speech>
<speech><mp id="206">ဦးထန်းလိန်း(မင်းတပ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးနှင့် ဒုတိယဝန်ကြီးများ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဦးစွာပထမနှုတ်ခွန်းဆက်သဂါရဝပြုအပ် ပါတယ်။ ကျွန်တော်ကတော့ ချင်းပြည်နယ် မင်းတပ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးထန်းလိန်း ဖြစ်ပါတယ်။ ပြည်သူ့လွှတ်တော်ဥက္ကဋ္ဌကမှတစ်ဆင့် ကျွန်တော် မေးမြန်းလိုတဲ့ မေးခွန်း ကတော့ ဆဘောင်းဘဲ ဒါမှမဟုတ်ရင် လှုံမန်းကျေးရွာအနီး မြန်မာ-အိန္ဒိယနယ်စပ်မှာ ကုန်သွယ်ရေး စခန်းတစ်ခုဖွင့်လှစ်ပေးနိုင်ခြင်း ဖွင့်လှစ်ပေးနိုင်မယ့်အစီအစဉ် ရှိ/မရှိနှင့်ပတ်သက်ပြီးတော့ မေးမြန်း မှာဖြစ်ပါတယ���။ လေးစားအပ်ပါသော ဥက္ကဋ္ဌကြီးခင်ဗျား။ ချင်းပြည်နယ်(တောင်ပိုင်း)၊ မင်းတပ်ခရိုင်မှာပါဝင်တဲ့ မတူပီမြို့နယ်နှင့် ပလက်ဝမြို့နယ်တို့ဟာ အိန္ဒိယနိုင်ငံနှင့် နယ်နိမိတ်ချင်းထိစပ်နေတဲ့ မြို့နယ်များဖြစ်ပါတယ်။ လမ်းပန်းဆက်သွယ်ရေးအခက်အခဲများကြောင့် ချင်းပြည်နယ်အတွင်း ထွက်တဲ့ စိုက်ပျိုး မွေးမြူရေးထွက်ကုန်များ တရားမဝင်တဲ့ နည်းလမ်းနှင့် မတူပီမြို့နယ်၊ ဆဘောင်းဘဲနှင့် လှုံမန်းကျေးရွာ ကတစ်ဆင့် အိန္ဒိယနိုင်ငံ နဆိုတန်ပြည်နယ်ကို တင်ပို့ရောင်းချနေကြပါတယ်။ ဒါကြောင့် ချင်းပြည်နယ် အတွက် ကောက်ခံရမယ့် အခွန်အကောက်များ နစ်နာဆုံးရှုံးခဲ့ရပါတယ်။ ချင်းပြည်နယ်ရဲ့ ထွက်ကုန် များလည်းပဲ ကုန်ခမ်းသလောက်ဖြစ်နေပါတယ်။ နောက်ထပ် စိုက်ပျိုးမွေးမြူတဲ့ ထွက်ကုန်များလည်း သမင်မွေးရင်း ကျားစားရင်းဆိုသလိုပါပဲ တရားမဝင်တဲ့နည်းလမ်းနဲ့ အခွန်အခမရရှိပဲ နှစ်စဉ်တင်ပို့ ရောင်းချနေကြတဲ့အတွက် နိုင်ငံတော်နဲ့ ချင်းပြည်နယ်အတွက် ဘဏ္ဍာငွေဆုံးရှုံးပြီး နိုင်ငံတော်အတွက် ဝင်ငွေရှာပေးနိုင်ခြင်းမရှိတဲ့အတွက် ချင်းပြည်နယ်ဟာ အဆင်းရဲဆုံးဒေသအဖြစ် သတ်မှတ်ခံရတယ်လို့ ဆိုနိုင်ပါတယ်။ ဒီမိုကရေစီနိုင်ငံတည်ဆောက်မယ့် နိုင်ငံအတွက် အခွန်စည်းကြပ်တဲ့စနစ် တိကျမှန်ကန် ခြင်းဟာ နိုင်ငံတော်ဘဏ္ဍာစီမံခန့်ခွဲရေးအတွက် အရေးကြီးဆုံးကဏ္ဍဖြစ်ပါတယ်။ ချင်းပြည်နယ်၊ မတူပီ မြို့နယ်၊ ဆဘောင်းတဲရွာနဲ့ လှုံမန်းရွာအနီး မြန်မာ-အိန္ဒိယနယ်စပ်မှာ ကုန်သွယ်ရေးစခန်းတစ်ခု ဖွင့်လှစ်ပေးနိုင်မယ်ဆိုရင် ချင်းပြည်နယ်ဟာ ပိုမိုဖွံ့ဖြိုးတိုးတက်လာပြီးတော့ တိုင်းရင်းသားများ စီးပွားရေးအမြင် ပွင့်လင်းလာနိုင်မယ့် အခွင့်အလမ်းများ ရရှိလာနိုင်မှာဖြစ်ပါတယ်။ စိုက်ပျိုးရေးနှင့် မွေးမြူရေးလုပ်ငန်းများ ကျယ်ကျယ်ပြန့်ပြန့် ကြိုးပမ်းဆောင်ရွက်လာနိုင်ကြလိမ့်မယ်လို့လည်း မျှော်လင့်ယုံကြည်ပါတယ်။ ဆဘောင်းတဲရွာနှင့် လှုံမန်းရွာဟာ မန္တလေးမြို့ ကနေပြီးတော့ မိုင်ပေါင်း ၄၃၀ ခန့်ရှိပါတယ်။ ပခုက္ကူမြို့ ကနေတော့ မိုင် ၃၀၀ ကျော်၊ မင်းတပ်မြို့ကနေ ၂၀၅ မိုင်ခန့်၊ မတူပီမြို့ ကနေ ၁၀၃ မိုင်ခန့်အသီးသီး ကွာဝေးတဲ့နေရာမှာရှိကြပါတယ်။ မန္တလေးကနေပြီးတော့ မတူပီအထိ မိုင်ပေါင်း ၂၂ရ မိုင်ဟာ ကတ္တရာလမ်းဖြစ်ပါတယ်။ မတူပီမြို့ကနေ လှုံမန်းကျေးရွာအထိ ၁၀၃ မိုင်ခန့် ရှိပြီးတော့ ၄၃ မိုင်ကတော့ မြေသားလမ်းဖောက်လုပ်ပြီးဖြစ်ပါတယ်။ ကျန်တဲ့ မိုင် ၆၀ ခန့်ကတော့ မော်တော်ဆိုင်ကယ်လမ်းပဲဖြစ်ပါတယ်။ အဲဒီမတူပီကနေပြီးတော့ အဲဒီလှုံမန်းကျေးရွာအထိ မိုင်ပေါင်း ၆၀ ကလည်းပဲ စက်ယန္တရားနဲ့ လွယ်လွယ်ကူကူဖောက်လုပ်နိုင်တဲ့လမ်းမျိုးဖြစ်ပါတယ်။ ဒါပေမယ့် လည်း မတူပီကနေပြီးတော့ ရေဗူဘက်ကိုပတ်ပြီးတော့ ဖောက်ထားတဲ့လမ်းရှိပါတယ်။ မြေသားလမ်း ဖြစ်ပါတယ်။ မိုင်ပေါင်း ၁၅၀ ရှိပါတယ်။ ဒါကြောင့်မို့လို့ ကျွန်တော်တို့ ချင်းပြည်နယ် စီးပွားရေးဖွံ့ဖြိုး တိုးတက်လာစေနိုင်ရန်အတွက် မြန်မာ-အိန္ဒိယ စီးပွားရေးတံခါးပေါက်တစ်ခုအဖြစ် တိုးချဲ့ သတ်မှတ် ဖွင့်လှစ်ပေးမယ်ဆိုရင် ချင်းပြည်နယ်နှင့် နိုင်ငံတော်ရဲ့ စီးပွားရေးလုပ်ငန်းများကို အထောက်အကူပြု နိုင်မယ်လို့ မျှော်လင့်ယုံကြည်နေကြပါတယ်။ ဒါကြောင့်မို့လို့ ပြည်သူ့လွှတ်တော်ဥက္ကဋ္ဌကြီးကနေ တစ်ဆင့် အောက်ပါမေးခွန်းကို ကျွန်တော်မေးမြန်းမှာဖြစ်ပါတယ်။ ချင်းပြည်နယ်၊ မင်းတပ်မြို့နယ်၊ ဆဘောင်းဘဲ သို့မဟုတ် လှုံမန်းကျေးရွာအနီး မြန်မာ-အိန္ဒိယနယ်စပ်မှာ ကုန်သွယ်ရေးစခန်းတစ်ခု နိုင်ငံတော်မှ ဖွင့်လှစ်ပေးမယ့်အစီအစဉ်ရှိ/မရှိ သိရှိလိုတဲ့အတွက်ကြောင့် ပြည်သူ့လွှတ်တော် ဥက္ကဋ္ဌကြီးမှတစ်ဆင့် ရိုသေလေးစားစွာ မေးမြန်းတင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ပြန်လည်ဖြေကြားဖို့ ဖြစ်ပါတယ်</speech>
<speech><agency id="97">ဒေါက်တာပွင့်ဆန်း(ဒုတိယဝန်ကြီး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် တက်ရောက်လာကြသော ပြည်သူ့လွှတ်တော် ကိုယ်စားလှယ်တော်များ၊ ဧည့်သည်တော်များ စိတ်၏ချမ်းသာခြင်း ကိုယ်၏ကျန်းမာခြင်းနှင့်ပြည့်စုံ ကြပါစေလို့ ဆန္ဒပြုပါတယ်။ ချင်းပြည်နယ်၊ မင်းတပ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးထန်းလိန်းရဲ့ မေးခွန်းကို ကျွန်တော့်အနေနဲ့ ဖြေကြားမှာဖြစ်ပါတယ်။ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ ကူးသန်းရောင်းဝယ်ရေးနှင့် စားသုံးသူရေးရာဦးစီးဌာနဟာ အိမ်နီးချင်း နိုင်ငံများနှင့် ပုံမှန်ကုန်သွယ်ရေး၊ နယ်စပ်ကုန်သွယ်ရေးတို့နဲ့ နယ်စပ်ဖြတ်ကျော် ကုန်စည်ကူးသန်းရောင်းဝယ်ရေးလုပ်ငန်းများအား နယ်စပ်မျက်နှာစာအသီးသီးမှာ နယ်စပ်ကုန်သွယ်ရေးစခန်းများ ဖွင့်လှစ်ဆောင်ရွက်လျက်ရှိရာ လက်ရှိမှာ မြန်မာ-တရုတ်နယ်စပ်မှာ နယ်စပ်ကုန်သွယ်ရေးစခန်းလေးခု၊ မြန်မာ-ထိုင်းနယ်စပ်မှာ အသစ်ဖွင့်လှစ်တဲ့ မောတောင်နှင့်ထီးခီ ယာယီနယ်စပ်ကုန်သွယ်ရေး စခန်းအပါအဝင် နယ်စပ်ကုန်သွယ်ရေးစခန်း ခြောက်ခု၊ မြန်မာ-ဘင်္ဂလားဒေ့ရှ်နယ်စပ်မှာ နယ်စပ် ကုန်သွယ်ရေးစခန်းနှစ်ခုနှင့် မြန်မာ-အိန္ဒိယနယ်စပ်မှာ တမူး၊ ရိဒ်၊ ထန်တလန် နယ်စပ်ကုန်သွယ်ရေး စခန်းသုံးခု စုစုပေါင်း ၁၅ ခု ဖွင့်လှစ်ထားပြီးဖြစ်ပါတယ်။ နယ်စပ်ကုန်သွယ်ရေးစခန်းအသစ်များ ဖွင့်လှစ်ရာမှာ နှစ်နိုင်ငံချစ်ကြည်ရင်းနှီးမှုရှိခြင်း၊ ဒေသတွင်း လုံခြုံငြိမ်းချမ်းမှုရှိခြင်း၊ လမ်းပန်း ဆက်သွယ်မှုချောမွေ့ကောင်းမွန်ခြင်း၊ နှစ်နိုင်ငံကုန်သွယ်မှုလုပ်ငန်း အစီအစဉ်နှင့် ဘဏ်လုပ်ငန်း အစီအစဉ်များ နှစ်ဖက်ညှိနှိုင်းသဘောတူညီမှုနှင့် ယင်းအခြေခံအဆောက်အအုံများ ထူထောင်ပေးနိုင် မှုရှိခြင်း၊ ဒေသတွင်းစားသုံးမှု ဖူလုံတဲ့အပြင် ပိုလျှံမှုရှိပြီး ပြည်တွင်းပြည်ပဈေးကွက်များသို့ ရောင်းချ နိုင်မယ့် ကုန်စည်များရှိခြင်းနှင့် ဈေးကွက်ဖွံ့ဖြိုးမှုရှိခြင်း၊ အခြားပြည်နယ်များ၊ တိုင်းဒေသကြီးများ နှင့်လည်း ချိတ်ဆက်ပြီးတော့ ကုန်စည်တွေကို တရားဝင်နည်းလမ်းဖြင့် ကူးသန်းရောင်းဝယ်ပြီး တိုက်ရိုက် သို့မဟုတ် တစ်ဆင့်ခံ ကုန်သွယ်ရောင်းချမှုပြုနိုင်တဲ့အခြေအနေရှိခြင်း၊ နယ်စပ်ကုန်သွယ်ရေးစခန်းဖွင့်လှစ်မယ့် နယ်စပ်ဒေသမှာ နှစ်နိုင်ငံ နယ်နိမိတ်တိုင်းတာရေးကိစ္စများ ရှင်းလင်းပြီးခြင်း စတဲ့အချက်များပေါ်မူတည်ပြီးတော့ စခန်းများဖွင့်လှစ်ဆောင်ရွက်လျက်ရှိပါတယ်။ ချင်းပြည်နယ်အနေနဲ့ နယ်စပ်ကုန်သွယ်ရေးစခန်း ဖွင့်လှစ်ထားပေးမှုမှာ မြန်မာ-အိန္ဒိယ မျက်နှာစာမှာရှိတဲ့ တမူး၊ ရိဒ်၊ ထန်တလန်နယ်စပ် သုံးခုအနက် ချင်းပြည်နယ်အတွင်းမှာ ရိဒ်နယ်စပ်ကုန် သွယ်ရေးစခန်းနဲ့ ၂၀၁၃ ခုနှစ်၊ ဧပြီလ ၁ ရက်နေ့မှာ အသစ်ဖွင့်လှစ်ပေးထားတဲ့ ထန်တလန် ယာယီ နယ်စပ်ကုန်သွယ်ရေးစခန်းတို့ကို ဖွင့်လှစ်ပေးထားပြီး ဖြစ်ပါတယ်။ နယ်စပ်ကုန်သွယ်ရေးစခန်း ဖွင့်လှစ်ရာမှာ အထက်မှာဖော်ပြခဲ့တဲ့ အခြေခံအချက်များအပေါ် မူတည်ဆောင်ရွက်ပြီးတော့ အဓိက အားဖြင့် ကုန်သွယ်မှုတိုးတက်စေရေးအတွက် ဆောင်ရွက်နိုင်မယ့် အခြေအနေအပေါ် သုံးသပ်ပြီးတော့ Infrastructure များ တည်ထောင်ပေးရတာဖြစ်ပါတယ်။ လက်ရှိအနေနဲ့ မြန်မာ-အိန္ဒိယနယ်စပ်တစ်ခု လုံးရဲ့ ကုန်သွယ်မှုကိုကြည့်ရင် ၂၀၁၀-၂၀၁၁ ဘဏ္ဍာရေးနှစ်မှာ ပို့ကုန်အမေရိကန်ဒေါ်လာ ၈.၂၈ သန်း၊ သွင်းကုန်အမေရိကန်ဒေါ်လာ ၄.၅၂ သန်း၊ ကုန်သွယ်မှုပမာဏအမေရိကန်ဒေါ်လာ ၁၂.၈၂ သန်း၊ ၂၀၁၁-၂၀၁၂ ဘဏ္ဍာနှစ်မှာ ပို့ကုန်အမေရိကန်ဒေါ်လာ ၈.၈၆၉ သန်း၊ သွင်းကုန်အမေရိကန် ဒေါ်လာ ၆.၅၄ သန်း၊ ကုန်သွယ်မှုပမာဏအမေရိကန်ဒေါ်လာ ၁၅.၄ သန်း၊ ၂၀၁၂-၂၀၁၃ ဘဏ္ဍာနှစ်မှာ ပို့ကုန်အမေရိကန်ဒေါ်လာ ၂၆.၉၆ သန်း၊ သွင်းကုန်အမေရိကန်ဒေါ်လာ ၁၁.၆ရ သန်း၊ ကုန်သွယ်မှုပမာဏစုစုပေါင်း အမေရိကန်ဒေါ်လာ ၃၈.၆၃ သန်းဖြစ်တာတွေ့ရတဲ့အတွက်ကြောင့်မို့လို့ ဘဏ္ဍာနှစ်အလိုက် တိုးတက်မှုတွေရှိလာတာကိုတွေ့ရမှာဖြစ်ပါတယ်။ ဒါပေမယ့်လည်း ဒီပမာဏဟာ နယ်စပ်ကုန်သွယ်မှုမျက်နှာစာအသီးသီးမှာရှိတဲ့ ကုန်သွယ်မှုအားလုံးရဲ့ ၁.၀၄ ရာခိုင်နှုန်းပဲ ရှိပြီးတော့ နိုင်ငံတော်ရဲ့ ပင်လယ်ရေကြောင်းနှင့် နယ်စပ်ကုန်သွယ်မှုအပါအဝင် ကုန်သွယ်မှုကဏ္ဍတစ်ရပ်လုံးရဲ့ ၀၁.၂ ရာခိုင်နှုန်းသာရှိတာကြောင့်မို့လို့ အိန္ဒိယနယ်စပ်အနေနဲ့ နယ်စပ်ကုန်သွယ်ရေးစခန်းအသစ် ထပ်မံတည်ဆောက်ရင်းနှီးနိုင်ခြင်းမရှိသေးတာကို တွေ့ရှိရမှာဖြစ်ပါတယ်။ လွှတ်တော်ကိုယ်စားလှယ်ကြီးမေးမြန်းထားတဲ့ အိန္ဒိယနိုင်ငံနဲ့ ဆက်စပ်နေတဲ့ ချင်းပြည်နယ်၊ ပလက်ဝမြို့နယ်၊ မတူပီမြို့နယ်တို့အနက် မတူပီမြို့နယ် ဆဘောင်းတဲရွာ သို့မဟုတ် လှုံမန်းရွာမှာ နယ်စပ်ကုန်သွယ်ရေးစခန်း ထပ်မံဖွင့်လှစ်နိုင်မယ့် အစီအစဉ်မရှိသေးသော်လည်း မြန်မာ-အိန္ဒိယ နယ်စပ်မှာ နယ်စပ်ဈေးများဖွင့်လှစ်ရန် ဦးစားပေးဆောင်ရွက်လျက်ရှိပါတယ်။ ၂၀၁၂ ခုနှစ်၊ မေလက မြန်မာနိုင်ငံကို လာရောက်ခဲ့တဲ့ အိန္ဒိယဝန်ကြီးချုပ်ရဲ့ ခရီးစဉ်အတွင်းမှာ စီးပွားရေးနှင့် ကူးသန်းရောင်း ဝယ်ရေးဌာနနဲ့ အိန္ဒိယနိုင်ငံ၊ ပြည်ပရေးရာဝန်ကြီးဌာနတို့အကြား လက်မှတ်ရေးထိုးခဲ့တဲ့ မြန်မာအိန္ဒိယနှစ်နိုင်ငံနယ်စပ်မှာ နယ်စပ်ဈေးများဖွင့်လှစ်နိုင်ရေး နားလည်မှုစာချွန်လွှာအရ မြန်မာ-အိန္ဒိယ နယ်စပ်မှာ နယ်စပ်ဈေးများတည်ထောင်နိုင်ဖို့ ညှိနှိုင်းလျက်ရှိပါတယ်။ အိန္ဒိယအစိုးရဘက်မှ အဆိုပြု လာတဲ့ နေရာတွေအပေါ် စစ်ကိုင်းတိုင်းဒေသကြီးအစိုးရနှင့် ချင်းပြည်နယ်အစိုးရတို့ထံ သဘောထား မှတ်ချက်များနှင့် ဖွင့်လှစ်လိုတဲ့နေရာတွေကို သဘောထားတောင်းခံခဲ့ပြီးတော့ ပထမအကြိမ် အိန္ဒိယမြန်မာနယ်စပ် ဈေးပူးတွဲကော်မတီအစည်းအဝေးမှာ မိမိဘက်မှ ပန်ဆောင်၊ ခင်မန်း၊ လေးလက်၊ ဒါရ်ခိုင်း၊ လာအို၊ ဖါရ်တလန်၊ ဆွန်မရာ၊ ရန်ခွန်း၊ ပွန်ညို၊ ခမ်းပတ် စတဲ့နေရာ ၁၀ ခုမှာ နယ်စပ်ဈေး တွေဖွင့်လှစ်ဖို့ သဘောတူညီခဲ့ပြီးဖြစ်ပါတယ်။ ဒုတိယအကြိမ် မြန်မာ-အိန္ဒိယနယ်စပ်ဈေးပူးတွဲကော်မတီအစည်းအဝေးမှာ နယ်စပ်ဈေးများ စီမံခန့်ခွဲမှုဆိုင်ရာ နည်းလမ်း(မူကြမ်း)ကို လက်မှတ်ရေး ထိုးသွားမည်ဖြစ်ပြီးတော့ အဲဒီစီမံခန့်ခွဲရေးနည်းလမ်းတွေကို လက်မှတ်ရေးထိုးပြီးရင် ကနဦးစမ်းသပ် တည်ထောင်တဲ့အနေနဲ့ အိန္ဒိယနိုင်ငံဘက် အရူနာချာပရာဒက်ပြည်နယ်၊ ချန်ဂလန်ခရိုင်၊ ပန်ဆောတောင်ကြား(နမ်ပေါင်)နဲ့ မြန်မာနိုင်ငံဘက် စစ်ကိုင်းတိုင်းဒေသကြီး၊ ပန်ဆောင်မြို့နယ်၊ ပန်ဆောင်မှာ နယ်စပ်ဈေးတစ်ခု တည်ထောင်သွားမှာဖြစ်ကြောင်းနှင့် အဲဒီနေရာမှာ စမ်းသပ်ဆောင်ရွက်မှု အောင်မြင်ပါက အခြား ခုနက ကျန်ခဲ့တဲ့ ၁၀ နေရာမှာ နယ်စပ်ဈေးများ ထပ်မံဖွင့်လှစ်သွားမှာ ဖြစ်ကြောင်း အသိပေးပြောကြားလိုပါတယ်။ ဒါ့အပြင် ထပ်မံတင်ပြလိုတာကတော့ မြန်မာနိုင်ငံနဲ့ အိန္ဒိယနိုင်ငံတို့ ၂၀၀၈ ခုနှစ်မှာ သဘောတူ လက်မှတ်ရေးထိုးထားတဲ့ ကုလားတန်မြစ် ဘက်စုံသုံး ဖြတ်သန်းသယ်ယူပို့ဆောင်ရေးစီမံကိန်းဆောင် ရွက်တဲ့အခါမှာ လမ်းကြောင်းတစ်လျှောက်လိုအပ်တဲ့ရေကြောင်း၊ ကုန်းကြောင်းတည်ဆောက်မှုလုပ်ငန်း များ ဆောင်ရွက်တဲ့အခါ ကုန်ပစ္စည်းသယ်ဆောင်စစ်ဆေးခြင်းလုပ်ငန်းများ ဆောင်ရွက်ရန်အတွက် မိမိဘက်မှ လိုအပ်တဲ့ မြတ်နှင့် ပလက်ဝနေရာတို့မှာ ကုန်သွယ်ရေးစခန်းများထားရှိရန် လျာထား ဆောင်ရွက်လျက်ရှိပါတယ်။ ဒါ့ကြောင့်မို့လို့ ချင်းပြည်နယ်အတွင်းမှာပါဝင်တဲ့ ပလက်ဝမှာ စီးပွားရေးနှင့် ကူးသန်း ရောင်းဝယ်ရေးဝန်ကြီးဌာနမှ ကူးန်းရောင်းဝယ်ရေးနှင့် စားသုံးသူရေးရာဦးစီးဌာနနှင့် အကောက်ခွန် ဦးစီးဌာန၊ ပြည်တွင်းအခွန်များဦးစီးဌာန၊ လူဝင်မှုကြီးကြပ်ရေးနှင့် အမျိုးသားမှတ်ပုံတင်ရေးဦးစီးဌာန၊ မြန်မာနိုင်ငံ ရဲတပ်ဖွဲ့တို့ပါဝင်တဲ့ OSS အဖွဲ့နဲ့ နယ်စပ်ကုန်သွယ်ရေးစခန်းတစ်ခု ဖွင့်လှစ်နိုင်ဖို့ စီစဉ်ဆောင်ရွက်သွားမှာ ဖြစ်ပါတယ်။ ပလက်ဝနယ်စပ်ကုန်သွယ်ရေးစခန်း ဖွင့်လှစ်နိုင်တဲ့အခါမှာ ချင်းပြည်နယ်အတွင်းမှာ ထွက်ရှိတဲ့ စိုက်ပျိုးမွေးမြူရေးထွက်ကုန်များဟာ ပလက်ဝမှတစ်ဆင့် အိန္ဒိယနိုင်ငံနှင့် အခြားဈေးကွက်တွေကို တင်ပို့ဆောင်ရွက်နိုင်မည့် အလားအလာကောင်းများရှိပါကြောင်းနှင့် လွှတ်တော်ကိုယ်စားလှယ်ကြီး မေးမြန်းထားတဲ့ ချင်းပြည်နယ်၊ မတူပီမြို့နယ်၊ ဆဘောင်းတဲရွာ (သို့မဟုတ်) လှုံမန်းရွာမှာ နယ်စပ်ကုန်သွယ်ရေးစခန်း ဖွင့်လှစ်နိုင်မယ့် အစီအစဉ်မရှိသေးပါကြောင်း ဖြေကြားအပ်ပါတယ် ခင်ဗျား။ ကျေးဇူးတင်ပါတယ်ခင်ဗျား။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် ၃၀ ခန့် ခေတ္တရပ်နားပါမယ်</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>အစည်းအဝေးကို မိနစ် ၃၀ ခန့်ရပ်နားပါသည်။</p>
</Q-A>
</section>
<section value="Bill">
<bill>
<speech type="mc">လွှတ်တော်ကိုယ်စားလှယ်တော်များနှင့် ဧည့်သည်တော်များခင်ဗျား။ အစည်းအဝေးပြန်လည်စတင်တော့မှာ ဖြစ်ပါတယ်</speech>
<speech type="mc">ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ပါပြီခင်ဗျား။</speech>
<title>ပြည်ထောင်စုရွေးကောက်ပွဲကော်မရှင်က တင်သွင်းသော လွှတ်တော်ကိုယ်စားလှယ်တာဝန်မှ ပြန်လည်ရုပ်သိမ်းခြင်းဆိုင်ရာဥပဒေကြမ်းနှင့်စပ်လျဉ်း၍ ပြင်ဆင်ချက်အဆိုတင်သွင်းထားသည့်တစ်ပိုဒ်ချင်းစီအလိုက် ဆွေးနွေး၍အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု ရွေးကောက်ပွဲကော်မရှင်က တင်သွင်းသော လွှတ်တော်ကိုယ်စားလှယ်တာဝန်မှ ပြန်လည်ရုပ်သိမ်းခြင်း ဆိုင်ရာဥပဒေကို ပထမအကြိမ် ပြည်သူ့လွှတ်တော် ပဉ္စမပုံမှန်အစည်းအဝေး နဝမနေ့ (၆-၁၁-၂၀၁၂) ရက်နေ့တွင် ဥပဒေကြမ်းကော်မတီက အစီရင်ခံစာဖတ်ကြားရှင်းလင်းခြင်းများ ပြုလုပ်ခဲ့ပြီးဖြစ်ပါတယ်။ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆိုတင်သွင်းဆွေးနွေးလိုတဲ့ လွှတ်တော်ကိုယ်စား လှယ်များအနေဖြင့် မိမိပြင်ဆင်လိုသည့် အပိုဒ်၊ အပိုဒ်ခွဲ၊ အကြောင်းအရာ၊ အချက်အလက်များကို တိကျစွာရေးသားဖော်ပြ၍ ၁၆-၁၁-၂၀၁၂ ရက်နေ့ နောက်ဆုံးထားပြီး အမည်စာရင်းပေးပို့ကြရန် တောင်းခံခဲ့ပြီးလည်း ဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး ဆွေးနွေးအတည်ပြုခြင်းများ ဆောင်ရွက်ပါမယ်။ ဒီလိုဆွေးနွေးရာမှာ ဥပဒေကြမ်း၏ ခေါင်းစဉ်၊ နိဒါန်းမှအစ အပိုဒ်၊ အပိုဒ်ခွဲများနှင့် ဥပဒေကြမ်းတစ်ခုလုံးပါဝင်မှာဖြစ်ပါတယ်။ အပိုဒ်၊ အပိုဒ်ခွဲအစဉ်လိုက် အတည်ပြုနိုင်ရေးဆောင်ရွက် ရာမှာ ပြင်ဆင်ချက်မရှိပါက မူလအဆိုပြုပြဋ္ဌာန်းချက်အတိုင်း အတည်ပြုနိုင်ရေး တင်ပြဆောင်ရွက် သွားမှာဖြစ်ပါတယ်။ ပြင်ဆင်ချက်ရှိသော အပိုဒ်၊ အပိုဒ်ခွဲများအတွက် ဥပဒေကြမ်းကော်မတီနဲ့ ပြင်ဆင် ချက်အဆိုတင်သွင်းထားတဲ့ လွှတ်တော်အခွင့်အရေးကော်မတီ၊ လွှတ်တော်ကိုယ်စားလှယ်လေးဦးတို့ က သက်ဆိုင်ရာအပိုဒ်၊ အပိုဒ်ခွဲအလိုက် ဆွေးနွေးခြင်း၊ ပြည်ထောင်စုအဆင့်အဖွဲ့အစည်းဝင်က ရှင်းလင်းဆွေးနွေးခြင်းများပြုလုပ်ပြီး လွှတ်တော်ရဲ့ ဆန္ဒသဘောထားရယူ အတည်ပြု ဆုံးဖြတ်မှာဖြစ်ပါ တယ်</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ် ပြည်သူ့လွှတ်တော်ဆိုင်ရာ နည်းဥပဒေ ၁၉၀ နည်းဥပဒေခွဲ(ဃ)အရ လွှတ်တော်ကိုယ်စားလှယ်များ လွှတ်တော်ကိုယ်စားလှယ် တာဝန်မှ ပြန်လည်ရုပ်သိမ်းခြင်းဆိုင်ရာဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီရဲ့ ပြင်ဆင် ချက် ၃၀ ချက်အား ဥပဒေကြမ်းကော်မတီက တင်သွင်းဖို့ ဖိတ်ခေါ်ပါတယ်</speech>
<speech><mp id="239">ဦးခင်မောင်ရွှေ(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော်ကတော့ ဥပဒေကြမ်းကော်မတီဝင်၊ တမူးမဲဆန္ဒနယ်မှ ဦးခင်မောင်ရွှေ ဖြစ်ပါတယ်။ ကျွန်တော့်အနေဖြင့် လွှတ်တော်ကိုယ်စား လှယ်များ လွှတ်တော်ကိုယ်စားလှယ်တာဝန်မှ ပြန်လည်ရုပ်သိမ်းခြင်းဆိုင်ရာ ဥပဒေကြမ်းနှင့်ပတ်သက် ပြီး ပြည်သူ့လွှတ်တော် ဥပဒေကြမ်းကော်မတီရဲ့ ပြင်ဆင်ရန်တင်ပြချက်များကို လွှတ်တော်သို့ အဆိုပြု တင်သွင်းသွားမှာဖြစ်ပါတယ်။ လွှတ်တော်ကိုယ်စားလှယ်ကြီးများထံ ဖြန့်ဝေထားပြီးဖြစ်တဲ့ ကန့်လန့် ဖြတ်ဇယားရဲ့ စာမျက်နှာ ၁ အမှတ်စဉ် ၁ ဥပဒေခေါင်းစီး၊ အမှတ်စဉ် ၃ ပုဒ်မ ၁၊ အမှတ်စဉ် ၄ ပုဒ်မ ၂ ပုဒ်မခွဲ(ဂ)၊ စာမျက်နှာ ၂ အမှတ်စဉ် ၅။</speech>
<speech type="speaker">ဦးခင်မောင်ရွှေ ကန့်လန့်ဖြတ်ဇယားပေါ်မှာရေးထားတဲ့ လွှတ်တော်ကိုယ်စား လှယ်တာဝန်မှ ပြန်လည်ရုပ်သိမ်းခြင်းဆိုင်ရာဥပဒေကြမ်းနှင့်စပ်လျဉ်း၍ ပြည်သူ့လွှတ်တော်ဆိုင်ရာနည်းဥပဒေ ၁၉၀ အရ လွှတ်တော်မှ အတည်ပြု ပေးနိုင်ပါရန် အဆိုတင်သွင်းခြင်းဆိုတဲ့ စာပါ ဖတ်ကြား ပြီးတော့ တင်ပြဖို့ ဖြစ်ပါတယ်။</speech>
<speech><mp id="239">ဦးခင်မောင်ရွှေ(အဖွဲ့ဝင်၊ ဥပဒေကြမ်းကော်မတီ)</mp>လွှတ်တော်ကိုယ်စားလှယ်တာဝန်မှ ပြန်လည်ရုပ်သိမ်းခြင်းဆိုင်ရာဥပဒေကြမ်းနှင့်စပ်လျဉ်း၍ ပြည်သူ့လွှတ်တော်ဆိုင်ရာ နည်းဥပဒေ ၁၉၀ အရ လွှတ်တော်မှ အတည်ပြုပေးနိုင်ပါရန် အဆိုတင်သွင်းသွားမှာဖြစ်ပါတယ်။ ၁။ ပြည်ထောင်စု ရွေးကောက်ပွဲကော်မရှင်မှပေးပို့လာသည့် လွှတ်တော်ကိုယ်စားလှယ် တာဝန်မှ ပြန်လည်ရုပ်သိမ်းခြင်း ဆိုင်ရာဥပဒေကြမ်းအား ၆-၁၁-၂၀၁၂ ရက်နေ့တွင် ပြည်သူ့လွှတ်တော်သို့ ဥပဒေကြမ်းကော်မတီ၏ အစီရင်ခံစာတင်သွင်းခဲ့ပါသည်။ ပြင်ဆင် ချက်အဆို တင်သွင်းလိုသော လွှတ်တော်ကိုယ်စားလှယ်များ၏ အမည်စာရင်းကိုလွှတ်တော်မှ ၁၆-၁၁-၂၀၁၂ ရက်နေ့ နောက်ဆုံးထားပီး တောင်းခံခဲ့ပြီးဖြစ်ပါသည်။ ၂။ ပြင်ဆင်ချက်များအပေါ်တွင် ပြည်သူ့လွှတ်တော် အခွင့်အရေးကော်မတီ၊ ပြည်သူ့လွှတ်တော်ကိုယ်စားလှယ် အင်ဂျန်းယန်မဲဆန္ဒနယ်မှ ဒေါ်ခွဲဘူ၊ သာပေါင်းမဲဆန္ဒနယ်မှ ဦးဝင်းသန်း၊ ရေဖြူမဲဆန္ဒနယ်မှ ဦးဝင်ဦးနှင့် ဆိပ်ကမ်းမဲဆန္ဒနယ်မှ ဒေါက်တာနေလင်းတို့မှ ပြင်ဆင်ချက်အဆိုများ တင်သွင်းခဲ့ပါတယ်။ ၃။ ပြည်သူ့လွှတ်တော် ဥပဒေကြမ်းကော်မတီသည် ၃-၁၀-၂၀၁၃ ရက်နေ့၊ ၉-၁၀-၂၀၁၃ ရက်နေ့၊ ၁၆-၁၀-၂၀၁၃ ရက်နေ့၊ ၂၁-၁၀-၂၀၁၃ ရက်နေ့၊ ၃၀-၁၀-၂၀၁၃ ရက်နေ့၊ ၄၁၁-၂၀၁၃ ရက်နေ့၊ ၇-၁၁-၂၀၁၃ ရက်နေ့၊ ၉-၁၁-၂၀၁၃ ရက်နေ့၊ ၁၄-၂-၂၀၁၄ ရက်နေ့ နဲ့ ၆-၃-၂၀၁၄ ရက်နေ့များတွင် ပြင်ဆင်ချက်အဆိုတင်သွင်းထားသော ကိုယ်စားလှယ် များ၊ လွှတ်တော်အခွင့်အရေးကော်မတီအဖွဲ့ဝင်များ၊ ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်အဖွဲ့ဝင်များ၊ ဥပဒေပြုရေးဆိုင်ရာပူးပေါင်းဆောင်ရွက်ရေးလုပ်ငန်းကော်မတီအဖွဲ့ဝင်များ၊ ပြည်ထောင်စုရွေးကောက်ပွဲကော်မရှင် ဥက္ကဋ္ဌနှင့် အဖွဲ့ဝင်တို့နှင့်အတူ ညှိနှိုင်းအစည်းအဝေးများ ကျင်းပခဲ့ပါသည်။ ပြည်သူ့ လွှတ်တော်က ပြင်ဆင်ရန်တင်ပြချက် ဇယားများကိုလည်းပဲ လွှတ်တော်ကိုယ်စားလှယ် များထံ ဖြန့်ဝေထားပြီးဖြစ်ပါတယ်။ ၄။ ဤဥပဒေကြမ်းနှင့်စပ်လျဉ်းပြီး ပြည်သူ့လွှတ်တော် ဥပဒေကြမ်းကော်မတီရဲ့ ပြင်ဆင်ရန် တင်ပြချက်များမှာ အောက်ပါအတိုင်းဖြစ်ပါတယ်။</speech>
<speech><mp id="239">ဦးခင်မောင်ရွှေ(အဖွဲ့ဝင်၊ ဥပဒေကြမ်းကော်မတီ)</mp>စာမျက်နှာ ၁ အမှတ်စဉ် ၁ ဥပဒေ ခေါင်းစီး၊ အမှတ်စဉ် ၃ ပုဒ်မ ၁၊ အမှတ်စဉ် ၄ ပုဒ်မ ၂ ပုဒ်မခွဲ(ဂ)၊ စာမျက်နှာ ၂ အမှတ်စဉ် ၅ အသစ် ဖြည့်စွက်ချက် ပုဒ်မခွဲ(ဃ)၊ အမှတ်စဉ် ၆ အသစ်ဖြည့်စွက်ချက် ပုဒ်မခွဲ(င)၊ အမှတ်စဉ် ရ ပုဒ်မ ၂ ပုဒ်မခွဲ(စ)၊ စာမျက်နှာ ၃ အမှတ်စဉ် ၁၀ အသစ်ဖြည့်စွက်ချက် ပုဒ်မခွဲ(ဋ) နှင့် (ဌ)၊ အမှတ်စဉ် ၁၁ အခန်း(၂) ပယ်ဖျက်ခြင်း၊ စာမျက်နှာ ၄၊ ၅ နှင့် ၆ မှာပါတဲ့ အမှတ်စဉ် ၁၂ အခန်း(၃) ပယ်ဖျက်ခြင်း၊ အမှတ်စဉ် ၁၃ အခန်း(၄) ကို အခန်း(၂) ပြောင်းခြင်းနှင့် ပုဒ်မ ရ ပုဒ်မခွဲ(င)၊ အမှတ်စဉ် ၁၄ ပုဒ်မ ၈၊ စာမျက်နှာ ၈ အမှတ်စဉ် ၁ရ ပုဒ်မ ၁၀ ပုဒ်မခွဲ(က)၊ အမှတ်စဉ် ၁၉ ပုဒ်မ ၁၀ ပုဒ်မခွဲ(ခ)၊ အမှတ်စဉ် ၂၀ ပုဒ်မ ၁၀ ပုဒ်မခွဲ(ဂ)၊ စာမျက်နှာ ၉ အမှတ်စဉ် ၂၁ ပုဒ်မ ၁၁ ပုဒ်မခွဲ(က)၊ (ခ) နှင့် (ဂ)၊ စာမျက်နှာ ၁၀ အမှတ်စဉ် ၂၄ ပုဒ်မ ၁၂ ကို ပယ်ဖျက်ခြင်း၊ အမှတ်စဉ် ၂၅ ပုဒ်မ ၁၃၊ အမှတ်စဉ် ၂၆ ပုဒ်မ ၁၃ ပုဒ်မခွဲ(ခ)၊ အမှတ်စဉ် ၂ရ ပုဒ်မ ၁၃ ပုဒ်မခွဲ(ဂ)၊ စာမျက်နှာ ၁၁ အမှတ်စဉ် ၂၉ ပုဒ်မ ၁၅ ပုဒ်မ ခွဲ(က)နှင့်(ခ)၊ အမှတ်စဉ် ၃၀ ပုဒ်မ ၁၅ ပုဒ်မခွဲ(ဂ)နှင့်(ဃ)တို့ကို ပယ်ဖျက်ခြင်း၊ စာမျက်နှာ ၁၂ အမှတ် စဉ် ၃၁ ပုဒ်မ ၁၆ ကို ပယ်ဖျက်ခြင်း၊ အမှတ်စဉ် ၃၂ အသစ်ဖြည့်စွက်ချက် ပုဒ်မ ၁၅၊ အမှတ်စဉ် ၃၃ အသစ်ဖြည့်စွက်ချက် ပုဒ်မ ၁၆၊ အမှတ်စဉ် ၃၄ အသစ်ဖြည့်စွက်ချက် ပုဒ်မ ၁ရ ပုဒ်မခွဲ(က)နှင့်(ခ)၊ စာမျက်နှာ ၁၃ အမှတ်စဉ် ၃၆ ပုဒ်မ ၁ရ ပုဒ်မခွဲ(ခ)နှင့်(ဂ)၊ အမှတ်စဉ် ၃ရ အသစ်ဖြည့်စွက်ချက် ပုဒ်မခွဲ (ဃ)၊ အမှတ်စဉ် ၃၈ ပုဒ်မ ၁၈ ကို ပယ်ဖျက်ခြင်း၊ စာမျက်နှာ ၁၄ အမှတ်စဉ် ၃၉ ပုဒ်မ ၁၉ ကိုပယ်ဖျက် ခြင်း၊ အမှတ်စဉ် ၄၁ ပုဒ်မ ၂၀ ဖြစ်ပါတယ်။ အထက်ဖော်ပြပါ ဥပဒေကြမ်းကော်မတီ၏ ပြင်ဆင်ရန် တင်ပြချက် ၃၀ အား လွှတ်တော်မှ အတည်ပြု ပေးနိုင်ပါရန် အဆိုတင်သွင်းအပ်ပါတယ်ခင်ဗျား။</speech>
<speech type="speaker">အားလုံးပေါင်း ကန့်လန့်ဖြတ်ဇယားမှာ အမှတ်စဉ် ၄၁ ရှိတယ်။ အဲ့ဒီ ၄၁ ထဲက ဥပဒေကြမ်းကော်မတီက အပိုဒ်ပေါင်း ၃၀ ကို ပြင်ဆင်အဆိုပြုထားပါတယ်။ ဒီပြင်ဆင်အဆိုပြုချက်ကို လည်း လွှတ်တော်ကိုယ်စားလှယ်များထံ ကြို တင်ဖြန့်ဝေထားပြီးဖြစ်ပါတယ်။ ထိုနည်းတူစွာ ပြည်ထောင်စုအဆင့်ထံကိုလည်း ဒီကန့်လန့်ဖြတ်ဇယားများ ရောက်ပါသလား။ ရောက်ပြီ။ ဒါ့ကြောင့် ဥပဒေကြမ်းကော်မတီက အခုလိုပြင်ဆင်အဆိုပြုချက်ကို ပြည်ထောင်စုအဆင့် အဖွဲ့အစည်းဝင်က ကန့်ကွက်ရန်ရှိပါသလား</speech>
<speech><agency id="56">ဦးဝင်းကို(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>မရှိပါဘူး။</speech>
<speech type="speaker">ဒီမှာလည်း ဒီဥပဒေကြမ်းနှင့်ပတ်သက်ပြီးတော့ ၁၀ ကြိမ်တိတိ ဆွေးနွေးညှိနှိုင်း ခဲ့တာဖြစ်တယ်။ အခု ဥပဒေကြမ်းကော်မတီရဲ့ ပြင်ဆင်အဆိုပြုချက်ကို ပြည်ထောင်စုအဆင့်က ကန့်ကွက်ရန်မရှိကြောင်း တင်ပြပါတယ်။ လွှတ်တော်က ကန့်ကွက်ရန်ရှိပါသလား။ ကန့်ကွက်ရန်ရှိပါ</speech>
<speech><mp id="408">ဦးခိုင်မောင်ရည်(အလုံမဲဆန္ဒနယ်)</mp>ဥက္ကဋ္ဌကြီးခင်ဗျား။ ကျွန်တော့်အနေနဲ့ အမှတ်စဉ် ၅ စာမျက်နှာ ၂ က။</speech>
<speech type="speaker">စာမျက်နှာ ၂ အမှတ်စဉ် ၅</speech>
<speech><mp id="408">ဦးခိုင်မောင်ရည်(အလုံမဲဆန္ဒနယ်)</mp>ဟုတ်ကဲ့ပါ။ အသစ်ဖြည့်စွက်ခြင်းဆိုတဲ့ ဥပဒေကြမ်း ကော်မတီက ဖြည့်စွက်ထားတဲ့အပိုဒ်ခွဲ(ဃ) နှင့် (င)။ အပိုဒ်ခွဲ(ဃ)မှာ ရွေးကောက်ခံလွှတ်တော် ကိုယ်စားလှယ်ဆိုသည်မှာ လွှတ်တော်တစ်ရပ်ရပ်သို့ သက်ဆိုင်ရာလွှတ်တော်ရွေးကောက်ပွဲဥပဒေနှင့် အညီ ရွေးကောက်တင်မြှောက်ခံထားရပြီး သက်ဆိုင်ရာလွှတ်တော်တွင် ကတိသစ္စာပြု လက်မှတ်ရေး ထိုးပြီးဖြစ်သော လွှတ်တော်ကိုယ်စားလှယ်ဟု ဆိုသည်ဆိုသည်ကို ကျွန်တော့်အနေနဲ့ ကန့်ကွက်ချင်ပါ တယ်ခင်ဗျ။ ရွေးကောက်ခံလွှတ်တော်ကိုယ်စားလှယ်ဆိုတာ လွှတ်တော်မတက်သေးဘဲနဲ့ ကတိသစ္စာ မပြုသေးဘဲနဲ့လည်း ရွေးကောက်ခံလွှတ်တော်ကိုယ်စားလှယ်ရှိပါတယ်။ အဲ့ဒီကြားထဲမှာ ကန့်ကွက် မယ်ဆိုရင်လည်း ကန့်ကွက်လို့ရတဲ့အတွက် ကျွန်တော့်အနေနဲ့တော့ ရွေးကောက်ခံလွှတ်တော်ကိုယ် စားလှယ်ဆိုသည်မှာ လွှတ်တော်တစ်ရပ်ရပ်သို့ သက်ဆိုင်ရာလွှတ်တော်ရွေးကောက်ပွဲ ဥပဒေနှင့်အညီ ရွေးကောက်တင်မြောက်ခြင်းခံရသော လွှတ်တော်ကိုယ်စားလှယ်ကိုဆိုသည်ဆိုတဲ့ တိုတိုတုတ်တုတ်နှင့် လုပ်ရင်ပိုပြီးပြည့်စုံတယ်ထင်ပါတယ်။ အကယ်၍ ကတိသစ္စာမပြုမီ ရွေးကောက်ခံပြီးတော့ ကြားထဲမှာ လည်း လွှတ်တော်ကိုယ်စားလှယ် တာဝန်မှပြန်လည်ရုပ်သိမ်းချင်တဲ့သူ၊ လွှတ်တော်ကိုယ်စားလှယ် ရွေးကောက်ခြင်းကို ကန့်ကွက်ချင်တဲ့သူရှိကောင်းရှိနိုင်ပါတယ်။ အဲ့ဒီအတွက် ဒါကို ကန့်ကွက်ခြင်း ဖြစ်ပါတယ်။ ကျေးဇူးတင်ပါတယ်။</speech>
<speech type="speaker">ကောင်းပြီ။ ကတိသစ္စာပြု လက်မှတ်ရေးထိုးပြီးဖြစ်သော လွှတ်တော်ကိုယ်စား လှယ်ကို ဆိုလိုသည်ဆိုတာနဲ့ ချုပ်ထားပါတယ်။ အဲ့ဒီတော့ ဥပဒေမှာ ကတိသစ္စာပြုပြီး လက်မှတ်ရေး ထိုးတဲ့သူကိုသာ ရွေးကောက်ခံလွှတ်တော်ကိုယ်စားလှယ်လို့ အဓိပ္ပာယ်ဖော်ပြထားခြင်းရှိ/မရှိ။ အကယ် လို့ အဲ့ဒီလိုအဓိပ္ပာယ်ဖော်ပြထားခြင်းရှိတယ်ဆိုလျှင် ဦးခိုင်မောင်ရည် ပြောတာ ဒါနဲ့ပတ်သက်ပြီးတော့အကျုံးမဝင်နိုင်ဘူးလို့ထင်ပါတယ်။ ဒါကြောင့်မို့လို့ မိမိဥပဒေကို တိတိကျကျဖော်ပြနိုင်ခြင်းမရှိတဲ့ အတွက် သက်ဆိုင်ရာဥပဒေကြမ်းကော်မတီ၊ သက်ဆိုင်ရာ ပြည်ထောင်စုအဆင့်ကနေပြီးတော့ ရှင်းလင်းတင်ပြပေးဖို့ဖိတ်ခေါ်ပါတယ်။</speech>
<speech>ဦးတီခွန်မြတ်(ဥက္ကဋ္ဌ၊ ဥပဒေကြမ်းကော်မတီ။ ။လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ ကျွန်တော်တို့ ဥပဒေကြမ်းကော်မတီအနေနဲ့ ဒီလိုရေးထားခြင်းဟာ ကျွန်တော်တို့ရဲ့ သဘောထားနဲ့ ကျွန်တော်တို့ ရေးထားခြင်းမဟုတ်ပါဘူး။ လွှတ်တော်ကိုယ်စားလှယ် ဆိုတဲ့နေရာမှာ ရွေးကောက်ခံပြီးတဲ့နောက်ပိုင်း သက်ဆိုင်ရာဥပဒေနှင့်အညီ လွှတ်တော်မှာ ကတိသစ္စာ ပြုပြီး လက်မှတ်ရေးထိုးမှသာလျှင် လွှတ်တော်ကိုယ်စားလှယ်လို့ မှတ်ယူရမယ်ဆိုတဲ့အပိုင်းတွေကို ကျွန်တော်တို့အခြေပြုပြီး ရေးဆွဲတင်ပြထားခြင်းဖြစ်ကြောင်း လေးစားစွာဖြင့် တင်ပြအပ်ပါတယ် ခင်ဗျား။</speech>
<speech type="speaker">ပြည်ထောင်စုကိုယ်စားလှယ်အနေနဲ့ရော သီးခြားများ ပြောစရာရှိပါသလား။</speech>
<speech><agency id="56">ဦးဝင်းကို(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံးပဲ မင်္ဂလာပါလို့ နှုတ်ခွန်း ဆက်သဂါရဝပြု အပ်ပါတယ်။ ဒီပြင်ဆင်ဖြည့်စွက်ချက်ကတော့ ကျွန်တော်တို့ မူလစတင်ရေးသားစဉ်က ပြည်ထောင်စုရွေးကောက်ပွဲကော်မရှင်ရဲ့ အဆိုပြုချက်မဟုတ်ပါဘူး။ ဥပဒေကြမ်းကော်မတီကနေပြီးတော့ ဖြည့်စွက်ထည့်သွင်းတာဖြစ်ပါတယ်။ သို့သော်လည်းပဲ ဒီဖြည့်စွက်ထည့်သွင်းချက်နဲ့ပတ်သက်လို့ ကျွန်တော်တို့ လေ့လာမိသလောက်ကလည်း သက်ဆိုင်ရာ လွှတ်တော်ဆိုင်ရာဥပဒေများမှာ လွှတ်တော် ကိုယ်စားလှယ်ဖြစ်မြောက်ခြင်းဆိုတဲ့ပြဋ္ဌာန်းချက်ရှိပါတယ်။ အဲ့ဒီပြဋ္ဌာန်းချက်မှာဆိုလို့ရှိရင် ရွေးကောက် တင်မြောက်လိုက်ကြောင်း ပြည်ထောင်စုရွေးကောက်ပွဲကော်မရှင်က အသိအမှတ်ပြု ခံရသူဖြစ်ဖို့လို သလို လွှတ်တော်ကိုယ်စားလှယ်များစိစစ်ရေးအဖွဲ့က စိစစ်ရေးကော်မတီက စိစစ်အတည်ပြုပြီးခြင်းနဲ့ နောက်ဆက်တွဲ(က)ပါအတိုင်း ကျမ်းကျိမ်ကတိသစ္စာပြုပြီးခြင်းတို့ ဆိုတာတွေပါတဲ့အတွက် ကျွန်တော် တို့ လွှတ်တော်ကိုယ်စားလှယ်တစ်ဦးဟာ ရွေးကောက်ခံပြီးတဲ့နောက် လွှတ်တော်မှာ ကတိသစ္စာပြုပြီး မှသာ လွှတ်တော်ကိုယ်စားလှယ်ဖြစ်မြောက်တာတွေ့ရှိရပါတယ်။ ဒါကြောင့်မို့လို့လည်း ဥပဒေကြမ်းကော်မတီရဲ့ ဖြည့်စွက်ချက်ကို ကျွန်တော်တို့အနေနဲ့ ကန့်ကွက်ရန်မရှိ သဘောတူညီခြင်းဖြစ်ပါတယ်။ သို့ရာတွင် လွှတ်တော် ကိုယ်စားလှယ်ကြီးတင်ပြတဲ့အတိုင်း ရွေးကောက်ခံပြီးတဲ့နောက် လွှတ်တော်မှာ ကတိသစ္စာမပြုမီမှာလည်း တာဝန်မှပြန်လည်ရုပ်သိမ်းလိုသော မဲဆန္ဒရှင်များက တိုင်တန်းလိုခြင်းရှိလာနိုင်ပါတယ် ဆိုတဲ့အချက်ဟာလည်း ထည့်သွင်းစဉ်းစားရမယ့်အချက်တော့ဖြစ်ပါတယ်။ သို့ရာတွင် ကျွန်တော်တို့ လွှတ်တော်မှာ အခြေခံဥပဒေပုဒ်မ ၃၉၆ အရ ပေးထားတဲ့ Right to Recall ဆိုတဲ့ ပြဋ္ဌာန်းချက်ရဲ့ Concept ကတော့ လွှတ်တော်မှာ ကတိသစ္စာပြုပြီးသော လွှတ်တော်ကိုယ်စားလှယ် ဖြစ်နေတဲ့ပုဂ္ဂိုလ်ကိုသာ Right to Recdl လုပ်နိုင်ဖို့ ပေးထားတယ်လို့ ယူဆတဲ့အတွက် ကျွန်တော်တို့ ဥပဒေကြမ်းကော်မတီရဲ့ ဖြည့်စွက်ချက်ကို ကျွန်တော်တို့အနေနဲ့တော့ ကန့်ကွက်ရန်မရှိပါကြောင်း ဆွေးနွေးတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ကဲ ဒါ့ကြောင့် ဥပဒေကြမ်းကော်မတီရဲ့ ပြင်ဆင်အဆိုပြုချက်ကို လွှတ်တော်ကို မေးမြန်းတဲ့အခါမှာ လွှတ်တော်က သဘောတူပါတယ်။ ပြောတဲ့အချိန်မှာ ဦးခိုင်မောင်ရည်က ကန့်ကွက် ပါတယ်လို့ ပြောပါတယ်။ အကယ်လို့ အဲ့ဒီကန့်ကွက်ချက်က ဆက်ပြီးမပြင်ဘူးဆိုလို့ရှိရင်လည်း ဒီကန့်ကွက်ချက်သည် တစ်ဦးပဲဖြစ်တယ်။ ကျွန်တော် သဘောပေါက်ပြီ။ ဒါကြောင့်မို့လို့ မကန့်ကွက်ပါ ဘူးဆိုလို့ရှိရင်လည်း ဒါပြောဆိုလို့ရပါတယ်။ ဒါကြောင့်မို့လို့ ထပ်ပြီးတော့ မေးပါ့မယ်။ ဥပဒေကြမ်း ကော်မတီရဲ့ ပြင်ဆင်အဆိုပြုချက်အား လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူသူရှိပါသလားခင်ဗျား။ သဘောမတူသူမရှိတဲ့အတွက် ဥပဒေကြမ်း ကော်မတီရဲ့ ပြင်ဆင်ချက် ၃၀ ချက် အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">ကန့်လန့်ဖြတ်ဇယား စာမျက်နှာ ၁ ကနေ ဆက်လက်ဆောင်ရွက်ပါမယ်။ လွှတ်တော်အခွင့်အရေးကော်မတီကပြင်ဆင်အဆိုပြုဖို့ ဖိတ်ခေါ်ပါတယ်</speech>
<speech><mp id="230">ဦးကျော်နိုင်ဌေး(အဖွဲ့ဝင်၊ လွှတ်တော်အခွင့်အရေးကော်မတီ)</mp>မင်္ဂလာပါခင်ဗျား။ ဥက္ကဋ္ဌကြီးနှင့် အားလုံးလေးစားဂါရဝထားကြောင်းပါ။ ကျွန်တော်ကတော့ အင်းတော်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်နိုင်ဌေး လွှတ်တော်အခွင့်အရေးကော်မတီဝင်ဖြစ်ပါတယ်။ ကျွန်တော့်အနေနဲ့ လွှတ်တော်ကိုယ်စားလှယ်တာဝန်မှ ပြန်လည်ရုပ်သိမ်းခြင်းဆိုင်ရာ ဥပဒေကြမ်းနှင့် စပ်လျဉ်းပြီးတော့ ပြင်ဆင်အဆိုပြုချက်များကို ကော်မတီရဲ့ ကိုယ်စား တင်သွင်းမှာဖြစ်ပါတယ်။ ကျွန်တော်တို့ကန့်လန့်ဖြတ်ဇယားရဲ့ စာမျက်နှာ ၁ အမှတ်စဉ် ၂ နိဒါန်းပိုင်းဖြစ်ပါတယ်။ ကန့်လန့်ဖြတ် ဇယားရဲ့ စာမျက်နှာ၂။</speech>
<speech type="speaker">ဦးကျော်နိုင်ဌေး တစ်ပိုဒ်ချင်းစီပဲ သွားလိုက်။ အခုကန့်လန့်ဖြတ်ဇယား အမှတ်စဉ်(၁) အမှားပြင်ပါ။ စာမျက်နှာ ၁ အမှတ်စဉ် ၂ ကိုပဲတင်ပြပါ</speech>
<speech><mp id="230">ဦးကျော်နိုင်ဌေး(အဖွဲ့ဝင်၊ လွှတ်တော်အခွင့်အရေးကော်မတီ)</mp>ကျွန်တော်တို့ ကန့်လန့် ဖြတ်ဇယားရဲ့ စာမျက်နှာ ၁ အမှတ်စဉ်(၂) ကိုပြင်ဆင်အဆိုပြုချက် တင်သွင်းပါမယ်ခင်ဗျား။ နိဒါန်းမှာ လွှတ်တော်ကိုယ်စားလှယ်တစ်ဦးကို တာဝန်မှပြန်လည်ရုပ်သိမ်းလိုသည့်အခါ ဥပဒေနှင့်အညီဆောင် ရွက်နိုင်ရန်အလို့ငှာ ပြည်ထောင်စုလွှတ်တော်သည် ဤဥပဒေကို ပြဋ္ဌာန်းလိုက်သည်လို့ ကော်မတီ အနေနဲ့ အဆိုပြု တင်သွင်းအပ်ပါတယ်ခင်ဗျား။</speech>
<speech type="speaker">ပြည်ထောင်စုအဆင့်က သဘောတူပါသလား</speech>
<speech><agency id="56">ဦးဝင်းကို(အဖွဲ့ဝင်၊ ရွေးကောက်ပွဲကော်မရှင်)</agency>ပြည်ထောင်စုရွေးကောက်ပွဲကော်မရှင်က ကန့်ကွက်ရန်မရှိကြောင်းတင်ပြအပ်ပါတယ်။</speech>
<speech type="speaker">လွှတ်တော်အခွင့်အရေးကော်မတီရဲ့ ပြင်ဆင်အဆိုပြုချက်အား ကန့်ကွက်ရန် ရှိပါသလား။ ကန့်ကွက်ရန်မရှိတဲ့အတွက် လွှတ်တော်အခွင့်အရေးကော်မတီရဲ့ ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၂ အမှတ်စဉ် ၈ လွှတ်တော်အခွင့်အရေးကော်မတီကတင်ပြဖို့ဖြစ်ပါ တယ်</speech>
<speech><mp id="230">ဦးကျော်နိုင်ဌေး(���ဖွဲ့ဝင်၊ လွှတ်တော်အခွင့်အရေးကော်မတီ)</mp>ဟုတ်ကဲ့။ စာမျက်နှာ ၂ အမှတ်စဉ် ၈ အခန်း(၁) မှာအသစ်ဖြည့်စွက် ခြင်းဖြစ်ပါတယ်။ ဒီလိုဖြည့်စွက်တဲ့နေရာမှာ တိုင်တန်းချက် ဆိုသည်မှာ လွှတ်တော်ကိုယ်စားလှယ်အား တာဝန်မှပြန်လည်ရုပ်သိမ်းရန် သတ်မှတ်ချက်များနှင့်အညီ တင်သွင်းသော တိုင်တန်းချက်ကိုဆိုသည်ဟု ကျွန်တော်တို့ကော်မတီအနေနဲ့ ပြင်ဆင်အဆိုပြုချက် တင်ပြအပ်ပါတယ်ခင်ဗျား။</speech>
<speech type="speaker">ပြည်ထောင်စုရွေးကောက်ပွဲကော်မရှင်က ကန့်ကွက်ရန်ရှိပါသလား။</speech>
<speech><agency id="56">ဦးဝင်းကို(အဖွဲ့ဝင်၊ ရွေးကောက်ပွဲကော်မရှင်)</agency>ကန့်ကွက်ရန်မရှိပါ</speech>
<speech type="speaker">ပြည်ထောင်စုရွေးကောက်ပွဲကော်မရှင်က ကန့်ကွက်ရန်မရှိကြောင်း တင်ပြ သွားပါတယ်။ လွှတ်တော်က ကန့်ကွက်ရန်ရှိပါသလား</speech>
<speech type="speaker">လွှတ်တော်က ကန့်ကွက်ရန်မရှိတဲ့အတွက် လွှတ်တော်အခွင့်အရေးကော်မတီရဲ့ ပြင်ဆင်အဆိုပြုချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၉ ဖြစ်ပါတယ်။ ဒေါ်နွဲဘူ၊ အင်ဂျန်းယန်မဲဆန္ဒနယ်မှ တင်ပြဖို့ဖြစ် ပါတယ်</speech>
<speech><mp id="171">ဒေါ်နွဲဘူ(အင်ဂျန်းယန်မဲဆန္ဒနယ်)</mp>လေးစားအပ်ပါတဲ့ ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မအနေနဲ့ စာမျက်နှာ၂ အမှတ်စဉ် ၉ အခန်း(၁) ပုဒ်မ ၂ မှာအသစ်ဖြည့်စွက်ခြင်းအနေနဲ့ တင်သွင်းလိုပါတယ်။ အသစ်ဖြည့်စွက်ခြင်း (ည) အနေနဲ့ တိုင်တန်းချက်တင်သွင်းသူဆိုသည်မှာ လွှတ်တော်ကိုယ်စားလှယ်အား တာဝန်မှ ပြန်လည် ရုပ်သိမ်းရန် တိုင်တန်းချက်တင်သွင်းသူများကိုဆိုသည်လို့ အသစ်ဖြည့်စွက်ချက်ကို လွှတ်တော်မှ အတည်ပြု ပေးနိုင်ပါရန် လေးစားစွာဖြင့် တင်ပြအပ်ပါတယ်ရှင်။</speech>
<speech type="speaker">ပြည်ထောင်စုရွေးကောက်ပွဲကော်မရှင်က ကန့်ကွက်ရန်ရှိပါသလား။</speech>
<speech><agency id="56">ဦးဝင်းကို(အဖွဲ့ဝင်၊ ရွေးကောက်ပွဲကော်မရှင်)</agency>ကန့်ကွက်ရန်မရှိပါ</speech>
<speech type="speaker">ပြည်ထောင်စုရွေးကောက်ပွဲကော်မရှင်မှ ဒေါ်နွဲဘူ၊ အင်ဂျန်းယန်မဲဆန္ဒနယ် ရဲ့အဆိုကို ကန့်ကွက်ရန်မရှိကြောင်း တင်ပြသွားပါတယ်။ လွှတ်တော်ကကန့်ကွက်ရန်ရှိပါသလား</speech>
<speech type="speaker">လွှတ်တော်က ကန့်ကွက်ရန်မရှိတဲ့အတွက် ဒေါ်နွဲဘူ၊ အင်ဂျန်းယန် မဲဆန္ဒနယ်ရဲ့ ပြင်ဆင်အဆိုပြုချက် အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ရ အမှတ်စဉ် ၁၅ လွှတ်တော်အခွင့်အရေးကော်မတီက တင်ပြဖို့ ဖြစ်ပါတယ်</speech>
<speech><mp id="230">ဦးကျော်နိုင်ဌေး(အဖွဲ့ဝင်၊ လွှတ်တော်အခွင့်အရေးကော်မတီ)</mp>ကန့်လန့်ဖြတ်ဇယား စာမျက်နှာ ရ အမှတ်စဉ် ၁၅ အသစ်ဖြည့်စွက်ခြင်းနဲ့ ကျွန်တော်တို့ကော်မတီအနေနဲ့ ပုဒ်မ ၅ ပုဒ်မခွဲ (က) ပြည်ထောင်စုရွေးကောက်ပွဲကော်မရှင်သည် ရွေးကောက်ခံလွှတ်တော်ကိုယ်စားလှယ်အပေါ် တိုင်တန်းချက်ကို လက်ခံရရှိပါက သက်ဆိုင်ရာ တိုင်းဒေသကြီး/ ပြည်နယ် လွှတ်တော်ဥက္ကဋ္ဌထံသို့ လည်းကောင်း၊ သက်ဆိုင်ရာလွှတ်တော်ဥက္ကဋ္ဌထံမှတစ်ဆင့် ပြည်ထောင်စုလွှတ်တော်နာယကထံသို့ လည်းကောင်း၊ အသိပေးတင်ပြရမည်။ ပုဒ်မခွဲ(ခ) သက်ဆိုင်ရာတိုင်းဒေသကြီး/ပြည်နယ်လွှတ်တော် ဥက္ကဋ္ဌသို့မဟုတ် ပြည်ထောင်စုလွှတ်တော်နာယကသည် ပြည်ထောင်စုရွေးကောက်ပွဲကော်မရှင်၏ အသိပေးတင်ပြချက်ကို လက်ခံရရှိပါက ယင်းကိစ္စနှင့်စပ်လျဉ်း၍ သက်ဆိုင်သည့် လွှတ်တော်ဆိုင်ရာ ဥပဒေ၊ နည်းဥပဒေများနှင့်အညီ လိုအပ်သလိုစီမံဆောင်ရွက်နိုင်သည်။ ပုဒ်မခွဲ(ဂ) ပြည်ထောင်စု လွှတ်တော်ရွေးကောက်ပွဲကော်မရှင်သည် တိုင်တန်းချက်ပါအကြောင်းကိစ္စနှင့်စပ်လျဉ်း၍ မဲဆန္ဒရှင် များအား ရှင်းလင်းတင်ပြနိုင်ရန် တိုင်တန်းချက်တင်သွင်းခံရသော ရွေးကောက်ခံကိုယ်စားလှယ်ကို အကြောင်းကြားရမည်လို့ ပြင်ဆင်ချက်အဆိုတင်ပြပါတယ်ခင်ဗျား။</speech>
<speech type="speaker">ပြည်ထောင်စုရွေးကောက်ပွဲကော်မရှင်က ကန့်ကွက်ရန် ရှိပါသလား။</speech>
<speech><agency id="56">ဦးဝင်းကို(အဖွဲ့ဝင်၊ ရွေးကောက်ပွဲကော်မရှင်)</agency>ကန့်ကွက်ရန်မရှိပါ</speech>
<speech type="speaker">ပြည်ထောင်စုရွေးကောက်ပွဲကော်မရှင်က လွှတ်တော်အခွင့်အရေးကော်မတီ ရဲ့ပြင်ဆင်အဆိုပြုချက်ကို ကန့်ကွက်ရန်မရှိကြောင်းတင်ပြပါတယ်။ လွှတ်တော်အခွင့်အရေးကော်မတီ ရဲ့ ပြင်ဆင်ချက်အဆိုအား လွှတ်တော်က ကန့်ကွက်ရန်ရှိပါသလား</speech>
<speech type="speaker">လွှတ်တော်က ကန့်ကွက်ရန်မရှိတဲ့အတွက် လွှတ်တော်အခွင့်အရေးကော်မတီရဲ့ ပြင်ဆင်ချက်အဆိုအတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁၆၊ ဦးဝင်းသန်း၊ သာပေါင်းမဲဆန္ဒနယ်မှ တင်သွင်းဖို့ဖြစ်ပါ တယ်</speech>
<speech><mp id="470">ဦးဝင်းသန်း(သာပေါင်းမဲဆန္ဒနယ်)</mp>မင်္ဂလာပါခင်ဗျား။ ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်တာဝန်မှ ပြန်လည်ရုပ်သိမ်းခြင်းဆိုင်ရာ ဥပဒေကြမ်းနှင့်စပ်လျဉ်း၍ ပြည်သူ့ လွှတ်တော်ဆိုင်ရာနည်းဥပဒေ ၁၉၀ အရ လွှတ်တော်မှအတည်ပြု ပေးနိုင်ပါရန် အဆိုတင်သွင်းမှာဖြစ်ပါတယ်။ ကန့်လန့်ဖြတ်ဇယား စာမျက်နှာ ရ အမှတ်စဉ် ၁၆ မူလပုဒ်မ ၉ ဖြစ်ပါတယ်။ ပြင်ဆင်ချက်မှာ ဥပဒေကြမ်းကော်မတီမှ ပြန်လည်ပြီးတော့ ယာယီဆင်ထားတာအရ ပုဒ်မ ၆ ဖြစ်ပါတယ်ခင်ဗျား။ ကျွန်တော်တင်ပြလိုတဲ့အဆိုပြုချက်ကတော့ မူလအနှစ်သာရစုံစမ်းစစ်ဆေးရေးအဖွဲ့ ဖွဲ့စည်းတဲ့ဟာကို ပြန်ထည့်ပါတယ်။ အခြေခံရတဲ့ အကြောင်းအရင်းကတော့ ကျွန်တော်တို့ အဝါရောင်စာအုပ် ပြည်ထောင်စုရွေးကောက်ပွဲကော်မရှင်က ၂၀၁၀ ပြည့်နှစ်အထွေထွေရွေးကောက်ပွဲ ကျွန်တော်တို့ ရွေးကောက်ပွဲကန့်ကွက်လွှာဆုံးဖြတ်ချက်များ ကောက်နှုတ်ချက်ဆိုတဲ့ ၂၀၁၂ ခုနှစ်က ကျွန်တော်တို့ လွှတ်တော်ကိုယ်စားလှယ်တွေကို ထုတ်ဝေတဲ့စာအုပ်မှာပါတဲ့ အတွေ့အကြုံတွေကိုလည်း ရည်ညွှန်းပါ တယ်။ ဆွေးနွေးပွဲ ၁၀ ကြိမ်မှာလည်း ရွေးကောက်ပွဲကော်မရှင်နဲ့ကျွန်တော်တို့ အကြေအလည်ဆွေးနွေး ပြီးဖြစ်ပါတယ်။ မူလက စုံစမ်းစစ်ဆေးရေးအဖွဲ့အစည်းတွေ စုံစမ်းစစ်ဆေးရမည်ဆိုတဲ့ အနှစ်သာရကိုလည်းပြန်ထည့်ပါတယ်။ ဒုတိယအပိုဒ်မှာ ကျွန်တော်တို့ခွဲထည့်လိုက်တာကတော့ တကယ့်အတွေ့ အကြုံမှာ ကော်မရှင်အဖွဲ့ဝင် ၃ ဦးတည်းက တကယ်တမ်းအမှုတွေများလာရင် စစ်ဆေးလို့မနိုင်ပါဘူး။ သက်ဆိုင်ရာဒေသကိုလည်း စစ်ဆေးနိုင်တယ်ဆိုတဲ့ ဥပဒေကျောရိုးက ပါဝင်နေတာဖြစ်တဲ့အတွက် ရွေးကောက်ပွဲကော်မရှင်က ၃ ဦးအပြင် ပြင်ပကတတ်ကျွမ်းနားလည်တဲ့ ပုဂ္ဂိုလ်တွေကိုပါ ကော်မရှင်က တာဝန်ပေးမယ်ဆိုရင် ထည့်နိုင်အောင်လို့ ပြဋ္ဌာန်းတာဖြစ်ပါတယ်။ နောက်ဆုံးတစ်ခုထပ်ထည့်တာ ကတော့ ဒီလိုမျိုးထည့်ပြီးတော့ စစ်ဆေးပေးမယ့်လို့ မပြီးနိုင်မစည်းနိုင်တွေလည်းဖြစ်မှာကို အတွေ့ အကြုံ အရစိုးရိမ်တဲ့အတွက် စုံစမ်းစစ်ဆေးရမယ့် အချိန်ကာလကိုလည်း သတ်မှတ်ရမည်လို့ခွဲခြား ပြီးတော့ဖော်ပြခြင်းသာဖြစ်ပါတယ်။ သို့ပါ၍ ကျွန်တော်တင်သွင်းလိုသည်မှာ ပုဒ်မ ၆ ပြည်ထောင်စု ရွေးကောက်ပွဲကော်မရှင်သည် ပုဒ်မခွဲ (က) တိုင်တန်းချက်ကိုလက်ခံရရှိသည့်အခါ စုံစမ်းစစ်ဆေးရေး အဖွဲ့ကို ဖွဲ့စည်း၍စုံစမ်းစစ်ဆေးစေရမည်။ ပုဒ်မခွဲ(ခ) စာမျက်နှာ ၈ ကိုရောက်ပါတယ်ခင်ဗျား။ ပုဒ်မခွဲ (က)အရ စုံစမ်းစစ်ဆေးရေးအဖွဲ့ ကို အောက်ပါအတိုင်းဖွဲ့စည်းရမည်(၁) ပြည်ထောင်စုရွေးကောက်ပွဲကော်မရှင် ဥက္ကဋ္ဌ ဖွဲ့ဝင် ၁ ဦး (၂) ပြည်ထောင်စုရွေးကောက်ပွဲကော်မရှင် အဖွဲ့ဝင်အဖွဲ့ဝင် ၂ ဦး (၃) ပြင်ပမှသင့်လျော်သောနိုင်ငံသား ၂ ဦး အဖွဲ့ဝင်အပိုဒ်ခွဲ(ဂ) စုံစမ်းစစ်ဆေးရမည့် လုပ်ငန်းပမာဏကို ထောက်ရှု၍ ပြီးစီးရမည့်အချိန်ကာလကို သတ်မှတ်ပေးရမည်လို့ ဖြစ်ပါတယ်ခင်ဗျား။ ဥက္ကဋ္ဌကြီးမှတစ်ဆင့် ပြည်သူ့လွှတ်တော်မှ အတည်ပြု ပေးနိုင်ပါရန် တင်သွင်းအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">ပြည်ထောင်စုရွေးကောက်ပွဲကော်မရှင်မှ ဦးဝင်းသန်းရဲ့ ပြင်ဆင်အဆိုပြုချက် အားကန့်ကွက်ရန်ရှိပါသလား။</speech>
<speech><agency id="56">ဦးဝင်းကို(အဖွဲ့ဝင်၊ ရွေးကောက်ပွဲကော်မရှင်)</agency>မရှိပါဘူးခင်ဗျား။</speech>
<speech type="speaker">ရွေးကောက်ပွဲကော်မရှင်က ဦးဝင်းသန်းရဲ့ ပြင်ဆင်အဆိုပြုချက်အား ကန့်ကွက်ရန်မရှိကြောင်း တင်ပြအပ်ပါတယ်။ လွှတ်တော်က ဦးဝင်းသန်းအဆိုပြု တင်ပြချက်အား ကန့်ကွက်ရန်ရှိပါသလား</speech>
<speech type="speaker">လွှတ်တော်က ကန့်ကွက်ရန်မရှိတဲ့အတွက် ဦးဝင်းသန်း၊ သာပေါင်း မဲဆန္ဒနယ် ပြင်ဆင်အဆိုပြုချက် အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၈ အမှတ်စဉ် ၁၈ ဦးဝင်းသန်း၊ သာပေါင်းမဲဆန္ဒနယ် တင်ပြဖို့ဖြစ် ပါတယ်</speech>
<speech><mp id="470">ဦးဝင်းသန်း(သာပေါင်းမဲဆန္ဒနယ်)</mp>လေးစားအပ်ပါသော ဥက္ကဋ္ဌကြီးခင်ဗျား။ ပြည်သူ့ လွှတ်တော်ဆိုင်ရာနည်းဥပဒေ ၁၉၀ အရပြင်ဆင်ချက်အဆို ဆက်လက်တင်သွင်းသွားမှာ ဖြစ်ပါတယ်။ ကန့်လန့်ဖြတ်ဇယား စာမျက်နှာ ၈ အမှတ်စဉ် ၁၈ ပုဒ်မ ၁၀ ပုဒ်မအသစ်ပြင်လိုက်တာကတော့ ရ ဖြစ်ပါတယ်ခင်ဗျား။ အဲ့ဒီမှာ အသစ်ဖြည့်စွက်ခြင်း ပုဒ်မခွဲ(ခ)ဖြင့် ဖြည့်စွက်ပါတယ်။ ဖြည့်စွက်တင်သွင်း ရခြင်းအကြောင်းအရင်းကတော့ ကျွန်တော်တို့ ဒီပြဋ္ဌာန်းမယ့်ဥပဒေဟာ လွှတ်တော် သက်တမ်း တစ်ရက်နှစ်ရက်အတွက်ကို ရည်စူးတာမဟုတ်ဘဲနဲ့ လွှတ်တော်များတည်ရှိသရွေ့ အရှည်ကို ရည်စူးတဲ့ ဥပဒေဖြစ်ပါတယ်ဆိုတာ ကျွန်တော်အရင်ဆုံးဦးစွာ တင်ပြလိုပါတယ်။ ပြီးရင် ကျွန်တော်တို့ ဒီပြဋ္ဌာန်းချက် ဖြည့်သွင်းခြင်းရဲ့ ပေါ်ပေါက်လာတဲ့ အကြောင်းအရင်းတွေထဲမှာ နိုင်ငံတကာရဲ့ ဒီမို ကရေစီအလေ့အကျင့်တွေထဲမှာ အကုန်လုံးတွေ့နေရတဲ့ အချက်အလက်တွေပါပါတယ်။ ဒါကတော့ ဘာဖြစ်လဲဆိုရင် ဒီမိုကရေစီသက်တမ်းရင့်လာတာနဲ့အမျှ ရွေးကောက်ပွဲတွေမှာ ထောက်ခံမဲကို မဲဝယ် တယ်ဆိုတာရှိသလို ကန့်ကွက်ဖို့လည်း ကန့်ကွက်မဲဝယ်တယ်ဆိုတာ ရှိလာပါတယ်။ ဒီလိုမဲဝယ်တယ် ဆိုတဲ့ကိစ္စရပ်တွေကို ဥပဒေစာသားအရထည့်မယ်ဆိုရင် ဥပဒေပညာရှင်များနဲ့ တိုင်ပင်တဲ့အခါမှာ ကန့်ကွက်မဲစုဆောင်းတဲ့အခါမှာ မလျော်သြဇာသုံးခြင်းဆိုတဲ့ တစ်လုံးနဲ့ လုံလောက်တယ်လို့အတည်ပြု ကြပါတယ်။ သို့ရာတွင် ကျွန်တော်တို့ရဲ့ဥပဒေများဟာ လွှတ်တော်ကိုယ်စားလှယ်နဲ့ပတ်သက်နေတဲ့ အတွက် အများပြည်သူက ဖတ်ရင်လည်း ဥပဒေနဲ့လည်းညီမယ်။ ပြည်သူကလည်း နားလည်နိုင်မယ့် စကားလုံးတွေ ထပ်ထည့်လို့ရပါတယ်လို့ ဥပဒေပညာရှင်များက ဝိုင်းဝန်းဆွေးနွေးပေးတဲ့အတွက် မလျော်သြဇာသုံးခြင်းအပြင် သွေးဆောင်ခြင်း၊ ခြိမ်းခြောက်ခြင်း၊ အနိုင်အထက်ပြုခြင်းခံရမှုဆိုတဲ့ဟာတွေကို ထပ်ထည့်တဲ့အခါမှာ ပြည့်စုံတဲ့သတ်မှတ်ချက်ဖြစ်သွားတယ်လို့ ဥပဒေပညာရှင်များက ဆွေးနွေး ပွဲမှာအတည်ပြုပါတယ်။ သို့ပါ၍ ကျွန်တော်တင်သွင်းလိုသည်မှာ အမှတ်စဉ် ၁၈၊ ပုဒ်မ ၁၀ ယာယီပုဒ်မ ရ ပုဒ်မခွဲ(ခ) တိုင်တန်းချက်သည် သွေးဆောင်ခြင်း၊ ခြိမ်းခြောက်ခြင်း၊ မလျော်သြဇာသုံးခြင်း၊ အနိုင် အထက်ပြုခြင်းခံရသောကြောင့် တိုင်တန်းခြင်း ဟုတ်/မဟုတ် စုံစမ်းစစ်ဆေးရမည်ဟု ကျွန်တော်၏ အဆိုပြုချက်အား လွှတ်တော်မှ အတည်ပြု ပေးနိုင်ပါရန် ဥက္ကဋ္ဌကြီးမှတစ်ဆင့် တင်သွင်းအပ်ပါတယ်။ ကျေးဇူးတင်ပါတယ်။</speech>
<speech type="speaker">ပြည်ထောင်စုရွေးကောက်ပွဲကော်မရှင်က ဦးဝင်းသန်း၊ သာပေါင်းမဲဆန္ဒနယ်ရဲ့ အဆိုကို ကန့်ကွက်ရန်ရှိပါသလား</speech>
<speech><agency id="56">ဦဝင်းကို(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>မရှိပါဘူးခင်ဗျား။</speech>
<speech type="speaker">ပြည်ထောင်စုရွေးကောက်ပွဲကော်မရှင်က ဦးဝင်းသန်း၊ သာပေါင်းမဲဆန္ဒနယ်ရဲ့ အဆိုကို ကန့်ကွက်ရန်မရှိကြောင်း တင်ပြပါတယ်။ လွှတ်တော်က ဦးဝင်းသန်း၊ သာပေါင်းမဲဆန္ဒနယ်ရဲ့ အဆိုကို ကန့်ကွက်ရန်ရှိပါသလား</speech>
<speech type="speaker">ကန့်ကွက်ရန်မရှိတဲ့အတွက် ဦးဝင်းသန်း၊ သာပေါင်းမဲဆန္ဒနယ်ရဲ့ အဆို အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၉ လွှတ်တော်အခွင့်အရေးကော်မတီက တင်ပြဖို့ ဖြစ်ပါတယ်</speech>
<speech><mp id="230">ဦးကျော်နိုင်ဌေး(အဖွဲ့ဝင်၊လွှတ်တော်အခွင့်အရေးကော်မတီ)</mp>ဟုတ်ကဲ့။ ကျွန်တော်တို့ ကော်မတီရဲ့ ကန့်လန့်ဖြတ်ဇယားရဲ့ အမှတ်စဉ် ၂၂ အခန်း(၄)အောက်မှာ အသစ်ဖြည့်စွက်တဲ့ အဆိုပြု ချက်ကိုတင်သွင်းပါမယ်။ ပြည်ထောင်စုရွေးကောက်ပွဲကော်မရှင်သည် တိုင်တန်းချက်နှင့်စပ်လျဉ်း သည့် စုံစမ်းစစ်ဆေးရေးအဖွဲ့၏ အစီရင်ခံစာနှင့် ကော်မရှင်၏ ဆုံးဖြတ်ချက်ကို သက်ဆိုင်ရာ တိုင်းဒေသကြီး သို့မဟုတ် ပြည်နယ်လွှတ်တော်ဥက္ကဋ္ဌထံသို့လည်းကောင်း၊ သက်ဆိုင်ရာ လွှတ်တော် ဥက္ကဋ္ဌထံမှတစ်ဆင့် ပြည်ထောင်စုလွှတ်တော် နာယကထံသို့လည်းကောင်း ပေးပို့တင်ပြရမည်ဟု အဆို ပြု တင်သွင်းအပ်ပါတယ်ခင်ဗျား။</speech>
<speech type="speaker">လွှတ်တော်အခွင့်အရေးကော်မတီရဲ့ အဆိုပြု တင်ပြချက်ကို ရွေးကောက်ပွဲ ကော်မရှင်က ကန့်ကွက်ရန်ရှိပါသလား</speech>
<speech><agency id="56">ဦဝင်းကို(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>မရှိပါဘူးခင်ဗျား။</speech>
<speech type="speaker">ပြည်ထောင်စုရွေးကောက်ပွဲကော်မရှင်က ကန့်ကွက်ရန်မရှိကြောင်း တင်ပြ ထားပါတယ်။ လွှတ်တော်အခွင့်အရေးကော်မတီရဲ့ တင်ပြချက်၊ အဆိုပြုချက်ကို လွှတ်တော်က ကန့်ကွက်ရန်ရှိပါ သလား</speech>
<speech type="speaker">လွှတ်တော်ကကန့်ကွက်ရန်မရှိတဲ့အတွက် လွှတ်တော်အခွင့်အရေးကော်မတီရဲ့ ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၁၀ အမှတ်စဉ် ၂၃ လွှတ်တော်အခွင့်အရေးကော်မတီက တင်ပြဖို့ ဖြစ်ပါတယ်</speech>
<speech><mp id="230">ဦးကျော်နိုင်ဌေး(အဖွဲ့ဝင်၊လွှတ်တော်အခွင့်အရေးကော်မတီ)</mp>ဟုတ်ကဲ့။ ကျွန်တော်တို့ အခန်း (၄)မှာပါပဲ။ အသစ်ဖြည့်စွက်ခြင်းအနေနဲ့ ကျွန်တော်တို့ လွှတ်တော်အခွင့်အရေးကော်မတီအနေနဲ့ ပြည်ထောင်စုရွေးကောက်ပွဲကော်မရှင်သည် စုံစမ်းစစ်ဆေးရေးအဖွဲ့၏အစီရင်ခံစာအရ တိုင်တန်းချက် မှာမှန်ကန်ပြီး ခိုင်လုံသော အထောက်အထားများရှိကြောင်း တွေ့ရှိလျှင် တိုင်တန်းချက်တင်သွင်းခြင်း ခံရသော ရွေးကောက်ခံလွှတ်တော်ကိုယ်စားလှယ်ကို တာဝန်မှပြန်လည်ရုပ်သိမ်းနိုင်ရန်အလို့ငှာ သတ်မှတ်သည့်နည်းလမ်းများနှင့်အညီ သက်ဆိုင်ရာ မူလမဲဆန္ဒရှင်များက ဆန္ဒမဲပေးဆုံးဖြတ်စေရမည် လို့အဆိုတင်သွင်းအပ်ပါတယ်ခင်ဗျား။</speech>
<speech type="speaker">လွှတ်တော်အခွင့်အရေးကော်မတီရဲ့ ပြင်ဆင်အဆိုပြုမှုကို ပြည်ထောင်စု ရွေးကောက်ပွဲကော်မရှင်က ကန့်ကွက်ရန်ရှိပါသလား</speech>
<speech><agency id="56">ဦးဝင်းကို(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>မရှိပါဘူးခင်ဗျား။</speech>
<speech type="speaker">ပြည်ထောင်စုရွေးကောက်ပွဲကော်မရှင်က ကန့်ကွက်ရန်မရှိကြောင်း တင်ပြ ထားပါတယ်။ လွှတ်တော်အခွင့်အရေးကော်မတီရဲ့ ပြင်ဆင်အဆိုပြုချက်ကို လွှတ်တော်က ကန့်ကွက် ရန်ရှိပါသလား</speech>
<speech type="speaker">လွှတ်တော်က ကန့်ကွက်ရန်မရှိတဲ့အတွက် လွှတ်တော်အခွင့်အရေးကော်မတီရဲ့ ပြင်ဆင်အဆိုပြုချက် အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၁၁ အမှတ်စဉ် ၂၈ ဦးဝင်းဦး၊ ရေဖြူမဲဆန္ဒနယ်က တင်ပြဖို့ ဖြစ်ပါတယ်။</speech>
<speech><mp id="250">ဦးဝင်းဦး(ရေဖြူမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ဒီဥပဒေရဲ့ အခန်း(၄) ပုဒ်မ ၁၄ မှာ မူလအဆိုပြုပြဋ္ဌာန်းချက်ကတော့ လွှတ်တော်ကိုယ်စားလှယ် တာဝန်မှပြန်လည်ရုပ်သိမ်းကြောင်း သို့မဟုတ် မရုပ်သိမ်းကြောင်းကို မဲပေးဆုံးဖြတ်ရာတွင် လာရောက် ဆန္ဒမဲပေးကြသည့် သက်ဆိုင်ရာမဲဆန္ဒရှင်များ၏ ထက်ဝက်ကျော် ဆန္ဒမဲဖြင့်သာအတည်ပြု ရမည်ဟု သက်ဆိုင်ရာ သို့မဟုတ် မဂ္ဂဌာန်းချက်ပြဋ္ဌာန်းထားပါတယ်။ အဲဒီတော့ ဒီနေရာမှာ ရေးထားတာကတော့ လာရောက်ဆန္ဒမဲပေးကြသည့် သက်ဆိုင်ရာမဲဆန္ဒရှင်ဆိုတဲ့နေရာမှာ သူက အတိအကျဖော်မပြထားပါဘူး။ ဘယ်နှစ်ယောက်လာ ပေးပေးရနေသလိုဖြစ်နေတဲ့အတွက် ကျွန်တော်တို့က ပြင်ဆင်ပြီးတော့ တင်ပြပါတယ်။ ကျွန်တော်ရဲ့ ပြင်ဆင်အဆိုပြုချက်ကတော့ တိုင်တန်းချက်တင်သွင်းခံရသူ လွှတ်တော်ကိုယ်စားလှယ်အား တာဝန်မှ ပြန်လည်ရုပ်သိမ်းကြောင်း သို့မဟုတ် ရုပ်သိမ်းခြင်းမပြုကြောင်းကို မဲပေးဆုံးဖြတ်ရာတွင် ပုဒ်မ ၁၂ ပါ ဆန္ဒမဲပေးပိုင်ခွင့်ရှိသူအားလုံး၏ ထက်ဝက်ကျော် လာရောက်ဆန္ဒမဲပေးရမည့်အပြင် ဆန္ဒမဲပေးသူ အားလုံး၏ ထက်ဝက်ကျော်ဆန္ဒမဲဖြင့်သာ ဆုံးဖြတ်ရမယ်လို့ ပြင်ဆင်အဆိုပြု ထားပါတယ်ခင်ဗျား။ အဲဒီတော့ အများရဲ့ ဆန္ဒကို အမှန်ဖြစ်စေချင်တဲ့အတွက် ဆန္ဒမဲပေးပိုင်ခွင့်ရှိသူအားလုံးရဲ့ ထက်ဝက်ကျော် အနည်းဆုံးလာရောက်ဆန္ဒမဲပေးရမှာဖြစ်ပါတယ်။ ထက်ဝက်ကျော်လာရောက်ဆန္ဒမဲမပေးရင် ဒါအထမမြောက်ဘူးဖြစ်ပါတယ်။ အများဆန္ဒအမှန်ဖြစ်စေလိုတဲ့အတွက်ကြောင့် ထက်ဝက်ကျော် လာရောက်ဆန္ဒမဲပေးရမည့်အပြင် ဆန္ဒမဲပေးသူအားလုံး၏ ထက်ဝက်ကျော်လာရောက်ဆန္ဒမဲဖြင့်သာ ဆုံးဖြတ်ရမည်လို့ ပြင်ဆင်အတည်ပြုချက်ကို လွှတ်တော်ကြီးမှ အတည်ပြု ပေးပါရန် တင်ပြပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">ဦးဝင်းဦးရဲ့ အဆိုပြု တင်ပြချက်ကို ပြည်ထောင်စုရွေးကောက်ပွဲကော်မရှင်မှ ကန့်ကွက်ရန်ရှိပါသလား</speech>
<speech><agency id="56">ဦဝင်းကို(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>မရှိပါဘူးခင်ဗျား။</speech>
<speech type="speaker">ရွေးကောက်ပွဲကော်မရှင်မှ ကန့်ကွက်ရန်မရှိကြောင်းတင်ပြထားပါတယ်။ ဦးဝင်းဦးရဲ့ ပြင်ဆင်အဆိုပြုချက်ကို လွှတ်တော်ကကန့်ကွက်ရန်ရှိပါသလား။</speech>
<speech type="speaker">လွှတ်တော်ကကန့်ကွက်ရန်မရှိတဲ့အတွက် ဦးဝင်းဦး၊ ရေဖြူမဲန္ဒနယ်ရဲ့ ပြင်ဆင်အဆိုပြုချက် အတည်ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၁၃ အမှတ်စဉ် ၃၅ ဒေါ်နွဲဘူ၊ အင်ဂျန်းယန်မဲဆန္ဒနယ်က တင်ပြဖို့ ဖြစ်ပါတယ်</speech>
<speech><mp id="171">ဒေါ်ခွဲဘူ(အင်ဂျန်းယန်မဲဆန္ဒနယ်)</mp>လေးစားအပ်ပါတဲ့ ပြည်သူ့လွှတ်တော် ဥက္ကဋ္ဌကြီးရှင်။ ကျွန်မအနေနဲ့ စာမျက်နှာ ၁၃ အမှတ်စဉ် ၃၅ အခန်း(၅) ဥပဒေကြမ်းက ပြင်ဆင်လျာထားချက် ပုဒ်မ ၈ မှာ ကျွန်မအနေနဲ့ ပြင်ဆင်အဆိုပြု တင်ပြသွားမှာဖြစ်ပါတယ်။ ဒီကဏ္ဍကတော့ စာအထား အသိုပဲပြင်ဆင်ခြင်းဖြစ်ပါတယ်။ အခန်း(၃) အထွေထွေ ဥပဒေကြမ်းကပြင်ဆင်လျာထားချက် ပုဒ်မ ၈ မှာ စုံစမ်းစစ်ဆေးရေးအဖွဲ့သည် စုံစမ်းစစ်ဆေးရာတွင် (က) သက်ဆိုင်ရာဌာန အဖွဲ့အစည် နှင့်ပုဂ္ဂိုလ်များထံမှ လိုအပ်သည့်အကူအညီများ ရယူနိုင်သည်ဟု ပြင်ဆင်ရန် အဆိုပြု တင်ပြချက်ကို ဤလွှတ်တော်က အတည်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ရှင်။</speech>
<speech type="speaker">ဒေါ်နွဲဘူ၊ အင်ဂျန်းယန်မဲဆန္ဒနယ်ရဲ့ ပြင်ဆင်အဆိုပြုချက်အား ပြည်ထောင်စု ရွေးကောက်ပွဲကော်မရှင်မှ ကန့်ကွက်ရန်ရှိပါသလား</speech>
<speech><agency id="56">ဦဝင်းကို(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>မရှိပါဘူးခင်ဗျား။</speech>
<speech type="speaker">ပြည်ထောင်စုရွေးကောက်ပွဲကော်မရှင်မှ ကန့်ကွက်ရန်မရှိကြောင်းတင်ပြထား ပါတယ်။ ဒေါ်ခွဲဘူ၊ အင်ဂျန်းယန်မဲဆန္ဒနယ်ရဲ့ အဆိုကို လွှတ်တော်ကကန့်ကွက်ရန်ရှိပါသလား</speech>
<speech type="speaker">လွှတ်တော်ကကန့်ကွက်ရန်မရှိတဲ့အတွက် ဒေါ်နွဲဘူရဲ့ ပြင်ဆင်အဆို အတည် ဖြစ်ကြောင်းကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၁၄ အမှတ်စဉ် ၄၀ ဒေါက်တာနေလင်း တင်ပြဖို့ ဖြစ်ပါတယ်။</speech>
<speech><mp id="417">ဒေါက်တာနေလင်း(ဆိပ်ကမ်းမဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော် ဥက္ကဋ္ဌကြီးခင်ဗျား။ စာမျက်နှာ ၁၄ အမှတ်စဉ် ၄၀ အသစ်ဖြည့်စွက်ခြင်းမှာ လွှတ်တော် ကိုယ်စားလှယ်ကို တာဝန်မှပြန်လည်ရုပ်သိမ်းရန်ရည်ရွယ်၍ မမှန်မကန်တိုင်တန်းကြောင်း စစ်ဆေး ပေါ်ပေါက်လျှင် ပြည်ထောင်စုရွေးကောက်ပွဲကော်မရှင်သည် သက်ဆိုင်သည့် တိုင်တန်းသူ ပုဂ္ဂိုလ် သို့မဟုတ် အဖွဲ့အစည်းအား တည်ဆဲဥပဒေများအရ အရေးယူနိုင်ရန် ဆောင်ရွက်ရမည်ဟု အသစ် ဖြည့်စွက်ခြင်းဖြစ်ပါတယ်။ ဖြည့်စွက်ရတဲ့အကြောင်းအရင်းကတော့ စာမျက်နှာ ၈ အမှတ်စဉ် ၁၈ နဲ့ စာမျက်နှာ ၉ အမှတ်စဉ် ၂၁ တို့နဲ့ ဆက်စပ်လျက်ရှိခြင်းကြောင့် ဖြစ်ပါတယ်ခင်ဗျား။ ဒါကြောင့်မို့လို့ ကျွန်တော့်ရဲ့ အသစ်ဖြည့်စွက်ခြင်းအား အတည်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ဒေါက်တာနေလင်း၊ ဆိပ်ကမ်းမဲဆန္ဒနယ်ရဲ့ တင်ပြချက်ကို ပြည်ထောင်စု ရွေးကောက်ပွဲ ကော်မရှင်က ကန့်ကွက်ရန်ရှိပါသလား</speech>
<speech><agency id="56">ဦးဝင်းကို(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>ကျွန်တော်တို့ ဒီပြင်ဆင်ချက်နဲ့ ပတ်သက်ပြီးတော့လည်း သက်ဆိုင်ရာကော်မတီများနှင့် အကျေအလည်ဆွေးနွေးပြီး ဖြစ်တဲ့အတွက် ကန့်ကွက်ရန်မရှိပါဘူးခင်ဗျား။</speech>
<speech type="speaker">ပြည်ထောင်စုရွေးကောက်ပွဲကော်မရှင်မှ ကန့်ကွက်ရန်မရှိကြောင်းတင်ပြထား ပါတယ်။ ဒေါက်တာနေလင်းရဲ့ ပြင်ဆင်ချက်အဆိုအား လွှတ်တော်ကကန့်ကွက်ရန်ရှိပါသလား</speech>
<speech type="speaker">လွှတ်တော်က ကန့်ကွက်ရန်မရှိတဲ့အတွက် ဒေါက်တာနေလင်း၊ ဆိပ်ကမ်း မဲဆန္ဒနယ်ရဲ့ ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်ထောင်စုရွေးကောက်ပွဲကော်မရှင် ကတင်သွင်းသော လွှတ်တော်ကိုယ်စားလှယ်တာဝန်မှ ပြန်လည်ရုပ်သိမ်းခြင်းဆိုင်ရာ ဥပဒေကြမ်းကို ဥပဒေကြမ်းကော်မတီ၊ လွှတ်တော်အခွင့်အရေးကော်မတီနှင့် လွှတ်တော်ကိုယ်စားလှယ်များက ပြင်ဆင်ချက်အဆိုတင်သွင်းခြင်း၊ ဆွေးနွေးဆုံးဖြတ်ခြင်းများပြုလုပ်ခဲ့ပြီးဖြစ်ပါတယ်။ ဒီလိုဆောင်ရွက် ရာမှာ လွှတ်တော်ရဲ့ ပြင်ဆင်အတည်ပြုချက်များကြောင့် ပြောင်းလဲသွားတဲ့ အပိုဒ်၊ အပိုဒ်ခွဲ၊ အမှတ်စဉ် များကိုလည်း တစ်ပါတည်း အတည်ပြုချက်ရယူမှာဖြစ်ပါတယ်။ ဒါကြောင့် လွှတ်တော် ကိုယ်စားလှယ်တာဝန်မှ ပြန်လည်ရုပ်သိမ်းခြင်းဆိုင်ရာ ဥပဒေကြမ်းတစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲအတိုင်းအတည်ပြုရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ပြည်ထောင်စုရွေးကောက်ပွဲကော်မရှင်က တင်သွင်းသော လွှတ်တော်ကိုယ်စားလှယ်တာဝန်မှ ပြန်လည်ရုပ်သိမ်းခြင်းဆိုင်ရာ ဥပဒေကြမ်းတစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲအတိုင်း အတည်ပြုကြောင်း ကြေညာပါတယ်။ (ဩဘာသံများ)</speech>
</bill>
<bill>
<title>အမျိုးသားလွှတ်တော်မှ ပြင်ဆင်ချက်ဖြင့် ပြန်လည်ပေးပို့သော တရားမကျင့်ထုံးဥပဒေကို ပြင်ဆင်သည့်ဥပဒေကြမ်းကို လက်ခံရရှိကြောင်း လွှတ်တော်သို့ အသိပေးတင်ပြခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုလွှတ်တော်မှာ စတင်ဆွေးနွေး၍ ပြင်ဆင်ချက်မရှိ အတည်ပြုခဲ့ပြီး အမျိုးသားလွှတ်တော် သို့ပေးပို့ထားသော တရားမကျင့်ထုံးဥပဒေကို ပြင်ဆင်သည့်ဥပဒေကြမ်းကို ၇-၃-၂၀၁၄ ရက်မှာ အမျိုးသားလွှတ်တော်၌ ဆွေးနွေး၍ ပြင်ဆင်ချက်များနှင့်အတည်ပြုပြီး ပြန်လည်ပေးပို့လာပါတယ်။ ပြင်ဆင်ချက်မိတ္တူများကိုလည်း ကိုယ်စားလှယ်များထံဖြန့်ဝေပြီးဖြစ်ပါတယ်။ အမျိုးသားလွှတ်တော်ရဲ့ ပြင်ဆင်ချက်များအပေါ် ဆွေးနွေးရန် အဆိုတင်သွင်းလိုသူများအနေနဲ့ ပြင်ဆင်လိုသည့် ဥပဒေကြမ်းရဲ့အပိုဒ်၊ အပိုဒ်ခွဲ၊ အကြောင်းအရာကို တိတိကျကျဖော်ပြ၍ ၂၁-၃-၂၀၁၄ ရက်နေ့ (သောကြာနေ့) နောက်ဆုံးထား၍ စာရင်းပေးပို့ရန်ဖြစ်ကြောင်း အသိပေးကြေညာပါတယ်။</speech>
</bill>
</section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၇)ရက်မြောက်နေ့ ရပ်နားကြောင်းနှင့် အစည်းအဝေး (၂၈)ရက်မြောက်နေ့ ကျင်းပမည့် နေ့ရက်နှင့်အချိန်ကိုကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် နဝမ ပုံမှန်အစည်းအဝေး (၂၇)ရက်မြောက်နေ့ ရပ်နားပါမယ်။ ပထမအကြိမ် ပြည်သူ့လွှတ်တော် နဝမ ပုံမှန်အစည်းအဝေး (၂၈)ရက်မြောက်နေ့ ကျင်းပမည့်ရက်ကို ထပ်မံကြေညာပါမယ်။ ယနေ့ အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>ပထမအကြိမ် ပြည်သူ့လွှတ်တော် နဝမပုံမှန်အစည်းအဝေး (၂၇)ရက်မြောက်နေ့ကို ၁၂၃၀ နာရီအချိန်တွင် ရပ်နားပါသည်။</p>
</postface>
</transcript>
</doc>
