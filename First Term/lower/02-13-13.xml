<doc>
<docinfo>
<docno>02-13-13.xml</docno>
<pdf>02-13-13.pdf</pdf>
<term value='02'>ဒုတိယအကြိမ်</term>
<session value='13' />
<sittingday value='13' />

<legislature value='lower'>ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် တွင် ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့မှတ်တမ်း</title>
<date value='22-08-2019'>၁၃၈၁ ခုနှစ်၊ ဝါခေါင်လပြည့်ကျော် ၇ ရက် (၂၀၁၉ ခုနှစ်၊ သြဂုတ်လ ၂၂ ရက်) (ကြာသပတေးနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ကို နံနက် ၁၀ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲမှုအဖြစ် ပြည်သူ့လွှတ်တော်ဥက္ကဋ္ဌ ဦးတီခွန်မြတ်က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type='mc'>လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့အစီအစဉ် စတင်ပါတော့ မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type='mc'>ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type='speaker'>အားလုံးမင်္ဂလာပါခင်ဗျာ။ ကိုယ်စားလှယ်များ။ ။မင်္ဂလာပါ</speech>
<speech type='mc'>အားလုံးထိုင်နိုင်ပါပြီခင်ဗျား။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်သူ့လွှတ်တော် (၁၃) ကြိမ်မြောက်ပုံမှန်အစည်းအဝေး (၁၃)ရက်မြောက်နေ့မှာ ပြည်သူ့လွှတ်တော် လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့ လွှတ်တော်ကိုယ်စားလှယ် ၄၃၃ ဦးရှိသည့်အနက် ၄၀၀ ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၉၂.၃၈ ရာခိုင်နှုန်းရှိတဲ့အတွက် အစည်းအဝေးအထမြောက် ကြောင်းနှင့်စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type='speaker'>အစီအစဉ် ၃ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီအစဉ် များကို ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်</speech>
<leave><title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ် ၄ ဖြစ်ပါတယ်။ ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန် ဖြစ်ပါတယ်</speech>
<speech><mp id='309'>ဒေါက်တာလှမိုး(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၁၉ ခုနှစ်၊ သြဂုတ်လ ၂၂ ရက်နေ့ ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့သို့ မတက်ရောက်နိုင်ပါ သဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော် အခွင့်အရေးကော်မတီ အတွင်းရေးမှူး ကျွန်တော် ဒေါက်တာလှမိုး၊ အောင်မြေသာစံမဲဆန္ဒနယ်က ကိုယ်စား ခွင့်ပန်ကြားသွားမှာ ဖြစ်ပါတယ်။ ပြည်သူ့လွှတ်တော်မှာ ယနေ့တက်ရောက်ခွင့်ရှိသော ကိုယ်စားလှယ် ၄၃၃ ဦးရှိပြီး တက်ရောက်သူကိုယ်စားလှယ် ၄၀၀ ဦးရှိကာ ယနေ့ခွင့်ပန်ကြားသူ ၁၄ ဦး ရှိပါတယ်။ ခွင့်ပန်ကြားသူကိုယ်စားလှယ်များကတော့(၁) ကျောက်ဆည်မဲဆန္ဒနယ်မှ ဒေါက်တာတင်အောင် ခွင့် ၁ ရက်၊ (၂) ပေါင်မဲဆန္ဒနယ်မှ ဒေါ်မိကွန်ချမ်း ခွင့် ၂ ရက်၊ (၃) ကျွန်းစုမဲဆန္ဒနယ်မှ ဒေါ်တင်တင်ရီ ခွင့် ၂ ရက်၊ (၄) ချမ်းမြသာစည်မဲဆန္ဒနယ်မှ ဒေါက်တာစိုင်းလှသိန်း ခွင့် ၁ ရက်၊ (၅) ဇမ္ဗူသီရိမဲဆန္ဒနယ်မှ ဦးဖြိုးဇေယျာသော်(ခ) ဦးဇေယျာသော် ခွင့် ၁ ရက်၊ (၆) နမ္မတူမဲဆန္ဒနယ်မှ ဒေါ်နန်းခမ်းအေး ခွင့် ၁ ရက်၊ (၇) ကုန်းကြမ်းမဲဆန္ဒနယ်မှ ဦးလီကျိန်းဖူ(ခ) ဦးမြင့်ဆွေ ခွင့် ၂ ရက်၊ (၈) သုံးခွမဲဆန္ဒနယ်မှ ဒေါ်စုစုလွင် ခွင့် ၁ ရက်၊ (၉) ဆိပ်ကြီးခနောင်တိုမဲဆန္ဒနယ်မှ ဦးတင်ထွန်းနိုင် ခွင့် ၁ ရက်၊ (၁၀) ကွမ်းခြံကုန်းမဲဆန္ဒနယ်မှ ဦးစိုးသူရထွန်း ခွင့် ၁ ရက်၊ (၁၁) လင်းခေးမဲဆန္ဒနယ်မှ ဦးစိုင်းဘသိန်း ခွင့် ၁ ရက်၊ (၁၂) မက်မန်းမဲဆန္ဒနယ်မှ ဦးတင်အေး ခွင့် ၁ ရက်၊ (၁၃) မင်းကင်းမဲဆန္ဒနယ်မှ ဦးမောင်မြင့် ခွင့် ၁ ရက်နှင့် (၁၄) ပျော်ဘွယ်မဲဆန္ဒနယ်မှ ဦးသောင်းအေး ခွင့် ၁ ရက်တို့ဖြစ်ကြပါတယ်။ ယခင် ခွင့်ပန်ကြား သူ ၁၉ ဦး၊ ယနေ့ခွင့်ပန်ကြားသူ ၁၄ ဦး စုစုပေါင်း ခွင့်ပန်ကြားသူ ၃၃ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် သတ်မှတ်ခွင့်ပြု ပေးပါရန် လေးစားစွာ ပန်ကြားအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကိုမှတ်တမ်းတင်ခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျား။ ဒီကနေ့အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၄၃၃ ဦး၊ ယခင်က ခွင့်ပန်ကြား၍ ခွင့်ပြုထားသူ ၁၉ ဦး၊ ယနေ့ ခွင့်ပြု ထားသူ ၁၄ ဦးဖြစ်၍ လွှတ်တော်က ခွင့်ပြု ထားသူ စုစုပေါင်း ၃၃ ဦးဖြစ်ပါတယ်။ ခွင့်မဲ့ ပျက်ကွက်သူမရှိပါ။ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို အတည်ပြုမှတ်တမ်းတင်ရန် လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>လွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave></preface>
<discussion>
<section value = 'QA'>
<title>ကြယ်ပွင့်ပြထားသည့် မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type='speaker'>အစီအစဉ် ၅ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြားခြင်းအစီအစဉ် စတင်ဆောင်ရွက်ပါမယ်။</speech>
<title>ပညာရေးနှင့် ကျန်းမာရေးတည်ဆောက်ရေးလုပ်ငန်းများ အကောင်အထည်ဖော်ရာတွင် စံချိန်စံညွှန်း ပြည့်မီပြီး အချိန်မီပြီးစီးအသုံးပြုနိုင်ရန် မည်သို့စီမံဆောင်ရွက်သွားမည်ကို သိလိုခြင်းနှင့်စပ်လျဉ်းသည့် မေးခွန်း</title>
<speech type='speaker'>ပထမဦးစွာ လေးမျက်နှာမဲဆန္ဒနယ်မှ ဦးဇော်မင်းသိန်း မေးမြန်းဖို့ ဖြစ်ပါတယ်</speech>
<speech><mp id='182'>ဦးဇော်မင်းသိန်း(လေးမျက်နှာမဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော် ဥက္ကဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များ အားလုံးကို မင်္ဂလာပါလို့ နှုတ်ခွန်းဆက်သဂါရဝပြု ပါတယ်။ ကျွန်တော်ကတော့ လေးမျက်နှာမဲဆန္ဒနယ် မှ ပြည်သူ့လွှတ်တော်ကိုယ်စားလှယ် ဦးဇော်မင်းသိန်းဖြစ်ပါတယ်။ ယနေ့ ကျွန်တော်မေးမြန်းလိုတဲ့ မေးခွန်းက ၂၀၁၈-၂၀၁၉ ဘဏ္ဍာရေးနှစ်မှာ ခွင့်ပြုခဲ့တဲ့ ပညာရေးနှင့် ကျန်းမာရေးတည်ဆောက်မှု လုပ်ငန်းများ အကောင်အထည်ဖော်ဆောင်ရွက်တဲ့နေရာမှာ တချို့သောတိုင်းဒေသကြီးနှင့် ပြည်နယ် များ၌ နှောင့်နှေးကြန့်ကြာမှုများရှိနေသည့်အတွက် စံချိန်စံညွှန်းပြည့်မီစွာဖြင့် အချိန်မီပြီးစီးနိုင်ရေး မည်ကဲ့သို့စီမံကြပ်မတ်ဆောင်ရွက်သွားမည်ကို သိရှိလိုခြင်းနှင့်ပတ်သက်၍ မေးမြန်းသွားမှာဖြစ်ပါ တယ်။ နိုင်ငံတော်အစိုးရဟာ မြန်မာနိုင်ငံရဲ့ ရေရှည်တည်တံ့ခိုင်မြဲပြီး ဟန်ချက်ညီသော ဖွံ့ဖြိုးတိုးတက်မှု စီမံကိန်း(MSDP) ပန်းတိုင်၏ မဟာဗျူဟာများ၊ ရည်မှန်းချက်များ၊ လုပ်ငန်းစဉ်များ အကောင်အထည် ဖော်ရာမှာ သက်ဆိုင်ရာဝန်ကြီးဌာနများအလိုက် နှစ်တို၊ နှစ်ရှည်စီမံကိန်းများ ချမှတ်ဆောင်ရွက်လျက် ရှိပါတယ်။ အစိုးရသစ်တာဝန်ယူချိန်မှစ၍ နိုင်ငံတော်နှင့် နိုင်ငံသားများအကျိုးစီးပွားအတွက် အမှန်တကယ် ဖြစ်ထွန်းစေမည့်စီမံကိန်းများ၊ လူသားအရင်းအမြစ်များ ဖွံ့ဖြိုးတိုးတက်မည့်စီမံကိန်းများ ကို သက်ဆိုင်ရာဝန်ကြီးဌာနများ အထူးသဖြင့် ပညာရေးနှင့် ကျန်းမာရေးဝန်ကြီးဌာနဘတ်ဂျက်များကို နှစ်အလိုက်တိုးမြှင့်သုံးစွဲလာတာ အထင်အရှားပဲဖြစ်ပါတယ်။ နိုင်ငံရဲ့ တည်ဆောက်ရေးလုပ်ငန်းများ ပိုမို ကောင်းမွန်စွာဆောင်ရွက်နိုင်ဖို့အတွက် ဘတ်ဂျက်ခွင့်ပြုချိန်မှစ၍ ပွင့်လင်းရာသီအများဆုံးရရှိ ဆောင်ရွက်နိုင်သောကာလ၊ ဘတ်ဂျက်ပိတ်ခါနီး မိုးရာသီတွင် လုပ်ငန်းများအပြီးအချောသတ် ဆောင်ရွက်နိုင်သည့်ကာလ၊ အရည်အသွေးပြည့်မီသော အဆောက်အဦများရရှိလာနိုင်သည့် အခြေအနေ၊ သုံးလပတ် လအလိုက် ဘဏ္ဍာငွေသုံးစွဲမှုညီညွတ်မျှတလာစေမည့်အခြေအနေများကို ပေါင်းစုပြီး နိုင်ငံတော်သမ္မတမှ ပြည်ထောင်စုလွှတ်တော်နာယကထံသို့ နိုင်ငံတော်သမ္မတရုံးရဲ့ ၂၉-၉-၂၀၁၇ ရက်စွဲနှင့်ကျင်းပခဲ့တဲ့ ဘဏ္ဍာရေးနှစ်ဖြစ်တဲ့ ဧပြီလ ၁ ရက်နေ့မှ မတ်လ ၃၁ ရက်နေ့ အစား အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့သို့ ပြောင်းလဲပြင်ဆင်သတ်မှတ်မှုကို သဝဏ်လွှာပေးပို့လာတဲ့အတွက် ကိုယ်စားလှယ်များမှ ဆွေးနွေးခဲ့ကြပြီး ၃၀-၁၀-၂၀၁၇ ရက်နေ့ ပြည်ထောင်စုလွှတ်တော်အစည်းအဝေးမှာ မှတ်တမ်းတင်ခဲ့ပါတယ်။ ပြည်ထောင်စုလွှတ်တော်မှာ မှတ်တမ်းတင်ခဲ့ပြီးတဲ့နောက် ပညာရေးဆိုရင်လည်း အန္တရာယ် ကျောင်းဆောင်တွေ၊ ဥပဓိရုပ်မကောင်းတဲ့ကျောင်းဆောင်တွေ၊ ကျောင်းသားအင်အားအရ လိုအပ်တဲ့ ကျောင်းတွေ၊ ဝန်ထမ်းအိမ်ရာတွေ၊ ကျန်းမာရေးဆိုရင်လည်း ကျေးလက်ကျန်းမာရေးဌာန၊ ဌာနခွဲ၊ ဆေးရုံတွေစသည်ဖြင့် ၂၀၁၈-၂၀၁၉ ဘဏ္ဍာရေးနှစ်မှာ များစွာခွင့်ပြုပေးခဲ့ပါတယ်။ ဒီလိုခွင့်ပြုနိုင်ဖို့ အတွက် မြို့နယ်စီမံကိန်းရေးဆွဲတင်ပြကတည်းက မြေနေရာရရှိရေးကို အတည်ပြု သေချာပါမှ ခွင့်ပြု ပေးခဲ့တာဖြစ်ပါတယ်။ မြို့နယ်စီမံကိန်းရေးဆွဲဆောင်ရွက်သူများနှင့် ပြည်သူလူထုဟာ မြေနေရာမရရှိ ခဲ့ရင်တောင် ကိုယ့်ဒေသရဲ့ ပညာရေး၊ ကျန်းမာရေးများဖွံ့ဖြိုးလာစေဖို့ အလှူခံ၍ဖြစ်စေ၊ စုပေါင်းဝယ် ယူ၍ဖြစ်စေ မြေကိုဦးစွာရရှိအောင် ဆောင်ရွက်ကြရပါတယ်။ သို့မှသာ ခွင့်ပြုချထားပြီး လုပ်ငန်း အကောင်အထည်ဖော်နိုင်မှာ ဖြစ်ပါတယ်။ သို့သော် တည်ဆောက်ရေးလုပ်ငန်းများအကောင်အထည် ဖော်ရာတွင် တချို့သော တိုင်းဒေသကြီးနှင့် ပြည်နယ်များ၌ စီမံခန့်ခွဲမှုအားနည်းခြင်းများရှိနေတာကိုတွေ့နေရပါတယ်။ လုပ်ငန်းများအတွက် တင်ဒါခေါ်ယူရာတွင် စာချုပ်ချုပ်ဆိုရာ၌ နှောင့်နှေး ကြန်ကြာမှုများရှိနေသည့်အတွက် မိုးထဲ၊ လေထဲဆောင်ရွက်ရတာမို့လို့ စံချိန်စံညွှန်းမပြည့်မီမှုနှင့် အချိန်မီမပြီးစီးနိုင်မှုများ ဖြစ်ပေါ်လာနိုင်ပါတယ်။ ပြည်နယ်နှင့် တိုင်းဒေသကြီးအချို့ထဲက ဧရာဝတီတိုင်းဒေသကြီးကို ဥပမာပေး တင်ပြသွားမှာ ဖြစ်ပါတယ်။ ကျွန်တော့်ကို Power Point တင်ပြခွင့်ပြုပါ။ ဒီပုံမှာ ၂၀၁၅-၂၀၁၆ ဘဏ္ဍာရေးနှစ်က ခွင့်ပြုခဲ့တဲ့ ပုသိမ်ဆေးရုံ ကိုးထပ်အဆောက်အဦနှင့် အောက်က ဟင်္သာတဆေးရုံ လေးထပ်အဆောက် အဦပုံဖြစ်ပါတယ်။ ယနေ့အထိ ဒီအခြေအနေအတိုင်းပဲရှိနေပါတယ်။ ဒီပုံလည်းပဲ ၂၀၁၆-၂၀၁၇ ဘဏ္ဍာရေးနှစ်မှာခွင့်ပြုခဲ့တဲ့ ညောင်တုန်းသုံးထပ်ဆေးရုံနှင့် အောက်ကဇလွန်လေးခန်းတွဲလေးထပ် ဝန်ထမ်းအိမ်ရာပါ။ စံချိန်စံညွှန်း၊ ဒီဇိုင်း၊ စာချုပ်ကိစ္စများနှင့် ယနေ့အချိန်အထိလည်း ဒီတိုင်းပဲရှိနေပါ တယ်။ ဒီပုံကတော့ ကျွန်တော့်မြို့နယ်ထဲက ၂၀၁၆-၂၀၁၇ ဘဏ္ဍာရေးနှစ်မှာ စဆောက်ခဲ့တဲ့ ကျောင်းတွေဖြစ်ပြီး ယခုအချိန်အထိမပြီးသေးတာ ဖြစ်ပါတယ်။ မပြီးသေးတဲ့အတွက် ယခုလို စာသင် ကြားနေရသလို ကျောင်းကိုလည်းအသုံးမပြုရသေးတဲ့အချိန်မှာပဲ နံရံတွေအက်ကွဲလာနေတာ တွေ့ရ မှာဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ်မှာ ပညာရေးနှင့်ပတ်သက်လို့ ဧရာဝတီတိုင်းဒေသကြီး မှာ ၆၇၂ ကျောင်းချထားပေးခဲ့ပြီး ယနေ့အချိန်အထိ ၁ ရာခိုင်နှုန်းမှ ၄၀ ရာခိုင်နှုန်းအတွင်းသာ ပြီးသေးတဲ့ကျောင်းပေါင်း ၄၅၈ ကျောင်း၊ ကျန်းမာရေးမှာဆိုရင်လည်း ကျောင်းကုန်းမြို့နယ်ထဲက ဒေါင့်ကြီးတိုက်နယ်ဆေးရုံဝန်ထမ်းအိမ်ရာမှာ ယနေ့အထိ ကုမ္ပဏီဘက်မှ ဘာမှမလုပ်သေးကြောင်းနှင့် ထိုကုမ္ပဏီကလည်း တိုင်းဒေသကြီးမှာ လုပ်ငန်းတော်တော်များများရရှိပြီး မနိုင်မနင်းဖြစ်နေကာ ထိုမြေနေရာရရှိရေးအတွက် ရွာမှကျပ်သိန်း ၁၀၀ စုပေါင်းလှူဒါန်းဝယ်ယူထားတာတွေကိုလည်း ကျွန်တော်တို့ သိနေရပါတယ်။ ဒီပုံကတော့ ကျွန်တော့်မြို့နယ်ထဲက ၂၀၁၈-၂၀၁၉ ဘဏ္ဍာရေးနှစ်မှာ ခွင့်ပြုခဲ့တဲ့ လေးခန်းတွဲ လေးထပ်ဝန်ထမ်းအိမ်ရာပါ။ အပေါ်ပုံက တစ်နေ့ကမှရိုက်ထားတဲ့ပုံဖြစ်ပြီး အောက်ပုံက လုပ်ငန်းစတင် စဉ်ကပုံဖြစ်ပါတယ်။ ဖော်ပြခဲ့တဲ့ ကျောင်းတွေ၊ ဆေးရုံတွေ၊ ဝန်ထမ်းအိမ်ရာတွေသာ လုပ်ငန်းခွင် သာသာယာယာနှင့် အချိန်မီပြီးစီးခဲ့ရင် ကျောင်းတက်ရမယ့်ကျောင်းသားလေးတွေ၊ ဆေးရုံတက်ရမယ့် လူနာတွေ၊ အိမ်ရာမှာနေရမယ့်ဝန်ထမ်းတွေအတွက် စိတ်ချမ်းမြေ့နေရမှာဖြစ်ပါတယ်။ အခုအချိန်မှာ တော့ မိုးထဲ၊ ရေထဲမှာ ဆောင်ရွက်နေရတဲ့ အခြေအနေတွေကြောင့်မို့လို့ ရှေ့မှာလည်းရှိခဲ့တဲ့နမူနာတွေ ကြောင့် အဆိုပါမေးခွန်းအား မေးမြန်းရခြင်းဖြစ်ပါတယ်။ ကျေးဇူးတင်ပါတယ်။</speech>
<speech type='speaker'>ပညာရေးဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်နှင့် ဧည့်သည်တော်များအားလုံး မင်္ဂလာပါဟု နှုတ်ခွန်းဆက်သဂါရဝပြုအပ်ပါတယ်။ ကျွန်တော်ကတော့ ပညာရေးဝန်ကြီးဌာန ပြည်ထောင်စုဝန်ကြီး ဒေါက်တာမျိုးသိမ်းကြီး ဖြစ်ပါတယ်။ ဧရာဝတီတိုင်းဒေသကြီး၊ လေးမျက်နှာမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဇော်မင်းသိန်းရဲ့ မေးခွန်းအပေါ် Power Point အသုံးပြုရှင်းလင်းတင်ပြခွင့်ပြုပါရန် လေးစားစွာတင်ပြအပ်ပါတယ်။ ပညာရေးဝန်ကြီးဌာနအနေနဲ့ ၂၀၁၈-၂၀၁၉ ဘဏ္ဍာရေးနှစ် တည်ဆောက်ရေးလုပ်ငန်း စုစုပေါင်း ၅၄၀၆ ခုရှိပါတယ်။ ဒီတည်ဆောက်ရေးလုပ်ငန်းတွေအတွက် တင်ဒါခေါ်ယူခြင်းလုပ်ငန်းတွေကို လည်းပဲ နှောင့်နှေးကြန့်ကြာမှုမရှိစေဖို့အတွက် အခြေခံပညာဦးစီးဌာနနှင့် နည်းပညာ၊ သက်မွေးပညာနှင့် လေ့ကျင့်ရေးဦးစီးဌာနတို့အတွက် ၂၀၁၈ ခုနှစ်၊ အောက်တိုဘာလ ၁၉ ရက်နေ့တွင်လည်းကောင်း၊ အဆင့်မြင့်ပညာဦးစီးဌာနအတွက် ၂၀၁၈ ခုနှစ်၊ အောက်တိုဘာလ ၃၁ ရက်နေ့တွင်လည်းကောင်း လုပ်ထုံးလုပ်နည်းများနှင့်အညီပူးပေါင်း၍ တိုင်းဒေသကြီး/ပြည်နယ်အစိုးရအဖွဲ့များထံသို့ တည်ဆောက်ရေးလုပ်ငန်းများ ပေးပို့ညှိနှိုင်းအပ်နှံဆောင်ရွက်ခဲ့ပါတယ်။ ပညာရေးဝန်ကြီးဌာနအနေနဲ့ ၂၀၁၈-၂၀၁၉ ဘဏ္ဍာရေးနှစ်မှာ ခွင့်ပြုခဲ့တဲ့ငွေလုံးငွေရင်း တည်ဆောက်ရေးရန်ပုံငွေနဲ့ဆောင်ရွက်တဲ့ အခြေခံပညာဦးစီးဌာနအောက်မှာရှိတဲ့ တည်ဆောက်ရေး လုပ်ငန်းတွေကို အကောင်အထည်ဖော်ဆောင်ရွက်ရာမှာ တင်ဒါများခေါ်ယူတဲ့အခါ တစ်ကြိမ်တည်းနဲ့ ပြီးမြောက်ခဲ့တဲ့လုပ်ငန်းတွေရှိသလို တစ်ကြိမ်တည်းနဲ့ ပြီးမြောက်ခဲ့ခြင်းမရှိတဲ့ လုပ်ငန်းတွေလည်းပဲ တချို့တိုင်းဒေသကြီး/ပြည်နယ်တွေမှာ ရှိခဲ့ပါတယ်။ ဒါကြောင့်မို့လို့ တချို့တိုင်းဒေသကြီး/ပြည်နယ် တွေမှာ လေးကြိမ်၊ ငါးကြိမ် တင်ဒါလုပ်ငန်းခေါ်ယူခဲ့ရတဲ့အတွက် နှောင့်နှေးကြန့်ကြာမှုတွေ ဖြစ်ပေါ်ခဲ့ရခြင်းဖြစ်ပါတယ်။ ဒါကတော့ အောက်တိုဘာလ ၁၉ ရက်နေ့က တိုင်းဒေသကြီး/ပြည်နယ်တွေကို လုပ်ငန်းအပ်နှံဖို့အတွက် ညှိနှိုင်းပေးပို့ခဲ့တဲ့စာဖြစ်ပါတယ်။ လုပ်ထုံးလုပ်နည်းအရ တင်ပြရတာ ဖြစ်ပါ တယ်။ နည်းပညာ၊ သက်မွေးပညာနှင့် လေ့ကျင့်ရေးဦးစီးဌာနအတွက်လည်း ၂၀၁၈-၂၀၁၉ ဘဏ္ဍာရေး နှစ်မှာ ခွင့်ပြုခဲ့သောတည်ဆောက်ရေးလုပ်ငန်းများအား အကောင်အထည်ဖော်ရာတွင် သက်ဆိုင်ရာ တိုင်းဒေသကြီး/ပြည်နယ်အစိုးရအဖွဲ့များ၏ ကြီးကြပ်မှုဖြင့် တင်ဒါခေါ်ယူခြင်း၊ လုပ်ငန်းအပ်နှံခြင်း၊ လုပ်ငန်းများစံချိန်စံညွှန်းနှင့်အညီ အချိန်မီပြီးစီးရေးအတွက် ကြီးကြပ်ကွပ်ကဲခြင်း၊ ငွေပေးချေခြင်း လုပ်ငန်းများကိုလည်း လုပ်ငန်းပြီးစီးမှု သတ်မှတ်ရာခိုင်နှုန်းအလိုက် လုပ်ငန်းတန်ဖိုး၏ ၂၅ ရာခိုင်နှုန်း စီဖြင့် လေးကြိမ်ခွဲ၍ပေးချေရန်အတွက် တိုင်းဒေသကြီး/ ပြည်နယ်အစိုးရအဖွဲ့ ဝန်ကြီးချုပ် သို့မဟုတ် ဝန်ကြီးချုပ်ကိုယ်စားဝန်ကြီးတစ်ဦးရဲ့ ခွင့်ပြု အကြောင်းကြားစာဖြင့်သာ ဘဏ္ဍာရေးလုပ်ထုံးလုပ်နည်း နှင့်အညီ ဆောင်ရွက်ဖို့အတွက် ညှိနှိုင်းပူးပေါင်းဆောင်ရွက်ခဲ့ပါတယ်။ ဒါကတော့ နည်းပညာနှင့် သက်မွေးပညာရေးနှင့် လေ့ကျင့်ရေးကဏ္ဍအတွက် အောက်တိုဘာလ ၁၉ ရက်နေ့မှာ ညှိနှိုင်းပူးပေါင်းဆောင်ရွက်ဖို့လို့အတွက် လုပ်ထုံးလုပ်နည်းနှင့်အညီ တင်ပြခဲ့တဲ့စာဖြစ်ပါတယ်။ အဆင့်မြင့်ပညာဦးစီးဌာနအနေနဲ့လည်း တည်ဆောက်ရေးတင်ဒါလုပ်ငန်း တွေအတွက် နှောင့်နှေးကြန့်ကြာမှုမရှိစေရန် ၂၀၁၉ ခုနှစ်၊ အောက်တိုဘာလ ၃၁ ရက်နေ့တွင် တိုင်းဒေသကြီး/ပြည်နယ်အစိုးရအဖွဲ့များထံကို တည်ဆောက်ရေးလုပ်ငန်းများ အခြေခံတဲ့ TVET အတိုင်းပဲ လုပ်ငန်းအပ်နှံဆောင်ရွက်ခဲ့ပါတယ်။ လုပ်ငန်းတွေဆောင်ရွက်နေစဉ်အတွင်းမှာလည်း အရည်အသွေးပြည့်မီရေးနှင့် အချိန်မီပြီးစီးရေးအတွက် သက်ဆိုင်ရာနယ်မြေတာဝန်ခံ အင်ဂျင်နီယာ များနှင့် ပူးပေါင်းပြီးတော့မှ အဆင့်မြင့်ပညာဦးစီးဌာနမှလည်း တည်ဆောက်ရေးလုပ်ငန်းစစ်ဆေးရေး အဖွဲ့ ၁၇ ဖွဲ့ ဖွဲ့စည်းပြီးတော့ ၂၀၁၉ ခုနှစ်၊ ဇန်နဝါရီလ ၂၆ ရက်နေ့မှာ ဖွဲ့စည်းတာဝန်ပေးအပ်ပြီး ပူးပေါင်းကြီးကြပ်စစ်ဆေးပြီးတော့ အချိန်မီပြီးစီးနိုင်ရေးအတွက် ဆောင်ရွက်လျက်ရှိပါတယ်။ ဒါက တော့ အောက်တိုဘာလ ၃၁ ရက်နေ့မှာ လုပ်ထုံးလုပ်နည်းနှင့်အညီ လုပ်ငန်းတွေအပ်နှံနိုင်ဖို့အတွက် ညှိနှိုင်းပေးပို့ခဲ့တဲ့၊ တင်ပြခဲ့တဲ့ စာဖြစ်ပါတယ်။ ဒါ့အပြင် လုပ်ငန်းစီမံကိန်းနှင့် လုပ်ငန်းများရဲ့ အကောင်အထည်ဖော်ဆောင်ရွက်ပြီးစီးမှု အခြေအနေကို အမှန်မြေပြင်ပြီးစီးမှု ရာခိုင်နှုန်းတွေကို ကျွန်တော်တို့ ပညာရေးဝန်ကြီးဌာနအနေနဲ့ လစဉ် လုပ်ငန်းတိုင်းကို တိုင်းဒေသကြီး/ ပြည်နယ်အလိုက် မှတ်တမ်းဓာတ်ပုံတွေနဲ့ ဒါတွေကို စုစည်းရယူပြီးတော့မှ တိုင်းဒေသကြီးနှင့် ပြည်နယ်အစိုးရအဖွဲ့တွေကိုလည်းပဲ အချိန်မီအရည်အသွေးပြည့်မီစွာနှင့် ပြီးစီးနိုင်ရေးအတွက်ကို ပူးပေါင်းညှိနှိုင်းဆောင်ရွက် လျက်ရှိပါတယ်။ ဒါကတော့ ပြီးစီးမှုရာခိုင်နှုန်းနှိုင်းယှဉ်ဇယားကိုလည်း လစဉ် ပြီးခဲ့တဲ့လနှင့် နောက်ဆုံးလ ကျွန်တော်တို့ ဒါတွေကိုနှိုင်းယှဉ်တဲ့အခါမှာ ၀ ရာခိုင်နှုန်းကျန်နေတဲ့လုပ်ငန်းဆိုလို့ရှိရင် ဇူလိုင်လ ၁၅ ရက်နေ့ကဆိုလို့ရှိရင် ၁၄၀ ကျန်ပါတယ်။ သြဂုတ်လ ၁ ရက်နေ့မှာဆိုရင်တော့ ၁၂၉ ခုပဲကျန်ပါတယ်။ ဒီလိုမျိုး ၁၂၉ ခုကျန်တယ်ဆိုတာကလည်း တချို့လုပ်ငန်းတွေက အကူအညီအထောက်အပံ့နဲ့လုပ်တဲ့ လုပ်ငန်းဖြစ်ပါတယ်။ အကူအညီအထောက်အပံ့နဲ့ လုပ်တဲ့လုပ်ငန်းကလည်းပဲ သူတို့တစ်တွေသည် ဘဏ္ဍာရေးလုပ်ထုံးလုပ်နည်းအရ ပေးပို့တဲ့ဟာတွေကိုလည်းပဲ ဆောင်ရွက်ရတာဖြစ်တဲ့အတွက် အခု ၀ ရာခိုင်နှုန်းကျန်နေတာဖြစ်ပါတယ်။ အဲဒီလိုပဲ ၂၀ ရာခိုင်နှုန်းကျန်နေတာသည် ဩဂုတ်လ ၁ ရက်နေ့ မှာဆိုရင် လုပ်ငန်းပေါင်း ၆၀၃ ခုရှိပါတယ်။ ၁ ရာခိုင်နှုန်းကနေ ၄၀ ရာခိုင်နှုန်းအထိ လုပ်ငန်းပေါင်း ၁၈၃၇ ခုရှိပါတယ်။ ပြီးရင် ၄၁ ရာခိုင်နှုန်းကနေ ၆၀ ရာခိုင်နှုန်းအတွင်း လုပ်ငန်းပြီးစီးမှုရှိတဲ့ ကျောင်းအဆောက်အဦပေါင်းသည် ၈၇၃ ခုရှိပါတယ်။ ၆၁ ရာခိုင်နှုန်းကနေ ၈၀ ရာခိုင်နှုန်းအထိ အဆောက်အဦလုပ်ငန်းပေါင်းသည် ၁၀၁၁ ခုရှိပါတယ်။ ၈၁ ရာခိုင်နှုန်းကနေ ၉၉ ရာခိုင်နှုန်းအတွင်း ပြီးစီးမှုရှိတဲ့လုပ်ငန်းကတော့ ၄၅၀ ရှိပါတယ်။ ၁၀၀ ရာခိုင်နှုန်းကတော့ ဩဂုတ်လ ၁ ရက်နေ့အထိ ၄၇၇ ခုရှိပါတယ်။ ဒါတွေကို ကျွန်တော်တို့က လုပ်ငန်းတွေကိုလည်းပဲ ဆောက်လုပ်ရေးဝန်ကြီးဌာနကိုအပ်နှံပြီး ဆောင်ရွက်တဲ့လုပ်ငန်းတွေ၊ ဝန်ကြီး ဌာနက ဦးစီးဆောင်ရွက်တဲ့လုပ်ငန်း၊ တိုင်းဒေသကြီး/ ပြည်နယ်က ဦးစီးဆောင်ရွက်တဲ့ လုပ်ငန်းအများစု သည် တိုင်းဒေသကြီး/ပြည်နယ်အစိုးရအဖွဲ့တွေကိုပဲ လုပ်ငန်းအပ်နှံတဲ့ဟာ ဖြစ်ပါတယ်။ ဟုမ္မလင်းကောလင်းနဲ့ ဟားခါးပညာရေးကောလိပ်တွေက ဆောက်လုပ်ရေးဝန်ကြီးဌာနကို လုပ်ငန်းအပ်နှံ ဆောင်ရွက်ပါတယ်။ ဒီလိုမျိုး အဆင့်မြင့်ပညာဦးစီးဌာနအတွက် ၀ ရာခိုင်နှုန်း ဘယ်လောက်၊ ၂၀ ရာခိုင်နှုန်းဘယ်လောက်၊ ၅၀ ရာခိုင်နှုန်းဘယ်လောက်၊ ၆၀ ရာခိုင်နှုန်း ဘယ်လောက်၊ ၈၀ ရာခိုင်နှုန်း ဘယ်လောက်၊ ၉၉ ရာခိုင်နှုန်းထိက ဘယ်လောက်၊ ၁၀၀ ရာခိုင်နှုန်း ပြီးတာက ဘယ်လောက်ဆိုပြီးတော့ ဒါတွေကိုစိစစ်ပါတယ်။ ပြီးရင် ဒါကတော့ ပညာရေးကောလိပ်လုပ်ငန်းတွေကိုလည်းပဲ ဒီလိုပဲ လုပ်ငန်း ၄၄ ခုအတွက်ကို စိစစ်ပြီး စီစဉ်ဆောင်ရွက်ပါတယ်။ နည်းပညာနှင့် ကွန်ပျူတာတက္ကသိုလ်တွေကိုလည်းပဲ လုပ်ငန်းပေါင်း ၁၄၀ ကိုလည်း ဒီလိုပဲ စိစစ်ပါတယ်။ ပြီးရင်တော့ လုပ်ငန်းအများစုကတော့ အခြေခံပညာဦးစီးဌာနက အခြေခံပညာကျောင်းတွေဖြစ်ပါတယ်။ ၄၇၉၉ ကျောင်းဟာ လုပ်ငန်းလုံးဝမစတင်နိုင်သေးတဲ့ ၀ ရာခိုင်နှုန်းသည် ဩဂုတ်လ ၁ ရက်နေ့ထိ ၂၇ ကျောင်းပဲ ရှိပါတော့တယ်။ ၂၀ ရာခိုင်နှုန်းထိက ၅၈၈ ကျောင်းဖြစ်ပါတယ်။ ၄၀ ရာခိုင်နှုန်းထိပြီးနေတာကတော့ ၁၇၁၄ ဖြစ်ပါတယ်။ ၆၀ ရာခိုင်နှုန်းထိပြီးနေတာကတော့ ၇၇၇ ခု ဖြစ်ပါတယ်။ ၈၀ ရာခိုင်နှုန်းထိပြီးစီးတဲ့လုပ်ငန်းကတော့ ၉၀၉ ခုဖြစ်ပါတယ်။ ၉၉ ရာခိုင်နှုန်းထိပြီးစီး တာတော့ ၃၃၁ ခုဖြစ်ပါတယ်။ အခြေခံပညာကျောင်းတွေကတော့ တစ်ထပ်ကျောင်းတွေဖြစ်ပါတယ်။ ပေ ၆၀ x ပေ ၃၀၊ ပေ ၉၀ x ပေ ၃၀ ၊ ပေ ၁၂၀ x ပေ ၃၀ တွေဖြစ်တဲ့အတွက် သူတို့တစ်တွေက အချိန်မီပြီးစီးနိုင်ဖို့အတွက်ကို တိုင်းဒေသကြီး/ပြည်နယ်အစိုးရအဖွဲ့တွေနဲ့ ပူးပေါင်းဆောင်ရွက်လျက် ရှိပါတယ်။ ဒါကတော့ ကျောင်းပြင်ပကတော့ လုပ်ငန်းတစ်ခုပဲရှိတယ်။ သန်းမရှိပါဘူးခင်ဗျား။ သုည ဖြစ်ပါတယ်။ ပြီးရင် TVET ကတော့ လုပ်ငန်းပေါင်း ၂၇၈ ခုဖြစ်ပါတယ်။ သူကတော့ ခုနကတုန်းက အကူအညီအထောက်အပံ့ပေးတဲ့ အဖွဲ့တွေက နောက်ကျတဲ့အတွက်ကြောင့် လုပ်ငန်းတွေ နောက်ကျ နေတာဖြစ်ပါတယ်။ ဒါကြောင့်မို့လို့ ကျွန်တော်တို့ ၈ ရာခိုင်နှုန်းပြီးစီးတဲ့ကျောင်းကတော့ တော်တော် နည်းနေပါပြီ။ ဒါတွေကတော့ အထောက်အထားဓာတ်ပုံတွေဖြစ်ပါတယ်။ ဒါလည်းကျောင်း ဖြစ်ပါ တယ်။ ဒါကတော့ ၇၅ ရာခိုင်နှုန်းပြီးစီးနေတဲ့ကျောင်းဖြစ်ပါတယ်။ ဒီတစ်လခွဲအတွင်းပြီးစီးမှာ ဖြစ်ပါ တယ်။ ၁၀၀ ရာခိုင်နှုန်းပြီးစီးတဲ့ကျောင်းဖြစ်ပါတယ်။ ဒါလည်း ၉၅ ရာခိုင်နှုန်းပြီးစီးနေတဲ့ကျောင်း ဖြစ်ပါ တယ်။ ဒါကတော့ အလယ်တန်းကျောင်းဖြစ်ပါတယ်။ ဒါကတော့ အစိုးရစက်မှုလက်မှုသိပ္ပံ (လွိုင်ကော်) မှာ လူမှုရေးဝန်ကြီးက ပြီးစီးမှုကိုစစ်ဆေးနေတဲ့ပုံဖြစ်ပါတယ်။ ဒါကတော့ ကျွန်တော်တို့ စက်မှုလက်မှု သိပ္ပံ(ကျောက်ဆည်) သုံးထပ်စာသင်ဆောင်တည်ဆောက်ရေးလုပ်ငန်း ပြီးစီးတော့မယ့်ပုံ ဖြစ်ပါတယ်။ ဒါကတော့ ကွန်ပျူတာတက္ကသိုလ်(ကလေး)ရဲ့ နှစ်ထပ်ကျောင်းသူအိပ်ဆောင်ဖြစ်ပါတယ်။ ဒါကတော့ လားရှိုးပညာရေးကောလိပ်ရဲ့ သင်တန်းသား ၁၆၀ ဆံ့ နှစ်ထပ်အိပ်ဆောင်ဖြစ်ပါတယ်။ တောင်ကုတ် ဒီဂရီကောလိပ်ရဲ့ မိုးလုံလေလုံအားကစားရုံဖြစ်ပါတယ်။ ပြီးစီးနေတဲ့ပုံဖြစ်ပါတယ်။ ဒါကတော့ ပြည်ပညာရေးကောလိပ်မှာ ကျောင်းသားကျောင်းသူအိပ်ဆောင် တည်ဆောက်နေတဲ့ပုံ ဖြစ်ပါတယ်။ ဒါကတော့ ဆရာဆရာမအိမ်ရာဖြစ်ပါတယ်။ ကျိုင်းတုံပညာရေးကောလိပ်ရဲ့ ဝန်ထမ်းအိမ်ရာ၊ ဆရာ ဆရာမအိပ်ဆောင်ဖြစ်ပါတယ်။ ဒါကြောင့်မို့လို့ ကျွန်တော်တို့အနေနဲ့ ဓာတ်ပုံအထောက်အထားတွေနဲ့ လုပ်ငန်းတစ်ခုချင်းစီ ပြီးစီးမှုကို ဆောင်ရွက်လျက်ရှိပါကြောင်းနှင့် ကျန်းမာရေးနှင့်အားကစားဝန်ကြီးဌာနရဲ့ ပေါင်းစပ် ဖြေကြားချက်အရ ကျန်းမာရေးနှင့်အားကစားဝန်ကြီးဌာနကလည်း ၂၀၁၈-၂၀၁၉ ဘဏ္ဍာရေးနှစ် ခွင့်ပြုခဲ့သော တည်ဆောက်ရေးလုပ်ငန်းများအား သက်ဆိုင်ရာဒေသများတွင် တင်ဒါခေါ်ယူ လုပ်ငန်းစဉ်များဆောင်ရွက်ခြင်း၊ တင်ဒါကော်မတီဖွဲ့စည်းခြင်း၊ သတင်းစာများတွင် တင်ဒါကြော်ငြာခြင်း တို့ကို ၂၀၁၈ ခုနှစ် နိုဝင်ဘာလမှ ၂၀၁၉ ခုနှစ် ဇန်နဝါရီလအတွင်း ဆောင်ရွက်ခဲ့ပါတယ်။ ဒေသရဲ့ လုပ်ငန်းတင်ဒါများစိစစ်ခြင်း၊ ဒေသအစိုးရအဖွဲ့၏ အတည်ပြုချက်ရယူခြင်း၊ လုပ်ငန်းစာချုပ် ချုပ်ဆိုခြင်းတွေကို ၂၀၁၉ ခုနှစ် ဇန်နဝါရီလမှ ဧပြီလအတွင်း ဆောင်ရွက်ခဲ့၍ လုပ်ငန်းအများစုမှာ ၂၀၁၉ ခုနှစ် မေလဆန်းမှစတင်ဆောင်ရွက်ခဲ့ပါတယ်။ အဆိုပါဝန်ကြီးဌာနအနေနဲ့ ၂၀၁၈-၂၀၁၉ ဘဏ္ဍာရေးနှစ်တွင် ခွင့်ပြုခဲ့သော တက္ကသိုလ်၊ သင်တန်းကျောင်းများ၏ တည်ဆောက်ရေးလုပ်ငန်းများ ကို အကောင်အထည်ဖော်ရာတွင် နိုင်ငံတော်သမ္မတရုံး၏ ၂၀၁၇ ခုနှစ်၊ ဧပြီလ ၁၀ ရက် ရက်စွဲပါ ညွှန်ကြားချက်အမှတ်စဉ်(၁/၂၀၁၇)နှင့်အညီ သက်ဆိုင်ရာတိုင်းဒေသကြီး/ ပြည်နယ်အစိုးရအဖွဲ့များမှ ဥက္ကဋ္ဌအဖြစ်ဆောင်ရွက်၍ သက်ဆိုင်ရာတက္ကသိုလ်၊ သင်တန်းကျောင်းအသီးသီး၏ ပါမောက္ခချုပ်၊ ကျောင်းအုပ်ကြီးများမှ အတွင်းရေးမှူးအဖြစ်ဆောင်ရွက်သော တင်ဒါကော်မတီများဖွဲ့စည်းဆောင်ရွက် လျက်ရှိပြီး ကျန်းမာရေးနှင့်အားကစားဝန်ကြီးဌာနတို့မှ ပြီးစီးမှုအခြေအနေများအား အချိန်နှင့် တစ်ပြေးညီ သိရှိနိုင်ရန်အတွက် တစ်လတစ်ကြိမ်ဆောင်ရွက်ပြီးစီးမှုအစီရင်ခံစာများ၊ ဓာတ်ပုံမှတ်တမ်း များ ပူးတွဲပေးပို့စေတဲ့အပြင် သက်ဆိုင်ရာအရာရှိများမှ အခါအားလျော်စွာမြေပြင်ကွင်းဆင်းစစ်ဆေးပြီး ဘဏ္ဍာရေးနှစ်အတွင်း အချိန်မီပြီးစီးရေးတွန်းအားပေးကြပ်မတ်လျက်ရှိပါတယ်။ တည်ဆောက်ရေး လုပ်ငန်းများအား သတ်မှတ်ဘဏ္ဍာရေးနှစ်အတွင်း စံချိန်စံညွှန်းပြည့်မီစွာပြီးစီးအသုံးပြု နိုင်ရေးအတွက် တိုင်းဒေသကြီး/ပြည်နယ်/ခရိုင်အလိုက် ဆောက်လုပ်ရေးလုပ်ငန်းကြီးကြပ်မှုကော်မတီများ ဖွဲ့စည်း၍ အရည်အသွေးကြီးကြပ်ကွပ်ကဲရေးအဖွဲ့ (QC)လို Third Party အဖွဲ့များဖြင့် စနစ်တကျကြပ်မတ်ဆောင်ရွက်လျက်ရှိပါကြောင်းနှင့် စံချိန်စံညွှန်းပြည့်မီစွာနှင့် အချိန်မီပြီးစီးနိုင်ရေးအတွက် အကောင် အထည်ဖော်ဆောင်ရွက်လျက်ရှိပါကြောင်း ကျန်းမာရေးနှင့်အားကစားဝန်ကြီးဌာန၏ ပေါင်းစပ် ဖြေကြားချက်အား ရှင်းလင်းတင်ပြအပ်ပါတယ်။ အခုလွှတ်တော်ကိုယ်စားလှယ်ကြီးတင်ပြတဲ့ လုပ်ငန်း တွေကိုလည်း ကျွန်တော်တို့ ပြန်လည်စိစစ်ပြီးတော့ စိစစ်ဆောင်ရွက်သွားမည်ဖြစ်ပါကြောင်း လေးစားစွာတင်ပြအပ်ပါတယ်။</speech>
<speech type='speaker'>မိုက်ပေးပါ။</speech>
<speech><mp id='182'>ဦးဇော်မင်းသိန်း(လေးမျက်နှာမဲဆန္ဒနယ်)</mp>အခုလို ပြည့်ပြည့်စုံစုံ ရှင်းလင်းဖြေကြား ပေးတဲ့ ပြည်ထောင်စုဝန်ကြီးကို ကျေးဇူးတင်ပါတယ်။ ကျွန်တော့်မေးခွန်းထဲမှာလည်း ထည့်ပြောသွား ပါတယ်။ ကျွန်တော်တို့ ဧရာဝတီတိုင်းဒေသကြီးမှာဆိုရင် ကျောင်းပေါင်းခွင့်ပြု တာက ၆၇၂ ကျောင်း မှာ ဒီ ၁ ရာခိုင်နှုန်းကနေ ၄၀ ရာခိုင်နှုန်းအထိပြီးသေးတဲ့ကျောင်း ၄၅၈ ကျောင်းဖြစ်နေတဲ့အတွက် ၇၅ ရာခိုင်နှုန်းလောက်က တစ်ဝက်မပြီးသေးပါဘူး။ အဲဒီတော့ မေလကနေ စဆောက်တယ်။ အခု မေလ၊ ဇွန်လ၊ ဇူလိုင်လ၊ ဩဂုတ်လ၊ စက်တင်ဘာလ ဒီတစ်လကျော်ကျော်လောက်ကျန်တော့မည့် အချိန် အတွင်းမှာ နောက်ထပ်ကျန်မည့် ၅၀ ရာခိုင်နှုန်းကျော်ကို ဘယ်လိုပြီးအောင်ဆောက်မလဲ။ အဲဒီအပေါ်မှာ စံချိန်စံညွှန်းတွေကရော ဘယ်လိုကြပ်မတ်ဆောင်ရွက်မလဲ။ နောက်တစ်ခု ခုနကဆေးရုံနှင့် ပတ်သက်လို့၊ ဝန်ထမ်းအိမ်ရာနှင့်ပတ်သက်လို့ ကျောင်းကုန်းမှာ တင်ဒါအောင်ပြီးပြီ။ စာချုပ်ချုပ်ပြီးပြီ။ အခုချိန်အထိ မြေပြင်မှာ ၁ ရာခိုင်နှုန်းကို မစရသေးဘူး။ ကျောင်းတွေကအခုဆိုရင် ဒီလိုဝန်ထမ်းအိမ်ရာတွေက ရန်ပုံငွေပြန်အပ်ရမယ်လို့လည်း သတင်းတွေကြားနေတယ်။ အဲဒီလိုမျိုး လုပ်ငန်းတွေအများကြီးရပြီးတော့မှ မနိုင်မနင်းဖြစ်နေမှ မဆောက်နိုင်လို့ နစ်နာရမည့်အခြေအနေအပေါ်မှာ ဒီလိုမျိုးအခြေအနေ တွေကို ဝန်ကြီးဌာနကဘက်က ဘယ်လိုကြပ်မတ်ဆောင်ရွက်မလဲ သိချင်တဲ့အတွက် ဆက်စပ်မေးခွန်း မေးမြန်းအပ်ပါတယ်။ ကျေးဇူးတင်ပါတယ်။</speech>
<speech type='speaker'>ပညာရေးဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ပညာရေးဝန်ကြီးဌာနအနေနဲ့ မှန်ပါတယ်။ လွှတ်တော် ကိုယ်စားလှယ်ကြီး တင်ပြသွားတဲ့အတိုင်းပဲ ၅၀ ရာခိုင်နှုန်းအောက်ကျန်တဲ့ကျောင်းသည် ၅၃၃ ကျောင်း ဖြစ်ပါတယ်။ အခြေခံပညာကျောင်းအဆောက်အဦတွေကတော့ အများစုသည် တစ်ထပ်ဖြစ်ပြီးတော့မှ အချိန်မီအရည်အသွေးပြည့်မီးစွာနဲ့ တည်ဆောက်ပြီးစီးရေးကို တိုင်းဒေသကြီးအစိုးရအဖွဲ့၊ သက်ဆိုင်ရာ တာဝန်ရှိသူများ၊ လွှတ်တော်ကိုယ်စားလှယ်များ၊ ပြည်သူများနှင့် ဆက်လက်ပြီး ပူးပေါင်းဆောင်ရွက် ဦးတင်နု(ခ)ဦးတင်အောင်တော်ကိုယ်စားလှယ်များ၊ ပါတယ်။ ကျွန်တော် သွားမှာဖြစ်ပါတယ်။ ကျောင်းကုန်းဆေးရုံနှင့် ပတ်သက်လို့ကတော့ သက်ဆိုင်ရာဝန်ကြီးဌာနနှင့် ပူးပေါင်းပြီးတော့ ဆက်လက်ပူးပေါင်းဆောင်ရွက်သွားမည်ဖြစ်ပါကြောင်း လေးစားစွာ တင်ပြအပ်ပါ တယ်ခင်ဗျား။</speech>
<title>ပြည်နယ်၊ ပြည်မပညာရေးကွာဟမှုနည်းပါးစေရန် ဝေးလံခေါင်သီဒေသများမှ ကျောင်းသားကျောင်းသူ များအတွက် တက္ကသိုလ်ဝင်ခွင့်ရာခိုင်နှုန်းအား တိကျစွာသတ်မှတ်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>မာန်အောင်မဲဆန္ဒနယ်မှ ဦးတင်နု(ခ)ဦးတင်နုအောင် မေးမြန်းဖို့ ဖြစ်ပါတယ်</speech>
<speech><mp id='331'>ဦးတင်နု(ခ)ဦးတင်နုအောင်(မာန်အောင်မဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များအားလုံးကို မင်္ဂလာပါလို့ ကျွန်တော် နှုတ်ခွန်းဆက်သအပ်ပါတယ်။ ကျွန်တော် ကတော့ ရခိုင်ပြည်နယ်၊ မာန်အောင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးတင်နု(ခ) ဦးတင်နုအောင်ပါ။ ကျွန်တော် ဒီနေ့ လွှတ်တော်မှာ ဥက္ကဋ္ဌကြီးမှတစ်ဆင့် မေးမြန်းသွားမယ့် မေးခွန်း ကတော့ ပြည်နယ်၊ ပြည်မပညာရေးကွာဟမှုနည်းပါးစေဖို့ ဝေးလံခေါင်သီဒေသနဲ့ ပြည်နယ်က ကျောင်းသူကျောင်းသားတွေအတွက် တက္ကသိုလ်ဝင်ခွင့်ရာခိုင်နှုန်းအား တိကျစွာသတ်မှတ်ပေးရန် အစီအစဉ်ရှိ/မရှိမေးခွန်းကို မေးမြန်းသွားမှာဖြစ်ပါတယ်။ ဥက္ကဌကြီးခင်ဗျား။ ကျွန်တော်တို့နိုင်ငံဟာ ကမ္ဘာ့အဆင်းရဲဆုံးနိုင်ငံများစာရင်းမှာပါဝင်တဲ့ နိုင်ငံ တစ်နိုင်ငံပါ။ ဆင်းရဲတဲ့နိုင်ငံမှာမှ ဝေးလံခေါင်သီဒေသ၊ ရှားပါးစရိတ်ခံစားခွင့်ပြု ထားတဲ့ မြို့နယ်တွေနဲ့ ပြည်နယ်တွေက မိဘပြည်သူများဟာ ပိုပြီးဆင်းရဲကြပါတယ်။ ဝေးလံခေါင်သီဒေသနဲ့ ပြည်နယ်မှာ နေထိုင်ကြတဲ့သူများဟာ မိမိရဲ့ သားသမီးတွေကို သင်ထောက်ကူပြည့်ပြည့်စုံစုံနဲ့ အရည်အချင်းပြည့်ဝ တဲ့ ဆရာဆရာမတွေရှိတဲ့ကျောင်းတွေမှာ ကျောင်းထားချင်ကြပေမယ့် ငွေကြေးမပြည့်စုံလို့ မထားနိုင် ကြပါဘူး။ မိမိဒေသတွေမှာရှိတဲ့ကျောင်းတွေမှာပဲ ဖြစ်သလိုကျောင်းထားကြရပါတယ်။ ကျောင်းသား ကျောင်းသူတွေဟာ ရိုးရိုးအောင်ဖို့ကို မနည်းကြိုးစားကြရပါတယ်။ စာမေးပွဲအောင်တဲ့အခါလည်း အောင်ရုံအမှတ်သာ ရရှိကြတာများပါတယ်။ အလွန်တော်လို့၊ ကြိုးစားလို့၊ ဂုဏ်ထူးနဲ့အောင်တယ် ဆိုရင်တောင်မှ သင်္ချာ၊ ဓာတု၊ ရူပဗေဒလို ဘာသာရပ်တွေမှာ ရမှတ်ဟာ ၈၀ ကျော်ရုံသာ ရရှိတာများပါ တယ်။ မြန်မာ၊ အင်္ဂလိပ်နဲ့ ဇီဝဗေဒလိုဘာသာရပ်တွေမှာလည်း ဂုဏ်ထူးမှတ်ဟာ ၇၅ မှတ်ကျော်ရုံသာ ရရှိကြပါတယ်။ ဘာသာစုံဂုဏ်ထူးနဲ့အောင်ရင်တောင်မှ မိမိတက်ချင်တဲ့တက္ကသိုလ်တွေကိုတက်ဖို့ အမှတ်မမီကြပါဘူး။ ဘာသာစုံဂုဏ်ထူးရလို့တောင်မှ မိမိတက်ချင်တဲ့တက္ကသိုလ်တွေကို တက်ခွင့် မရနိုင်တဲ့ ပညာရေးမူဝါဒအပေါ် ဝေးလံခေါင်သီဒေသနဲ့ ပြည်နယ်များမှာနေထိုင်ကြတဲ့ မိဘပြည်သူ များနဲ့ ကျောင်းသူကျောင်းသားများဟာ စိတ်ကုန်နေကြပါပြီ။ ဥက္ကဌကြီးခင်ဗျား။ ပြည်နယ်၊ ပြည်မပညာရေးဟာ များစွာကွာခြားနေပါတယ်။ ဝေးလံခေါင်သီ ဒေသနဲ့ ပြည်နယ်တွေမှာ ၂၀၁၇-၂၀၁၈ ပညာသင်နှစ်တွေက အောင်ချက်ရာနှုန်းလုံးဝမရှိတဲ့ ကျောင်းပေါင်း ၁၀၀ ကျော်ရှိကြောင်း သိရှိခဲ့ရပါတယ်။ အဲဒီအချိန်မှာ ပြည်မကကိုယ်ပိုင်အထက်တန်း ကျောင်းတစ်ကျောင်းဟာ ဘာသာစုံဂုဏ်ထူး ၁၂၃ ယောက်၊ ငါးဘာသာဂုဏ်ထူး ၁၆၃ ယောက် အောင်မြင်ကြောင်း သတင်းစာ၊ ဂျာနယ်တွေမှာ ဖတ်လိုက်ရပါတယ်။ ပြည်နယ်၊ ပြည်မပညာရေး ကွာဟမှုဟာ ဒီလောက်ထိမဖြစ်သင့်ပါဘူး။ နိုင်ငံတော်အစိုးရအနေနဲ့ ဝေးလံခေါင်သီဒေသနဲ့ ပြည်နယ် များအတွက် ပြည်မကပညာရေးကိုမီအောင် တစ်ခုခုစီမံဆောင်ရွက်ပေးဖို့ လိုအပ်နေပါပြီ။ ဥက္ကဌကြီး ခင်ဗျား။ ၂၀၂၀ ခုနှစ်နောက်ပိုင်းမှာ ပညာရေးစနစ်ဟာ ပြောင်းလဲလာမှာမို့ ပြည်နယ်၊ ပြည်မ ပညာရေး ဟာ ယခုထက်ပိုပြီး ကွာဟမှုမြင့်မားလာနိုင်ပါတယ်။ ဘာကြောင့်လဲဆိုရင် တက္ကသိုလ်ဝင်တန်းအောင်တဲ့ ကျောင်းသားကျောင်းသူတွေဟာ မိမိတက်လိုတဲ့တက္ကသိုလ်တွေကို တိုက်ရိုက်လျှောက်ထားပြီး တက္ကသိုလ်ဝင်ခွင့်စာမေးပွဲတွေ ဆက်ဖြေရမှာမို့ ပြည်မကအရည်အချင်းပြည့်နေတဲ့ ကျောင်းသား ကျောင်းသူတွေနဲ့ ယှဉ်ပြိုင်လာရမှာဖြစ်ပါတယ်။ နောက်တစ်ခုက ဝင်ခွင့်စာမေးပွဲတွေအတွက် ကျူရှင်တွေ၊ သင်တန်းတွေလည်း ပေါ်ပေါက်လာကြအုံးမှာပါ။ ကျူရှင်၊ သင်တန်းတွေအတွက် ငွေကြေး မတတ်နိုင်တဲ့ ဝေးလံခေါင်သီဒေသက ကျောင်းသားကျောင်းသူတွေဟာ အဆင့်မြင့်ပညာရေးနဲ့ပို၍ ပို၍ ဝေးလာနိုင်ပါတယ်။ ဝေးလံခေါင်သီဒေသနဲ့ ပြည်နယ်များက ကျောင်းသူကျောင်းသားများဟာ ပြည်မက ကျောင်းသူကျောင်းသားများနဲ့ ပညာရေးကိုမီအောင်လုပ်ချင်ရင် ဒါမှမဟုတ် ပြည်နယ်၊ ပြည်မပညာရေးကွာဟမှုနှေးအောင်လုပ်ချင်ရင် အဆင့်မြင့်တက္ကသိုလ်၊ ကောလိပ်နဲ့ သင်တန်းတွေရဲ့ တက်ရောက်ခွင့်ရာခိုင်နှုန်းကို ဝေးလံခေါင်သီဒေသနဲ့ ပြည်နယ်တွေအတွက် တိတိကျကျသတ်မှတ် ပေးပါမှ ပြည်နယ်၊ ပြည်မပညာရေးဟာ ကွာဟမှုနည်းသွားမှာဖြစ်ပါတယ်။ ဥက္ကဌကြီးခင်ဗျား။ နိုင်ငံတစ်နိုင်ငံမှာ တရားဥပဒေစိုးမိုးရေးနဲ့ တည်ငြိမ်အေးချမ်းရေးတို့ဟာ နိုင်ငံတွင်းမှာနေထိုင်နေကြတဲ့ ပြည်သူများရဲ့ အသိဉာဏ်ဖွံ့ဖြိုးမှုအပေါ်မှာ အဓိကမူတည်နေပါတယ်။ အသိပညာဉာဏ်ရှိမှ အမှား၊ အမှန်ကို ခွဲခြားသိမြင်နိုင်မှာဖြစ်ပါတယ်။ အမှား၊ အမှန်ကိုမသိရင် လူမျိုးရေး၊ ဘာသာရေး၊ နိုင်ငံရေး၊ အစွန်းရောက်အယူဝါဒတွေ ပေါ်လာနိုင်ပါတယ်။ ဒီလို အစွန်းရောက်ဝါဒီတွေပေါ်လာရင် နိုင်ငံတော်အနေနဲ့ ရှင်းလို့မပြီးနိုင်တဲ့ ပြဿနာတွေနဲ့ မလွဲမသွေ ကြုံလာရမှာပါ။ ဒါ့ကြောင့် အမှား၊ အမှန်ကို ခွဲခြားသိမြင်နိုင်အောင် အစွန်းရောက်ဝါဒတွေ မပေါ် ပေါက်လာနိုင်အောင် ဝေးလံခေါင်သီဒေသနဲ့ ပြည်နယ်ကကျောင်းသားကျောင်းသူတွေကို အဆင့်မြင့် တက္ကသိုလ်၊ ကောလိပ်၊ သင်တန်းတွေကို တက်ရောက်ပညာသင်ကြားခွင့်ရဖို့ နိုင်ငံတော်အစိုးရအနေနဲ့ဆောင်ရွက်ပေးဖို့လိုအပ်ပါတယ်။ ဒါကြောင့် ပြည်နယ်၊ ပြည်မပညာရေးကွာဟမှုနည်းပါးစေရန် ဝေးလံ ခေါင်သီတဲ့ ပြည်နယ်များက ကျောင်းသူကျောင်းသားများအတွက် တက္ကသိုလ်ဝင်ခွင့်ရာခိုင်နှုန်းအား တိကျစွာသတ်မှတ်ပေးရန် အစီအစဉ်ရှိ/မရှိ ပြည်သူများရဲ့ ကိုယ်စား</speech>
<speech type='speaker'>သဘောတူပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id='16'>ဒေါက်တာမျိုးသိမ်းကြီးပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား။ ရခိုင်ပြည်နယ်၊ မာန်အောင်မဲဆန္ဒနယ် ပြည်သူ့လွှတ်တော် ကိုယ်စားလှယ် ဦးတင်နု(ခ) ဦးတင်နုအောင်၏ မေးခွန်းအပေါ် Power Point အသုံးပြု ပြန်လည် ရှင်းလင်းတင်ပြခွင့်ပြုပါရန် လေးစားစွာ တင်ပြအပ်ပါတယ်။ ပညာရေးဝန်ကြီးဌာနအနေနဲ့ ရိုးရှင်းတဲ့ မူဝါဒဖြစ်တဲ့ မည်သည့်ခွဲခြားမှုမျှမရှိဘဲ(No Discrimination)၊ တစ်ဦးတစ်ယောက်မျှ မချန်ရစ်ထားဘဲ (No One is Left Behind)i empê:candazni:oogco69: (No School Drop Out)qol3$ အဆင့်မြင့်ပညာဦးစီးဌာနအောက်မှာရှိတဲ့ တက္ကသိုလ်များအနက် ရန်ကုန်ပညာရေးတက္ကသိုလ်၊ စစ်ကိုင်း ပညာရေးတက္ကသိုလ်တို့မှာ ဝေးလံခေါင်သီဒေသရှားပါးစရိတ် ခံစားခွင့်ပြုထားသော ဒေသများမှ ကျောင်းသားကျောင်းသူများအတွက် ရန်ကုန်တက္ကသိုလ်တွင် နှစ်ရာခိုင်နှုန်းစီဖြင့်လည်းကောင်း၊ ရန်ကုန်ပညာရေးတက္ကသိုလ်နှင့် စစ်ကိုင်းပညာရေးတက္ကသိုလ်တို့တွင် ဘာသာတွဲသုံးခု သိပ္ပံဘာသာတွဲ၊ ဝိပ္ပံဘာသာတွဲ၊ ဝိဇ္ဇာဘာသာတွဲအတွက် ဘာသာတွဲတစ်ခုလျှင် ငါးရာခိုင်နှုန်းစီဖြင့်လည်းကောင်း၊ ပညာရေးကောလိပ်များတွင် ငါးရာခိုင်နှုန်းစီဖြင့်လည်းကောင်း ဝင်ခွင့်ရာခိုင်နှုန်းများ သတ်မှတ်၍ အနိမ့်ဆုံးရှိသင့်သည့် အရည်အချင်းအရလည်း ဝင်ခွင့်ပြု ပေးလျက်ရှိပါတယ်။ သက်ဆိုင်ရာတိုင်းဒေသကြီး/ပြည်နယ်တွေမှာလည်း ဝိဇ္ဇာ၊ သိပ္ပံတက္ကသိုလ်တွေ၊ နည်းပညာ တက္ကသိုလ်တွေ၊ ကွန်ပျူတာတက္ကသိုလ်တွေမှာလည်းပဲ ဒေသခံတက္ကသိုလ်ကျောင်းသားကျောင်းသူ တက်ခွင့်ရတဲ့ ကျောင်းသားကျောင်းသူတွေအနေနဲ့ တက်ရောက်ခွင့်ရဖို့လို့အတွက်ကိုလည်း စီစဉ်ဆောင်ရွက်ထားရှိလျက်ရှိပါကြောင်း တင်ပြအပ်ပါတယ်။ ဝေးလံခေါင်သီဒေသအဖြစ်သတ်မှတ်၍ နိုင်ငံတော်မှထုတ်ပြန်ထားသော ဒေသစရိတ်ခံစားခွင့်ရှိတဲ့ ဒေသများမှ တက္ကသိုလ်ဝင်တန်စာမေးပွဲ အောင်မြင်သောကျောင်းသားကျောင်းသူများအတွက် ရန်ကုန်နည်းပညာတက္ကသိုလ်တွင် ကျောင်းသား ကျောင်းသူ ၁၉ ဦး၊ မန္တလေးနည်းပညာတက္ကသိုလ်တွင် ကျောင်းသားကျောင်းသူ ၂၁ ဦး၊ သတင်း အချက်အလက်နည်းပညာတက္ကသိုလ်တွင် ကျောင်းသားကျောင်းသူ ၁၂ ဦး၊ မန္တလေးကွန်ပျူတာ တက္ကသိုလ်တွင် ကျောင်းသားကျောင်းသူ ၁၅ ဦး၊ နည်းပညာတက္ကသိုလ်(ရတနာပုံဆိုင်ဘာစီးတီး)တွင် ကျောင်းသားကျောင်းသူ ၁၉ ဦး၊ မြန်မာနိုင်ငံလေကြောင်းနှင့် အာကာသပညာတက္ကသိုလ်တွင် ကျောင်းသားကျောင်းသူ ၁၄ ဦးဖြင့် စုစုပေါင်း ကျောင်းသားကျောင်းသူ ၁၀၀ ဦးကို ယခု ပညာသင်နှစ် အထိလက်ခံပြီး တက်ရောက်ပညာသင်ယူခွင့်ပြု ပေးထားလျက်ရှိပါကြောင်း တင်ပြအပ်ပါတယ်။ ဆက်လက်ပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၏ ပေါင်းစပ်ဖြေကြားချက် အရ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအောက်ရှိ တက္ကသိုလ်များဖြစ်သော ရေဆင်း စိုက်ပျိုးရေးတက္ကသိုလ်တွင် ဝေးလံခေါင်သီဒေသ ရှားပါးစရိတ်ခံစားခွင့်ပြုထားသော တိုင်းဒေသကြီး/ ပြည်နယ်များမှ တက္ကသိုလ်ဝင်တန်းစာမေးပွဲအောင်မြင်သော ကျောင်းသားကျောင်းသူများအား ပညာသင်နှစ်အလိုက် သတ်မှတ်ထားသော တက္ကသိုလ်ဝင်ခွင့်ရမှတ်ပြည့်မီပါက ဝင်ခွင့်ရကျောင်းသား ကျောင်းသူများ၏ ၁၀ ရာခိုင်နှုန်းအား ဝင်ခွင့်ပြုရန် တိကျစွာသတ်မှတ်ပြီး စီစဉ်ဆောင်ရွက်လျက် ရှိပါတယ်။ ကျန်းမာရေးနှင့် အားကစားဝန်ကြီးဌာန၏ ပေါင်းစပ်ကြားမှုအရ ကျန်းမာရေး လူ့စွမ်းအားအရင်းအမြစ်ဦးစီးဌာနမှ ဆောင်ရွက်လျက်ရှိသော ဆေးတက္ကသိုလ်များနှင့် ဆေးပညာ နှီးနွှယ်တက္ကသိုလ်များ၏ ဝင်ခွင့်ရွေးချယ်သည့်စနစ်သည် သက်ဆိုင်ရာပညာသင်နှစ်တွင် တက္ကသိုလ် ဝင်စာမေးပွဲတွင် သိပ္ပံဘာသာတွဲဖြင့် ဖြေဆိုအောင်မြင်သူများကို တက္ကသိုလ်အလိုက် အများဆုံးလက်ခံနိုင်သည့် လျာထားဦးရေအတိုင်း ဦးစားပေးတက္ကသိုလ် ရွေးချယ်လျှောက်ထားမှုအပေါ်မူတည်၍ တိုင်းဒေသကြီးနှင့်ပြည်နယ်ခွဲခြားမှုမရှိဘဲ ရွေးချယ်တဲ့စနစ်ကို ကျင့်သုံးဆောင်ရွက်လျက်ရှိပါတယ်။ သို့ရာတွင် ဝေးလံခက်ခဲသော ကျေးလက်ဒေသများ၊ ကိုယ်ပိုင်အုပ်ချုပ်ခွင့်ရဒေသများ၏ ဘက်စုံဖွံ့ဖြိုးတိုးတက်ရေးကို ရှေးရှု၍လည်းကောင်း၊ ဆေးပညာကို အမှန်တကယ်ဝါသနာပါပြီး မိမိ ဒေသဖွံ့ဖြိုးတိုးတက်ရေးအတွက် တာဝန်ပြန်လည်ထမ်းဆောင်နိုင်မည့် အရည်အသွေးပြည့်ဝသော ဆရာဝန်ကောင်းများပေါ်ထွန်းလာစေရေးအတွက်လည်းကောင်း ရည်ရွယ်၍ နိုင်ငံတော်မှထုတ်ပြန် ထားသော ဒေသစရိတ်ခံစားခွင့်ရှိသည့် သွားလာရေးနှင့်လူမှုရေးခက်ခဲသော ဒေသများဖြစ်သည့် ကိုယ်ပိုင်အုပ်ချုပ်ခွင့်ရဒေသခြောက်ခုတို့မှ တက္ကသိုလ်ဝင်စာမေးပွဲ အောင်မြင်သူများအား ဆေးတက္ကသိုလ်များသို့ ဝင်ခွင့်ပြု နိုင်ရေးအတွက် အဆင့်ဆင့်တင်ပြဆောင်ရွက်လျက်ရှိပါတယ်။ ထိုသို့ တင်ပြမှုအပေါ် နိုင်ငံတော်သမ္မတရုံး၏ သဘောတူခွင့်ပြုချက်ဖြင့် ယင်းဒေသများ၌ အခြေခံပညာ အထက်တန်းများတွင် သုံးနှစ်ဆက်တိုက်ပညာသင်ယူပြီး သတ်မှတ်အရည်အချင်းများနှင့် ကိုက်ညီသူ များကို မူလပုံမှန်ဝင်ခွင့်ပြု အနိမ့်ဆုံးရမှတ်အောက် လျှော့ပေါ့၍ ဆေးတက္ကသိုလ်များသို့ စုစုပေါင်း ဝင်ခွင့်ပြုဦးရေ၏ သုံးရာခိုင်နှုန်း ဝင်ခွင့်ပြုလျက်ရှိပါတယ်။ ထိုသို့ဝင်ခွင့်ပြု ရာတွင် ၂၀၁၂ ခုနှစ်တွင် ၃၂ ဦး၊ ၂၀၁၃ ခုနှစ်တွင် ၄၄ ဦး၊ ၂၀၁၄ ခုနှစ်တွင် ၅၀ ဦး၊ ၂၀၁၅ ခုနှစ်တွင် ၅၃ ဦး၊ ၂၀၁၆ ခုနှစ်တွင် ၅၉ ဦး စုစုပေါင်း ဝင်ခွင့်ပြုဦးရေ၏ ၆ ရာခိုင်နှုန်းဖြင့် ၂၀၁၇ ခုနှစ်တွင် ၈၁ ဦး၊ ၂၀၁၈ ခုနှစ်တွင် ၇၂ ဦး စုစုပေါင်း ၃၉၁ ဦးတို့အား ဆေးတက္ကသိုလ်(မကွေး)နှင့် ဆေးတက္ကသိုလ်(တောင်ကြီး) သို့ တက်ရောက် ခွင့်ပြုခြင်းများကို ဤမေးခွန်းမတင်သွင်းမီကပင် ဆောင်ရွက်ပေးလျက်ရှိပါကြောင်း ဆက်စပ်ဝန်ကြီး ဌာနများ၏ ဖြေကြားချက်များနှင့်အတူ ပေါင်းစပ်ရှင်းလင်းတင်ပြအပ်ပါတယ်။ ကျေးဇူးတင်ပါတယ်။</speech>
<speech type='speaker'>မိုက်ပေးပါ။</speech>
<speech><mp id='331'>ဦးတင်နု(ခ)ဦးတင်နုအောင်(မာန်အောင်မဲဆန္ဒနယ်)</mp>ဥက္ကဌကြီးခင်ဗျား။ ကျွန်တော့်ကို ဆက်စပ်မေးခွန်း မေးခွင့်ပြုပါ။ အခုလို ပြည်ထောင်စုဝန်ကြီးက ပြည့်ပြည့်စုံစုံဖြေပေးတဲ့အတွက်လည်း ကျွန်တော်အထူးကျေးဇူးတင်ရှိပါတယ်။ ဝန်ကြီးခင်ဗျား။ ဒီနှစ် တက္ကသိုလ်ဝင်ခွင့်လမ်းညွှန်စာအုပ်မှာ တက္ကသိုလ်ဝင်ခွင့်နဲ့ပတ်သက်လို့ နှစ်မျိုးတွေ့ရပါတယ်။ တစ်မျိုးက သီးခြားဝင်ခွင့်နဲ့ ရွေးချယ်တဲ့ တက္ကသိုလ်များ၊ တက္ကသိုလ် ၂၉ ခုရှိတယ်ဆိုတာကို တွေ့ရပါတယ်။ နောက်တစ်မျိုးက တက္ကသိုလ် ဝင်ခွင့်ရွေးချယ်ရေးအဖွဲ့မှ ရွေးချယ်မည့်တက္ကသိုလ်များ၊ အဲဒါက ၅၁ ခုရှိတာကို တွေ့ရပါတယ်။ အဲဒီ သီးခြားဝင်ခွင့်နဲ့ ရွေးချယ်တဲ့တက္ကသိုလ်တွေမှာ ခုနက ဝန်ကြီးပြောပြသွားတဲ့ ဝန်ကြီးဌာနက တက္ကသိုလ်တွေပါပါတယ်။ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနအောက်မှာဆိုရင် စိုက်ပျိုးရေး တက္ကသိုလ်နဲ့ တိ/မွေး/ကုတက္ကသိုလ်တွေပါပါတယ်။ နောက် သယံဇာတနှင့်သဘာဝပတ်ဝန်းကျင် ထိန်းသိမ်းရေးဝန်ကြီးဌာနအောက်မှာဆိုရင် သစ်တောနဲ့ပတ်ဝန်းကျင်ဆိုင်ရာတက္ကသိုလ်ပါပါတယ်။ နောက် ပို့ဆောင်ရေးနှင့်ဆက်သွယ်ရေးဝန်ကြီးဌာနအောက်မှာဆိုလို့ရှိရင် ကုန်သွယ်ရေကြောင်း ကောလိပ်၊ ရေကြောင်းပညာတက္ကသိုလ်၊ မိတ္ထီလာမှာဖွင့်တဲ့ လေကြောင်းတက္ကသိုလ် ပါပါတယ်။ ကျန်းမာရေးနှင့်အားကစားဝန်ကြီးဌာနအောက်မှာဆိုရင် ကျန်းမာရေး ဆေးတက္ကသိုလ်၊ သွားဘက်ဆိုင်ရာ ဆေးတက္ကသိုလ်၊ အခြေခံကျန်းမာရေးနဲ့ သူနာပြု တက္ကသိုလ်တွေကို တွေ့ရပါတယ်။ ဒီတက္ကသိုလ် တွေကခေါ်တဲ့အခါမှာ ဝေးလံခေါင်သီဒေသက ကျောင်းသူကျောင်းသားတွေက သိနိုင်ပြီးမှ တိုက်ရိုက် လျှောက်နိုင်မှာဖြစ်တဲ့အတွက် ခေါ်တဲ့အချိန်မှာ သတင်းစာတွေမှာ သိပ်မတွေ့တော့ပါဘူး။ နောက် ရာခိုင်နှုန်းဘယ်လောက်သတ်မှတ်လို့ ခေါ်တယ်ဆိုတာလည်း ဖော်ပြတာမရှိတော့ပါဘူး။ နောက်တစ်ခု က တက္ကသိုလ်ရွေးချယ်ရေးအဖွဲ့မှ ရွေးချယ်တဲ့တက္ကသိုလ်များ ဆိုတဲ့အထဲမှာ ၅၄ ခုရှိပါတယ်။ နည်းပညာတက္ကသိုလ်၊ ကွန်ပျူတာတက္ကသိုလ်၊ ပညာရေးတက္ကသိုလ်၊ စီးပွားရေးတက္ကသိုလ်၊ သမဝါယမ တက္ကသိုလ်ဆိုတဲ့ တက္ကသိုလ်တွေပါပါတယ်။ အဲဒီတက္ကသိုလ်တွေမှာလည်း သတင်းစာတွေနဲ့ တိတိ ကျကျခေါ်ထားတာ မတွေ့ပါဘူး။ မတွေ့တော့ ကျောင်းသူကျောင်းသားတွေက မသိလိုက်လို့မလျှောက် ရတဲ့ ကျောင်းသားတွေအများကြီးရှိပါတယ်။ ဒါကြောင့် ကျွန်တော် ခုနကဖော်ပြတဲ့ အမျိုးအစားနှစ်ခုမှာ ခေါ်တဲ့တက္ကသိုလ်တွေကို တိတိကျကျတက်လို့ရအောင် ဝန်ကြီးဌာနအနေနဲ့ သတင်းစာကတိတိကျကျ အားလုံးသိအောင်ခေါ်ပေးမယ့် အစီအစဉ်မျိုးရှိပါသလားဆိုတာ ဆက်စပ်မေးခွန်းအနေနဲ့ မေးရပါ တယ်ခင်ဗျား။</speech>
<speech type='speaker'>ပညာရေးဝန်ကြီးဌာနက ဖြေကြားပေးရန် ဖြစ်ပါတယ်</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါ သော ပြည်သူ့ လွှတ်တော်ဥက္ကဋ္ဌကြီးခင်ဗျား။ ပညာရေးဝန်ကြီးဌာနအနေနဲ့ မည်သည့်ခွဲခြားမှုမျှ မရှိတဲ့ မူဝါဒအရ ဒါတွေသည် ခွဲခြားမှုကိုဖော်ပြခြင်းကို ကျွန်တော်တို့ ဆောင်ရွက်မှာမဟုတ်ပါဘူး။ ဒါကြောင့် မို့လို့ လွှတ်တော်ကိုယ်စားလှယ်ကြီးသိချင်တဲ့ သတ်မှတ်တဲ့ရာခိုင်နှုန်းတွေကလည်း အတိအကျ အသိပေးတင်ပြထားပြီးဖြစ်ပါတယ်။ အရည်အသွေးရှိတဲ့ ပညာရေးကိုဦးတည်အကောင်အထည်ဖော် ဆောင်ရွက်တဲ့အခါမှာတော့ နိုင်ငံတကာအဆင့်မီ တက္ကသိုလ်တွေအဖြစ် အားကောင်းအောင် ဆောင်ရွက်ရမယ့် တက္ကသိုလ်တွေကိုလည်းပဲ ကျွန်တော်တို့က အနိမ့်ဆုံးရှိသင့်တဲ့ အရည်အချင်းအရ သတ်မှတ်ဆောင်ရွက်ရမှာဖြစ်တဲ့အတွက်ကြောင့်မို့လို့ အနိမ့်ဆုံးရှိသင့်တဲ့ အရည်အချင်း သတ်မှတ်တဲ့ ပြည့်မီတဲ့သူတွေကိုသာ စိစစ်ရွေးချယ်လက်ခံပေးသွားနိုင်မည်ဖြစ်ပါကြောင်း လေးစားစွာ တင်ပြ အပ်ပါတယ်ခင်ဗျား။</speech>
<title>မြို့သစ်မြို့နယ်၌ ပြည်ထောင်စုရန်ပုံငွေဖြင့် အခြေခံပညာကျောင်းများဆောက်လုပ်ရာတွင် တင်ဒါ လုပ်ငန်းများအချိန်မီပြီးစီးရန်နှင့် ဒီဇိုင်းများပိုမိုပြည့်စုံစွာသတ်မှတ်ပေးရန် အစီအစဉ်ရှိ/မရှိနှင့်စပ်လျဉ်း သည့်မေးခွန်း</title>
<speech type='speaker'>မြို့သစ်မဲဆန္ဒနယ်မှ ဦးသာအောင် မေးမြန်းဖို့ ဖြစ်ပါတယ်။</speech>
<speech><mp id='276'>ဦးသာအောင်(မြို့သစ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားသောဧည့်သည်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး၊ မြို့ သစ်မဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးသာအောင် ဖြစ်ပါတယ်။ ယနေ့မေးလိုတဲ့မေးခွန်းကတော့ အခြေခံပညာ ကျောင်းများဆောက်လုပ်ရာတွင် တင်ဒါလုပ်ငန်းများ၊ လုပ်ငန်းစဉ်များ အချိန်မီပြီးစီးရန်နှင့် ဒီဇိုင်းများ ပိုမိုပြည့်စုံစွာသတ်မှတ်ပေးဖို့အစီအစဉ်အား မေးမြန်းသွားမှာဖြစ်ပါတယ်။ မေးခွန်းထဲမှာပါတဲ့အတိုင်း တင်ဒါလုပ်ငန်းစဉ်များကို ပြည်ထောင်စုလွှတ်တော်ကတိုက်တွန်းခဲ့ကြသလို စက်တင်ဘာလနောက်ပိုင်း သုံးလအတွင်းမှာ အပြီးဆောင်ရွက်နိုင်ဖို့ မျှော်လင့်ခဲ့ကြပေမဲ့ ဖြစ်မလာတဲ့အပြင် မိုးတွင်းဖြစ်သော မေလနှင့် ဇွန်လလောက်မှ တင်ဒါအောင်မြင်ကြတဲ့အတွက် လမ်းမကောင်းတဲ့ကျေးရွာတွေမှာ ပစ္စည်း သယ်ဖို့ပင်အခက်အခဲရှိခဲ့ပါတယ်။ ဒါ့အပြင် ကွန်ကရစ်အဆောက်အဦများတည်ဆောက်ရာမှာ လိုအပ် တဲ့ကွန်ကရစ်အစိတ်အပိုင်းတစ်ခုချင်းအလိုက် ခံနိုင်ရည်မရှိမီ နောက်ထပ် အစိတ်အပိုင်းတစ်ခုကို ထပ်မံထည့်သွင်းတည်ဆောက်ခြင်းကြောင့်လည်းကောင်း၊ သဘာဝအတိုင်းရှိနေတဲ့မြေကြီးကို ခံနိုင်ဝန် ပြုပြင်ခြင်းနှင့် လေ့ကျင့်ခြင်းမပြုဘဲနဲ့အဆောက်အဦကို တည်ဆောက်ခဲ့ကြသည့်အတွက် မိမိတို့ ပတ်ဝန်းကျင်မှာ ဥပဓိရုပ်များကျဆင်းခြင်းနှင့် အခြားမလိုလားအပ်သောဆိုးကျိုးများဖြစ်နေသည်ကိုတွေ့မြင်နေကြရပါတယ်။ ထို့အပြင် မိမိတို့အစိုးရလက်ထက်မှာ ဘက်ပေါင်းစုံကတိုးမြှင့်လာတဲ့ ဘဏ္ဍာငွေအရအသုံးဘတ်ဂျက်မှာ ၂၀၁၅-၂၀၁၆ မှာ ကျပ်ဘီလီယံ ၂၀၀၀၀ ခန့်သာရှိခဲ့ရာမှ ၂၀၁၉ ၂၀၂၀ မှာ ကျပ်ဘီလီယံ ၃၀၀၀၀ ကျော်ခန့် သုံးနိုင်ဖို့ဆောင်ရွက်နေပြီး လမ်း၊ တံတားနှင့် အဆောက် အဦများအများဆုံးအသုံးပြုဖို့အတွက် ငွေလုံးငွေရင်းအသုံးစရိတ်ဘီလီယံ ၃၀၀၀ ကျော်ကနေပြီးတော့ ယနေ့ဘီလီယံ ၇၀၀၀ ကျော်ခန့်ထိ တိုးမြှင့်သုံးစွဲဖို့ ဆောင်ရွက်နေတဲ့ကာလလည်း ဖြစ်ပါတယ်။ ဒါကြောင့် တင်ဒါလုပ်ငန်းစဉ်များအချိန်မီပြီးစီးဖို့ နည်းလမ်းရှိလိမ့်မယ်လို့မျှော်လင့်၍ မေးရခြင်းဖြစ်ပါ တယ်။ နောက်ထပ်မေးလိုတဲ့မေးခွန်းကတော့ ဒီဇိုင်းများ ဒီထက်အသေးစိတ်ကျကျရေးဆွဲချထားပေးဖို့ အစီအစဉ်ကိုလည်း Power Point လေးအသုံးပြု၍မေးမြန်းလိုပါတယ်။ ဥက္ကဌကြီးခင်ဗျား။ Power Point အသုံးပြုခွင့်ပြုပါ။ ဒါက ၂၀၁၆-၂၀၁၇ က ဒီဇိုင်းပါ။ ဒါက ၂၀၁၆-၂၀၁၇ ကတည်ဆောက် ခွင့်ရခဲ့တဲ့ Foundation ရဲ့ ဒီဇိုင်းနဲ့ Foundation ကို လက်တွေ့တည်ဆောက်နေတဲ့အခြေအနေ ဖြစ်ပါ တယ်။ ဒါတွေဟာ ကျွန်တော်တို့ဒီဇိုင်းမှာ ပြည့်ပြည့်စုံစုံမပါဘဲနဲ့ညာဘက်ထောင့်မှာ Structure ပိုင်းမှာ နပ်သုံးပြီးတော့ Flat ပြားခံပြီးတော့ သေချာတိုင်းတဲ့ဒိုင်းပြားတွေကို ကျကျနနဆောင်ရွက်ထားတာရှိပါ တယ်။ အောက်ဘက်ကပုံမှာကတော့ တချို့ ကုမ္ပဏီတွေဟာတိုင်ထိပ်ပေါ်မှာတင်ပြီးတော့ ဒီလိုပဲ ဖြစ်ကတတ်ဆန်းတည်ဆောက်ထားတာရှိပါတယ်။ ဒါကြောင့် သတ်မှတ်ဒီဇိုင်းတွေမှာ ရေရာမှုမရှိတဲ့ အတွက် တချို့ ကုမ္ပဏီများဟာ စေတနာနဲ့ကျွမ်းကျင်မှုမှာ မူတည်ဆောင်ရွက်ပါတယ်။ ဒါကတော့ ပြီးခဲ့တဲ့တစ်ပတ်က ကုမ္ပဏီတော်တော်များများ ဒေဝါလီခံကုန်တဲ့ဒီဇိုင်းဖြစ်ပါတယ်။ အဲဒါကတေ့ အားလုံးပုံမှာမြင်တဲ့အတိုင်းပါပဲ Foundation မှာ အားလုံး ခြောက်ပေကနေပေးထားပါတယ်။ ဒီမှာ ခြောက်မူးသံ ရှစ်ချောင်းပေးပြီးတော့ Footing ခံပြီးတော့ တိုင်လောင်းစေပါတယ်။ အဲဒီမှာ ၂၀၁၇-၂၀၁၈ မှာ ပြီးခဲ့တဲ့ ဒီဇိုင်းနှင့်တကွ တည်ဆောက်ထားတဲ့ Foundation ဖြစ်ပါတယ်။ ဒါဟာ ၂၀၁၆-၂၀၁၇ နှင့်မတူပါဘူး။ ခုနှစ်မှာတော့ ဒီလိုဒီဇိုင်းလေးပြန်ဖြစ်လာပါတယ်။ သံချောင်းခြောက်ချောင်းပဲ ပါပါတော့တယ်။ အပေါ်မှာနဲ့ မတူပါဘူး။ အဲဒီတော့ ကျွန်တော်တို့က သုံးကြိမ်မြောက်ဆောက်တဲ့ အဆောက်အဦတွေရဲ့ ဒီဇိုင်းဟာ သုံးကြိမ်လုံးမတူဘဲဖြစ်နေတဲ့ကိစ္စ အပါအဝင် ဒီဇိုင်းများသတ်သတ်မှတ်မှတ်တည်ရှိပေးဖို့၊ သတ်မှတ်ပေးဖို့ ကျွန်တော့်အနေနဲ့ မေးမြန်းရခြင်းဖြစ်ပါ တယ်။ အားလုံးမင်္ဂလာပါ။</speech>
<speech type='speaker'>ပညာရေးဝန်ကြီးဌာနက ဖြေကြားရန် ဖြစ်ပါတယ်</speech>
''<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား။ မကွေးတိုင်းဒေသကြီး၊ မြို့သစ်မဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးသာအောင်၏မေးခွန်းအပေါ် ပြန်လည်ရှင်းလင်းတင်ပြခွင့်ပြုပါရန် လေးစားစွာတင်ပြအပ်ပါတယ်။ ဥက္ကဋ္ဌကြီးခင်ဗျား။ Power Point အသုံးပြု တင်ပြခွင့်ပြုပါရန် လေးစားစွာ တင်ပြအပ်ပါတယ်။ ပညာရေးဝန်ကြီးဌာန၊ အခြေခံပညာဦးစီးဌာနမှာရှိသော အခြေခံ ပညာကျောင်းများအတွက် လိုအပ်သောတည်ဆောက်ရေးလုပ်ငန်းများဆောက်လုပ်ရာတွင် တင်ဒါ လုပ်ငန်းစဉ်များ အချိန်မီပြီးစီးရန် သက်ဆိုင်ရာတိုင်းဒေသကြီး/ပြည်နယ်ပညာရေးမှူးရုံးများသို့ ငွေလုံး ငွေရင်း တည်ဆောက်ရေးရန်ပုံငွေများကို ခွဲဝေပေးရပါတယ်။ ဒါ ပြည်ထောင်စုရဲ့ ရန်ပုံငွေဖြစ်တဲ့ အတွက်ကြောင့်မို့လို့။ သို့သော် လုပ်ငန်းတွေကိုအပ်နှံဆောင်ရွက်တဲ့အခါမှာတော့ သက်ဆိုင်ရာ တိုင်းဒေသကြီး/ ပြည်နယ်အစိုးရအဖွဲ့တွေရဲ့ ကြီးကြပ်မှုနဲ့ တင်ဒါခေါ်ယူ၍ သက်ဆိုင်ရာတိုင်းဒေသကြီး/ ပြည်နယ်ပညာရေးမှူးရုံးများနဲ့ ဆောက်လုပ်ရေးကုမ္ပဏီများ စာချုပ်ချုပ်ဆိုဆောင်ရွက်ကြပါတယ်။ တည်ဆောက်ရေးလုပ်ငန်းများ အချိန်နှင့်တစ်ပြေးညီပြီးစီးနိုင်ရေးအတွက် QC ကုမ္ပဏီများဖြင့် ကြပ်မတ်ဆောင်ရွက်ခြင်းဖြင့်လည်းကောင်း၊ သက်ဆိုင်ရာမြို့နယ်အလိုက် လွှတ်တော်ကိုယ်စားလှယ် များ၊ မြို့နယ်အုပ်ချုပ်ရေးမှူးများ၊ မြို့နယ်စည်ပင်သာယာရေးအဖွဲ့၊ မြို့နယ်လျှပ်စစ်အင်ဂျင်နီယာ၊ မြို့နယ်ဦးစီးမှူး၊ လမ်းဦးစီးဌာန၊ မြို့နယ်ပညာရေးမှူးတို့ပါဝင်ဖွဲ့စည်းထားသည့်အရေအသွေးစစ်ဆေး ရေးနှင့် တည်ဆောက်ရေးလုပ်ငန်းကြီးကြပ်ရေးကော်မတီတို့ဟာ တိုင်းဒေသကြီး/ ပြည်နယ်အစိုးရအဖွဲ့ တို့နှင့် ကြီးကြပ်လမ်းညွှန်မှုတွေနဲ့စီမံကြပ်မတ်ဆောင်ရွက်လျက်ရှိပါတယ်။ အခြေခံပညာကျောင်းများဆောက်လုပ်ရာတွင် လိုအပ်သောစာသင်ကျောင်းတည်ဆောက်ရေး ဆိုင်ရာဒီဇိုင်းများကို ပညာရေးဝန်ကြီးဌာန၊ အခြေခံပညာဦးစီးဌာနမှ နှစ်စဉ်ရေးဆွဲပြုစုပြီး ဖြန့်ဝေပေး လျက်ရှိပါတယ်။ ယခုအခါမှာ ဆွစ်ဖွံ့ဖြိုးရေးနှင့် ပူးပေါင်းဆောင်ရွက်ရေးအဖွဲ့(Swiss Agency for Development and Cooperation-SDC)ရဲ့ ပံ့ပိုးကူညီမှုဖြင့် ၂၀၁၈ ခုနှစ်တွင် လုံခြုံဘေးကင်းပြီး ကလေးပျော်စံပြစာသင်ကျောင်းဆောက်လုပ်ရေးလမ်းညွှန်စာအုပ်(Safe and Child Friendly School Construction Guidelines-SCSCG)ကို ပထမအကြိမ် ပုံနှိပ်ထုတ်ဝေခဲ့ပြီး ၎င်းအတိုင်း လိုက်နာဆောင်ရွက်ရန် စီစဉ်ဆောင်ရွက်လျက်ရှိပါတယ်။ ဒါကတော့ လုံခြုံဘေးကင်းပြီး ကလေးပျော်စံပြကျောင်းဆောက်လုပ်ရေးလမ်းညွှန်စာအုပ် ဖြစ်ပါတယ်။ အဖုံးနှင့် ကျောဖုံးဖြစ်ပါတယ်။ ဒါကတော့ အဲဒီစာအုပ်ထဲမှာ Foundction ဘယ်လိုလုပ် ရမယ်။ အုတ်ဘယ်လိုစီပြီးတော့ Column တိုင်တွေဘယ်လိုထောင်ရမယ်။ ပြီးလို့ရှိရင် ဒိုင်းတွေ၊ မြားတွေကို ခုနကလွှတ်တော်ကိုယ်စားလှယ်ကြီးပြောတဲ့အတိုင်းပဲ သတ်သတ်မှတ်မှတ်စီပြီးတဲ့အပြင် ခုနတုန်းက L Shope ဒီဟာတွေနဲ့ Net တွေနဲ့ ဒါတွေကိုကြပ်ပြီး ဆောင်ရွက်ရမယ်ဆိုတာ ကလေးတွေ ပညာသင်ယူနေတဲ့ကျောင်းတွေသည် သဘာဝဘေးအန္တရာယ်တွေဖြစ်တဲ့ ငလျင်ဒဏ်၊ မုန်တိုင်းဒဏ်၊ ရေကြီးရေလျှံဒဏ်တို့၊ လမ်း Slip ဖြစ်နိုင်တဲ့ဒေသတွေ၊ မိုးခေါင်ရေရှားတဲ့ဒေသတွေ စတဲ့ဒေသတွေ အတွက်လည်းပဲ ကျွန်တော်တို့ ဒါစဉ်းစားပြီးော့ ဆောင်ရွက်လျက်ရှိပါတယ်။ လုံခြုံဘေးကင်းပြီး ကလေးပျော်စံပြစာသင်ကျောင်းဆောက်လုပ်ရေးလမ်းညွှန်စာအုပ်ပါ အခြေခံ ပညာစာသင်ကျောင်းများတည်ဆောက်ရေးလုပ်ငန်းစဉ်များကို ဆောင်ရွက်ရန်အတွက် ပညာရေး ဝန်ကြီးဌာန၊ အဆောက်အဦပုံစံထုတ်နှင့် စိစစ်ရေးဌာန၊ အခြေခံပညာဦးစီးဌာန၊ အင်ဂျင်နီယာဌာန(ခွဲ)၊ ဆောက်လုပ်ရေးဝန်ကြီးဌာန၊ အဆောက်အဦဦးစီးဌာန၊ လူမှုဝန်ထမ်း၊ ကယ်ဆယ်ရေးနှင့် ပြန်လည် နေရာချထားရေးဝန်ကြီးဌာန၊ ဘေးအန္တရာယ်ဆိုင်ရာစီမံခန့်ခွဲမှုဦးစီးဌာန၊ တိုင်းဒေသကြီး/ ပြည်နယ် ပညာရေးမှူးရုံးများမှ အဖွဲ့ဝင်ကိုယ်စားလှယ်များ၊ မြန်မာနိုင်ငံအင်ဂျင်နီယာအသင်း (Myanmar Engineering Society, Nay Pyi Taw)i Plan International Myanmar « Geos ကိုယ်စားလှယ်များ၊ World Vision Myanmar မှ မြန်မာကိုယ်စားလှယ်နှင့် SDC မှကိုယ်စားလှယ်များ ပါဝင်သောလုပ်ငန်းဖြစ်မြောက်ရေးအဖွဲ့ဝင်များဖြင့် ဒေသနှင့်ကိုက်ညီမယ့်ပိုမိုပြည့်စုံသော စာသင် ကျောင်းဒီဇိုင်းများကို ရေးဆွဲပြုစုဆောင်ရွက်နိုင်ရန်အတွက် အကောင်အထည်ဖော် ဆောင်ရွက်လျက် ရှိပါကြောင်း လေးစားစွာတင်ပြအပ်ပါတယ်။</speech>
<speech type='speaker'>မိုက်ပေးပါ။</speech>
<speech><mp id='276'>ဦးသာအောင်(မြို့သစ်မဲဆန္ဒနယ်)</mp>ဥက္ကဌကြီးခင်ဗျား။ ဆက်စပ်မေးခွန်းလေး မေးခွင့်ပြု ပါ။ Slide နံပါတ် ၂၀၁၈-၂၀၁၉ လေးတစ်စိတ်လောက်ပြန်ပြပေးပါခင်ဗျား။ ဝန်ကြီးခုနက တင်ပြခဲ့ သလို၊ ဖြေကြားခဲ့သလို ဒီဇိုင်းတွေမှာ ပြည့်ပြည့်စုံစုံပေးဖို့ညွှန်ကြားခဲ့ပေမဲ့ ဒီဇိုင်းပြားတွေရဲ့ ဒီဇိုင်း ကတော့ ပုံမှန်မြင်ရတဲ့အတိုင်းပါပဲ။ ဒါဟာ လက်ရှိဒီဇိုင်းပေါ်ကနေကူးယူထားတဲ့ဒီဇိုင်းများဖြစ်ပါတယ်။ အဲဒီမှာ တချို့ဒီဇိုင်းတွေရဲ့ ပြည့်စုံမှုမရှိတဲ့အတွက် တချို့ကုမ္ပဏီတွေဟာ ဒီဇိုင်းကိုလွန်ပြီးတော့ခိုင်းရင် နိုင်စွမ်း ရေးမပြည်အကျလုပ်နိုင် အဆင်မပြေပါဘူး။ ဒါကြောင့် ဒီဇိုင်းကို ဝန်ကြီးခုနတုန်းကဖြေကြားခဲ့သလို အသေးစိတ်ကလေး ပါအောင် ဆောင်ရွက်ပေးဖို့ မေတ္တာရပ်ခံပါတယ်။ နောက်တစ်ခုက ယနေ့ ကုမ္ပဏီများနောက်ကျနေတဲ့ ထဲမှာ အဓိကအချက်ဖြစ်တဲ့ကုမ္ပဏီများရဲ့ ရင်းနှီးမြှုပ်နှံနိုင်စွမ်းကိုလေ့လာတဲ့အခါမှာ ၂၅ ရာခိုင်နှုန်းပြီးမှ။ ဒီ ၂၅ ရာခိုင်နှုန်းကို တစ်ပြိုင်တည်းမလုပ်နိုင်ပေမဲ့ တချို့ ၂၅ ရာခိုင်နှုန်းပြီး ငွေထုတ်ပြီးမှ နောက်တစ်ခု လုပ်ရတယ်။ အဲဒီတော့အခါကျတော့ ဆိုလိုတာကတော့ ကုမ္ပဏီများဟာ တင်ဒါအောင်ခဲ့ပေမဲ့ ငွေရေး ကြေးရေးမပြည့်စုံပါဘူး။ နောက်တစ်ချက်က ဌာနတွေကလုပ်တဲ့လမ်း၊ တံတားအဆောက်အဦတွေမှာ ပစ္စည်းလေလံတွေပစ်ပြီးတော့မှ ဒီ Construction ပိုင်းကိုသာ ဌာနကလုပ်တာဖြစ်ပါတယ်။ ဒါကြောင့် ကျောင်းတွေကိုလည်းပဲ ကျပ်သိန်း ၁၀၀ အထက် ပစ္စည်းတွေကို ပစ္စည်းလေလံဌာနကနေ ပွင့်လင်း လေလံလေးပစ်ပြီးတော့ Construction ပိုင်းကိုသာ ကုမ္ပဏီတွေကိုအပ်လိုက်မယ်ဆိုရင် ဒီပြဿနာဟာ အနည်းနဲ့အများ ပြေလည်လိမ့်မယ်ထင်လို့ ဒီမေးခွန်းဖြစ်နိုင်/မဖြစ်နိုင် မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type='speaker'>ပညာရေးဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါ သောပြည်သူ့လွှတ်တော်ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီးရဲ့ မေးခွန်းနဲ့ပတ်သက်ပြီး တော့ ကျေးဇူးအထူးတင်ရှိပါတယ်။ ဆက်စပ်မေးခွန်းနှင့်ပတ်သက်ပြီးလည်း ကျေးဇူးအထူးတင်ရှိပါ တယ်။ လွှတ်တော်ကိုယ်စားလှယ်ကြီးတင်ပြတဲ့ပုံကတော့ ယခင်က ဒီဇိုင်းတွေရဲ့ပုံဖြစ်ပါတယ်။ အခု ကျွန်တော်တို့ လုံခြုံဘေးကင်းပြီး ကလေးပျော်စံပြစာသင်ကျောင်းဆောက်လုပ်ရေးလမ်းညွှန်စာအုပ် စာမျက်နှာ ၈၀ မှာ လွှတ်တော်ကိုယ်စားလှယ်ကြီးပြောတဲ့အမိုးရဲ့ဒိုင်းတွေ၊ မြားတွေ ဘယ်လိုလုပ်ရမယ် ဆိုတာကို အသေးစိတ်ပြသထားတာဖြစ်တဲ့အတွက်ကြောင့်မို့လို့ ဒီစာအုပ်လက်စွဲနှင့်အညီ တည်ဆောက် ရေးလုပ်ငန်းတွေကို ဆောင်ရွက်နိုင်ရေးအတွက်ကို ပညာရေးဝန်ကြီးဌာနအနေနဲ့ပူးပေါင်းစီမံဆောင်ရွက် ပေးသွားမည်ဖြစ်ကြောင်း တင်ပြပါတယ်ခင်ဗျား။ ကျေးဇူးတင်ပါတယ်။</speech>
<title>ဆရာကြီးမင်းသုဝဏ်နှင့် ဆရာဇော်ဂျီတို့၏ စာပေလက်ရာများနှင့် စာပေဩဇာအရှိန်အဝါကြီးမားသော အခြားစာပေပညာရှင်များ၏စာပေလက်ရာများကို အခြေခံပညာအလယ်တန်းနှင့် အထက်တန်း မြန်မာစာပြဋ္ဌာန်းစာအုပ်များ၌ ထည့်သွင်းပြဋ္ဌာန်းရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type='speaker'>တောင်တွင်းကြီးမဲဆန္ဒနယ်မှ ဦးမင်းသိန်း မေးမြန်းဖို့ ဖြစ်ပါတယ်</speech>
<speech><mp id='266'>ဦးမင်းသိန်း(တောင်တွင်းကြီးမဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဌကြီးနှင့် အားလုံးရွှင်လန်းချမ်းမြေ့ကြပါစေ။ ကျွန်တော်ကတော့ တောင်တွင်းကြီးမဲဆန္ဒနယ်က ဦးမင်းသိန်း ဖြစ်ပါတယ်။ ပြည်သူ့လွှတ်တော်ဥက္ကဋ္ဌကမှတစ်ဆင့် သက်ဆိုင်ရာဝန်ကြီးဌာနကို ကျွန်တော်မေးမြန်းလိုတာကတော့ မြန်မာစာပေသမိုင်းရဲ့ခေတ်ဆန်းစာပေလှုပ်ရှားမှုကို ဦးဆောင်ခဲ့တဲ့ စာဆိုတော်ကြီးမင်းသုဝဏ်နှင့် ဆရာဇော်ဂျီတို့၏စာပေလက်ရာများကို အခြေခံပညာအလယ်တန်းနှင့် အခြေခံအထက်တန်းမြန်မာစာ ပြဋ္ဌာန်းစာအုပ်များမှာ ထည့်သွင်းပြဋ္ဌာန်းရန် အစီအစဉ်ရှိ/မရှိမေးမြန်း လိုခြင်းဖြစ်ပါတယ်။ ကြောင်းကျိုးဖော်ပြချက်ကို တင်ပြပါမယ်။ အင်္ဂလိပ်တို့လက်အောက်ကို ကျရောက် ခဲ့ပြီးတဲ့နောက် မြန်မာစာပေဟာ အနှိမ်ခံဘဝကို ရောက်ရှိခဲ့ပါတယ်။ မြန်မာလူမျိုးအချို့ကလည်း ကျွန်စော်နံခဲ့ကြပြီး အင်္ဂလိပ်စာပေနှင့် အင်္ဂလိပ်ယဉ်ကျေးမှုကို အထင်ကြီးခဲ့ကြကာ စာပေပျောက်ပြီး လူမျိုးပျောက်ရတော့မယ့်အခြေအနေဆိုးကြီးကို ရောက်ရှိခဲ့ပါတယ်။ ဒါပေမဲ့ ၁၉၃၀ ခုနှစ်နောက်ပိုင်းမှာ ရန်ကုန်တက္ကသိုလ်မှာ ဆရာကြီးဦးဖေမောင်တင်ဟာ မြန်မာစာကို အရေးပါတဲ့အဆင့် ပြန်ရောက်အောင် ကြိုးစားခဲ့လို့ မြန်မာစာဌာနကို ဖွင့်လှစ်နိုင်ခဲ့ပါတယ်။ မြန်မာစာဌာနရယ်လို့ ရန်ကုန်တက္ကသိုလ်မှာ ပေါ်ပေါက်လာပြီးတဲ့နောက် ထိုအချိန်၊ ထိုကာလက တက္ကသိုလ်ကျောင်းသားလူငယ်တွေဖြစ်ခဲ့ကြတဲ့ ဆရာဇော်ဂျီ၊ ဦးသိန်းဟန်၊ ဆရာမင်းသုဝဏ်၊ ဦးဖိုးကျား၊ သိပ္ပံမောင်ဝ၊ ဦးစိန်တင်တို့ကလည်း ရှေးဟောင်းမြန်မာစကားပြေရေးဟန်၊ မြန်မာကဗျာရေးဟန်တွေကို ဖောက်ထွက်ပြီး ခေတ်ဆန်းစာပေ များကို စမ်းသပ်ရေးသားခဲ့ပါတယ်။ ဒီခေတ်ဆန်းစာပေရှင်ကြီးတွေရဲ့ ကြိုးပမ်းမှုကြောင့် မြန်မာစာပေ ဟာ ပြန်လည်ဦးမော့လာခဲ့ပြီး မြန်မာစာဟာ လူရိုသေရှင်ရိုသေဘဝကို ပြန်လည်ရောက်ရှိလာခဲ့ပါတယ်။ အဲဒီလို ကျေးဇူးကြီးမားလှတဲ့ ဆရာကြီးများရဲ့ တပည့်များဖြစ်ကြတဲ့ ဆရာတင်မိုး၊ ဆရာအောင်သင်း၊ ဆရာစွမ်းရည်၊ ဆန်းထွဋ်(မန်းတက္ကသိုလ်)စတဲ့ ပုဂ္ဂိုလ်ကြီးများကလည်းပဲ မြန်မာစာပေမီးရှူးတိုင်ကြီးကို ဆက်လက်ပြီး လက်ဆင့်ကမ်းသယ်ဆောင်ခဲ့ကြပါတယ်။ လွန်ခဲ့သော နှစ်(၃၀)လောက်က ကျောင်းသုံး မြန်မာစာသင်ရိုးပြဋ္ဌာန်းစာအုပ်များမှာ ဒီဆရာကြီးများရဲ့ စာပေများကို ဝေဝေဆာဆာဖော်ပြခဲ့ပြီး ထိုအချိန်ထိုကာလက ကျောင်းသားလူငယ်များဖြစ်ခဲ့ကြတဲ့ ကျွန်တော်တို့ကလည်းပဲ ဒီစာအုပ်တွေကို ဖတ်ပြီးတော့ ဒီပြဋ္ဌာန်းစာတွေကိုဖတ်ပြီးတော့ သုတတွေရရှိခဲ့သလို ရသစာပေတွေကိုလည်း ဖတ်ရှုခွင့် ရခဲ့ပါတယ်။ အဲဒီပြဋ္ဌာန်းစာအုပ်များထဲက ပြဋ္ဌာန်းစာအချို့ကို တင်ပြနိုင်ရန် ကျွန်တော့်အား Power Point အသုံးပြုခွင့်ပေးပါရန် လေးစားစွာခွင့်တောင်းခံအပ်ပါတယ်။ ဆရာအောင်သင်းရဲ့ ချိုတကူးနှင့် ဂုဏ်ရည်မတူပါ။ ဆရာဇော်ဂျီရဲ့ ပုဂံဈေး မှတ်မိကြဦးမယ်ထင်ပါတယ်။ ဆရာမောင်ထင်ရဲ့ ငဘ။ ဆရာဆန်းထွဋ်(မန်းတက္ကသိုလ်)ရဲ့ မင်းတုန်းမင်းနှင့်ငါးခြောက်ပြား၊ ဆရာကြီးမင်းသုဝဏ်ရဲ့ တောင်တော် ရွှေပုပ္ပါး၊ ဦးဖိုးကျားရဲ့ အခမဲ့ကူလီထမ်းခြင်း၏အကျိုး၊ ဦးလတ်ရဲ့ ဘိလပ်ပြန်မောင်သောင်းဖေတို့ပါ။ သိပ္ပံမောင်ဝရဲ့ လှူကျက်သရေ။ ဆရာတင်မိုးရဲ့ သင်္ချိုင်းကုန်းမှာ၊ ဆရာကြီးမင်းသုဝဏ်ရဲ့ ပြီးခဲ့တဲ့အပတ် က ဒီလှိုင်းဂျာနယ်မှာဖော်ပြခဲ့တဲ့ဆောင်းပါးဖြစ်ပြီး ဆရာကြီးမင်းသုဝဏ်အကြောင်းဖြစ်ပါတယ်။ ဒီတင်ပြခဲ့သမျှဟာတွေဟာ စကားပြေများသာ ဖြစ်ပါတယ်။ ကဗျာများ မပါဝင်သေးပါဘူး။ ဒီလို မြန်မာစာပေဦးဆောင်လမ်းပြသူများနှင့် စာပေအစဉ်အလာကြီးမားသူများရဲ့ စကားပြေများ၊ ကဗျာများ ဟာ ကျောင်းသင်ရိုးမာတိကာမှာ မပါဝင်လာခဲ့တာ ကြာပါပြီ။ ဒီကနေ့အခြေအနေ အခြေခံပညာ အလယ်တန်း၊ အဋ္ဌမတန်းကဗျာစာအုပ်မှာ ဆရာဇော်ဂျီလည်း မပါပါဘူး။ ဆရာမင်းသုဝဏ်လည်း မပါတော့ပါဘူး။ အခြေခံပညာအထက်တန်း နဝမတန်း၊ တက္ကသိုလ်ဝင်တန်းတွေမှာတော့ ဆရာဇော်ဂျီ သိပ္ပံမောင်ဝ၊ ဆရာကြီးဦးဖေမောင်တင်တို့ရဲ့ စကားပြေများ၊ ကဗျာများ ပါဝင်ပြဋ္ဌာန်းထားသော်လည်း ဆရာကြီးမင်းသုဝဏ်ရဲ့ စကားပြေများ၊ ကဗျာများကတော့ ပျောက်ခြင်းမလှပျောက်နေတာ ဘာကြောင့် ပါလဲ။ ဆရာဇော်ဂျီနှင့် ဆရာမင်းသုဝဏ်တို့နှင့်အတူ မြန်မာစာပေကို အခြေတင့်စေခဲ့သလို အခြားသော ဆရာဆန်းထွန်း၊ လူထုဒေါ်အမာ၊ ဆရာတင်မိုး၊ ဆရာအောင်သင်းစတဲ့ စာပေကျေးဇူးရှင်တွေရဲ့ စာတွေ၊ ကဗျာတွေ၊ ရသစာပေတွေဟာလည်းပဲ မြန်မာစာကို အခြေမြှင့်စေခဲ့ပါတယ်။ ဒီကနေ့ မြန်မာနိုင်ငံမှာ ရသစာပေဖတ်ရှုမှု အလွန်တရာနည်းပါးနေပါတယ်။ ဒါကြောင့်မို့လို့ ဒီအခြေအနေကို သိတဲ့ နိုင်ငံတော်၏အတိုင်ပင်ခံပုဂ္ဂိုလ်ကိုယ်တိုင်က ရသစာပေစကားဝိုင်းများကို ကျင်းပခဲ့တာ လူတိုင်းအသိပါ။ ရသစာပေ၊ သုတစာပေ၊ သုတရသစာပေတွေ ထွန်းကားဖို့ လိုနေပါပြီ။ ဒီကနေ့ Facebook ခေတ်ကြီး မှာ မြန်မာစာပေဟာ ရသစာပေဘက်ကို အားနည်းလာပြီးတော့ မြန်မာစာပေဟာ အကျဘက်ကို ဦးတည်နေပါပြီ။ ဒါကြောင့် မြန်မာစာပေဦးမော့လာစေရန် ရည်ရွယ်ချက်နဲ့ လွှတ်တော်ဥက္ကဋ္ဌကြီးမှ တစ်ဆင့် သက်ဆိုင်ရာဝန်ကြီးဌာနကို မေးမြန်းလိုတာကတော့ နောင်အသစ်ပြဋ္ဌာန်းမယ့်စာအုပ်များမှာ ဆရာဇော်ဂျီ၊ ဆရာမင်းသုဝဏ်တို့အပါအဝင် စာပေဩဇာအရှိန်အဝါကြီးမားခဲ့သော စာပေပညာရှင် များ၏ စကားပြေများ၊ ကဗျာများ ပြဋ္ဌာန်းသင်ကြားပေးရန် အစီအစဉ်ရှိ/မရှိ လေးစားစွာမေးမြန်းအပ်ပါ တယ်။</speech>
<speech type='speaker'>ပညာရေးဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဥက္ကဋ္ဌကြီးခင်ဗျား။ မကွေးတိုင်းဒေသကြီး၊ တောင်တွင်းကြီးမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးမင်းသိန်း၏မေးခွန်းအပေါ်မှာ Power Point အသုံးပြုပြီးပြန်လည်ရှင်းလင်း တင်ပြခွင့်ပြုပါရန် လေးစားစွာ တင်ပြအပ်ပါတယ်။ ပညာရေးဝန်ကြီးဌာနအနေနဲ့ အခြေခံပညာအဆင့် KG+12 သင်ရိုးသစ်ရဲ့ ဘာသာရပ်အလိုက် သင်ရိုးညွှန်းတမ်းများကို သက်ဆိုင်ရာဘာသာရပ်သင်ရိုး ညွှန်းတမ်းကော်မတီ(Subject Wise Committee)များက ပြုစုပြီး အမျိုးသားသင်ရိုးညွှန်းတမ်း ကော်မတီ(National Curriculum Committee)၏အတည်ပြုချက်ကို ရယူဆောင်ရွက်လျက်ရှိပါ တယ်။ လက်ရှိအခြေအနေမှာ အခြေခံပညာမူလတန်းအဆင့် ပထမတန်း မြန်မာစာဖတ်စာ၌ ဆရာကြီး မင်းသုဝဏ်၏ သပြေသီးကောက်နှင့် ကြာဆစ်ကြိုးကဗျာတို့ကိုလည်းကောင်း၊ ဒုတိယတန်းမြန်မာစာ ဖတ်စာ၌ ဆရာကြီးမင်းသုဝဏ်၏ ရွှေဥဩကဗျာကိုလည်းကောင်း၊ တတိယတန်းမြန်မာစာဖတ်စာ၌ ဆရာကြီးမင်းသုဝဏ်၏ လယ်စောင့်တဲကဗျာကိုလည်းကောင်း ထည့်သွင်းသင်ကြားလျက်ရှိပါကြောင်း တင်ပြအပ်ပါတယ်။ ဒါကတော့ ပထမတန်းဖတ်စာအုပ်မှာ သပြေသီးကောက်နှင့် ကြာဆစ်ကြိုးကဗျာ များ ဖြစ်ပါတယ်။ ဒါကတော့ ဒုတိယတန်းမြန်မာစာဖတ်စာအုပ်မှာ ဆရာကြီးမင်းသုဝဏ်၏ ရွှေဥသြ ကဗျာ ဖြစ်ပါတယ်။ ဒါကတော့ တတိယတန်းမြန်မာစာဖတ်စာမှာ ဆရာကြီးမင်းသုဝဏ်၏ လယ်စောင့်တဲကဗျာ ဖြစ်ပါတယ်။ ဒါ့အပြင် အခြေခံပညာအလယ်တန်းအဆင့်တွင် ဆဋ္ဌမတန်း သင်ရိုးသစ်မြန်မာစာ၌ ဆရာဇော်ဂျီ၏ ပိတောက်မယ်ကဗျာကို ထည့်သွင်းသင်ကြားပေးလျက်ရှိ ကြောင်းတင်ပြအပ်ပါတယ်။ အခြေခံပညာအထက်တန်းအဆင့်တွင်လည်း နဝမတန်းမြန်မာကဗျာလက်ရွေးစင်၌ ဆရာဇော်ဂျီ ၏ လှိုင်းကလေးသင်ကဗျာနှင့် မြန်မာစကားပြေ၌ ဆရာကြီးမင်းသုဝဏ်၏ လူလည်းတစ်ထွေ ရေလည်းတခြားစကားပြေတို့ကိုလည်းကောင်း၊ ဒသမတန်းမြန်မာကဗျာလက်ရွေးစင်၌ ဆရာဇော်ဂျီ၏ သင်သေသွားသော်ကဗျာကိုလည်းကောင်း ထည့်သွင်းပြဋ္ဌာန်း သင်ကြားပေးလျက်ရှိကြောင်း တင်ပြ အပ်ပါတယ်။ ဒါကတော့ ဆဋ္ဌမတန်းမြန်မာကျောင်းသုံးဖတ်စာအုပ်အသစ် ဖြစ်ပါတယ်။ ယခု ပညာသင်နှစ် ၂၀၁၉ ခုနှစ် ဇွန်လကနေ ၂၀၂၀ ခုနှစ် မတ်လအထိ အသုံးပြုနေတဲ့ ဖတ်စာအုပ်အသစ် ဖြစ်ပါတယ်။ အဲဒီမှာ စာမျက်နှာ(၁)မှာ ဆရာဇော်ဂျီရဲ့ ပိတောက်မယ်ဆိုတဲ့ကဗျာကို ထည့်သွင်း သင်ကြားပေးလျက်ရှိကြောင်း တင်ပြအပ်ပါတယ်။ ဒါကတော့ ဖတ်စာအုပ်အဟောင်းဖြစ်တဲ့ Grade (10) မြန်မာကဗျာလက်ရွေးစင်မှာ လှိုင်းကလေးသင်ဆိုတဲ့ ဆရာဇော်ဂျီရဲ့ ကဗျာ ဖြစ်ပါတယ်။ ဒါကတော့Grade (10) မှာပဲ လူလည်းတစ်ထွေ ရေလည်းတခြားဆိုတဲ့ ဆရာကြီးမင်းသုဝဏ်ရဲ့ ရသစာတမ်း တစ်ပုဒ် ဖြစ်ပါတယ်။ ဒါကတော့ Grade (11) ကျောင်းသုံးဖတ်စာအုပ်အဟောင်းမှာ မြန်မာကဗျာ လက်ရွေးစင်မှာ ဆရာဇော်ဂျီရဲ့ သင်သေသွားသော် ဆိုတဲ့ကဗျာတစ်ပုဒ်ကို သင်ကြားပို့ချပေးလျက်ရှိ ကြောင်း တင်ပြအပ်ပါတယ်။ သို့ဖြစ်ပါ၍ ပညာရေးဝန်ကြီးဌာနအနေဖြင့် အခြေခံပညာအဆင့် မြန်မာစာပြဋ္ဌာန်းစာအုပ်များ တွင် စာဆိုတော်ကြီးများဖြစ်သော ဆရာကြီးမင်းသုဝဏ်နှင့် ဆရာဇော်ဂျီတို့၏စာပေလက်ရာများနှင့် စာပေဩဇာအရှိန်အဝါကြီးမားသော အခြားစာပေပညာရှင်များရဲ့ စာပေလက်ရာတွေကို အခြေခံပညာ မူလတန်း၊ အလယ်တန်းနှင့် အထက်တန်း မြန်မာစာပြဋ္ဌာန်းစာအုပ်များမှာ ထည့်သွင်းပြဋ္ဌာန်းပြုစုခြင်းတွေကို ဆောင်ရွက်လျက်ရှိပါတယ်။ ဥပမာအနေနဲ့ဆိုရင် ဆရာတင်မိုးရဲ့ စံပယ်ပွင့်ကလေးကဗျာဆိုရင် ပထမတန်းစာမျက်နှာ ၈၉ မှာ ပါပါတယ်။ ဆရာပျဉ်းမနားမောင်နီသင်းရဲ့ ဆုတောင်းကဗျာဟာ စာမျက်နှာ ၁၃၄ မှာ ပါပါတယ်။ ဒုတိယတန်းမှာလည်း ဒီလိုပဲ ဆရာတင်မိုးရဲ့ အမေ့သားလှဆိုတဲ့ကဗျာ ဟာ စာမျက်နှာ ၁၅ မှာ ပါပါတယ်။ ဆရာတင်မိုးရဲ့ ယုန်ကလေးကနားရွက်ထောင်ကဗျာကလည်း စာမျက်နှာ ၂၇ မှာ အသီးသီး ဒီဟာတွေကို ထည့်သွင်းသင်ကြားပေးလျက်ရှိကြောင်းနှင့် အမျိုးသား သင်ရိုးညွှန်းတမ်းကော်မတီရဲ့ ကြီးကြပ်မှုဖြင့် ဆက်လက်ပြီးတော့ စီစဉ်ဆောင်ရွက်ပေးသွားမည် ဖြစ်ပါ ကြောင်း လေးစားစွာ တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type='speaker'>မိုက်ပေးပါ။</speech>
<speech><mp id='266'>ဦးမင်းသိန်း(တောင်တွင်းကြီးမဲဆန္ဒနယ်)</mp>ဆက်စပ်မေးခွန်းအား ထပ်မံပြီး မေးခွင့် ပြုပါခင်ဗျား။ ကျွန်တော်ဆိုလိုတာက နောင်ကျလို့ရှိရင်ဆိုတာ Grade (11)၊ Grade (12) စသည့် အတန်းများ ကျန်နေပါသေးတယ်ခင်ဗျား။ ကျွန်တော်ကိုယ်တိုင်လည်း မြန်မာစာကိုယ်တိုင်သင်နေတဲ့ ဆရာပါ။ ထိုကြောင့် Grade (11)၊ Grade (12) စတဲ့အဆင့်များမှာလည်းပဲ ဒီဆရာကြီးများရဲ့ စာပေ များကို ရသစာပေဖွံ့ဖြိုးဖို့ရည်ရွယ်ချက်နှင့် သင်ကြားပေးရန်အစီအစဉ်ရှိ/မရှိ ဆက်စပ်မေးခွန်း ထပ်မံ ပြီးမေးမြန်းအပ်ပါတယ်။</speech>
<speech type='speaker'>ဆက်စပ်မေးခွန်းမေးမြန်းတယ်ဆိုတဲ့နေရာမှာ ဖြေကြားတဲ့နေရာမှာ နှစ်ခွ ဖြစ်နေတာမျိုးတို့၊ မရှင်းမလင်းဖြစ်တဲ့အခါမှာသာ မေးဖို့ ဖြစ်ပါတယ် အစောတုန်းက ဝန်ကြီးရှင်းသွား တဲ့အချိန်မှာ အဲဒီကိစ္စတွေ ပါပြီးသား ဖြစ်ပါတယ်။ ပါတယ်နော်။</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>ဟုတ်ကဲ့။ ဖြေကြား ပြီးဖြစ်ကြောင်း လေးစားစွာတင်ပြအပ်ပါတယ်ခင်ဗျား။</speech>
<speech type='speaker'>အချိန်ကို လေးစားသောအားဖြင့် ဆက်စပ်မေးခွန်း မေးမြန်းတဲ့အချိန်မှာ ဖြေကြားတဲ့ဝန်ကြီးရဲ့ ဖြေကြားချက်တွေကို သေချာနားထောင်ဖို့လိုပါတယ်။ ဖြေကြားပြီးတဲ့နောက်ပိုင်း ကျမှ မရှင်းလင်းတဲ့ကိစ္စတွေကို ရှင်းလင်းအောင် မိမိတို့မေးခွင့်ရှိပါတယ်။ ဒါပေမဲ့လို့ အခုလို ဖြေကြား ထားပြီးသားကိစ္စကို ထပ်ပြီး၊ ထပ်ပြီးမေးမယ်ဆိုလို့ရှိရင် ဒါဆက်စပ်မေးခွန်းမဟုတ်ပါဘူး။</speech>
<title>အမျိုးသားကျန်းမာရေးစီမံကိန်းတွင်ပါဝင်သော အရပ်ဘက်ဆိုင်ရာ အဖွဲ့အစည်းများ၊ တိုင်းရင်းသား အဖွဲ့အစည်းများ၊ ပုဂ္ဂလိကကဏ္ဍနှင့်အတူ ကျန်းမာရေးစနစ် ခိုင်မာတောင့်တင်းအောင် မည်သည့် ကိစ္စများ ဆောင်ရွက်ထားသည်ကို သိလိုခြင်းနှင့် စပ်လျဉ်းသည့်မေးခွန်း</title>
<speech type='speaker'>လွိုင်ကော်မဲဆန္ဒနယ်မှ ဒေါက်တာဒေါ်ခင်စည်သူ မေးမြန်းဖို့ ဖြစ်ပါတယ်</speech>
<speech><mp id='249'>ဒေါက်တာဒေါ်ခင်စည်သူ(လွိုင်ကော်မဲဆန္ဒနယ်)</mp>လေးစားအပ်ပါတဲ့ ပြည်သူ့ လွှတ်တော်ဥက္ကဋ္ဌနှင့် အားလုံးကို မင်္ဂလာပါလို့ နှုတ်ခွန်းဆက်ဂါရဝပြုပါတယ်ရှင့်။ ကျွန်မကတော့ လွိုင်ကော်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာဒေါ်ခင်စည်သူ ဖြစ်ပါတယ်။ ဥက္ကဋ္ဌကြီးရှင့်။ Power Point သုံးခွင့်ပြုပါရှင့်။ ဒါကတော့ ကျွန်မတင်ထားတဲ့ မေးခွန်းဖြစ်ပါတယ်။ အကျယ်ပြရမယ်ဆိုလို့ရှိရင် အမျိုးသားကျန်းမာရေးစီမံကိန်းကို ၂၀၁၇ ခုနှစ်မှစတင်ပြီး အကောင်အထည်ဖော်ဆောင်ရွက်ခဲ့တာ အခုဆိုရင်နှစ်နှစ်ကျော်ပါပြီ။ ဒါကြောင့်မို့လို့ ကျန်းမာရေးနှင့် အားကစားဝန်ကြီးဌာနက အကောင်အထည်ဖော်ဆောင်ရွက်နေတဲ့ အမျိုးသားကျန်းမာရေးစီမံကိန်း ဟာ ဘယ်အခြေအနေမှာ ရောက်ရှိနေပါသလဲ။ နောက်တစ်ခုကတော့ စီမံကိန်းထဲမှာပါတဲ့ အရပ်ဘက် ဆိုင်ရာအဖွဲ့အစည်းနဲ့ တိုင်းရင်းသားအဖွဲ့အစည်းများ၊ ပုဂ္ဂလိကကဏ္ဍနှင့်အတူ ကျန်းမာရေးစနစ် ခိုင်မာတောင့်တင်းအောင် မည်သည့်ကိစ္စတွေ ဆောင်ရွက်ပြီးစီးပါပြီလဲဆိုတာဖြစ်ပါတယ်။ ဒါကတော့ကြောင်းကျိုးဖော်ပြချက်ဖြစ်ပါတယ်။ ဒီပုံကတော့ Myanmgr New Agency က ၂၀၁၇ ခုနှစ်မှာ Giova@cm Commitment 60:003:0losofi Universal Health Coverage B ကတိပေးထားတယ်လို့ ပြထားတဲ့ပုံတစ်ခုဖြစ်ပါတယ်ရှင့်။ ဒါကတော့ ကတိကဝတ်ပါတဲ့ Universal Health Coverage National Health Plan folosuši sagit:300:0:09697:88Mşim ၂၀၁၇ ခုနှစ် ဧပြီလမှာ စခဲ့ပါတယ်။ ၂၀၂၁ ခုနှစ် မတ်လမှာ ဘဏ္ဍာရေးနှစ် လေးနှစ်ကာလအတွင်းမှာ အကောင်အထည်ဖော်ရမယ့်စီမံကိန်း ဖြစ်ပါတယ်။ အခုဆိုရင် နှစ်နှစ်နဲ့လေးလကျော်လာပါပြီ။ ယခင် ကျန်းမာရေးစီမံကိန်းနဲ့မတူဘဲ အားလုံးလက်လှမ်းမီလွှမ်းခြုံနိုင်တဲ့ ကျန်းမာရေးစောင့်ရှောက်မှုပန်းတိုင်ကို ဦးတည်တဲ့အတွက် ပြည်တွင်း၊ ပြည်ပပညာရှင်များက ကောင်းမွန်တဲ့ စီမံကိန်းလို့ အသိအမှတ်ပြုခဲ့ပါ တယ်။ ဒီစီမံကိန်းဟာ လူတိုင်းလူတိုင်းအတွက် အခြေခံကျတဲ့ ကျန်းမာရေးဆောင်ရွက်မှုအစုအဝေး (Basic Essential Package of Health Services) og jojo aş89 1969€ 6209godows ပါပါတယ်။ စီမံကိန်းဟာ နိုင်ငံရေးအရ နိုင်ငံတော်ရဲ့ ကတိကဝတ်ဖြစ်လို့ အလွန်အရေးကြီးပါတယ်။ အရမ်းအရေးကြီးပါတယ်။ သိပ်အရေးကြီးပါတယ်။ အထူးသဖြင့် အခုလက်ရှိအချိန် ဖြစ်ပါတယ်။ ပြည်သူတို့က ခါးစည်းခံရတဲ့ ဝန်ထုပ်ဝန်ပိုးကို ဖြေရှင်းရန် ဖြစ်ပါတယ်။ရှင့်။ Universal Health Coverage oßionEuno mwwomaloosco:od Sustainable Development Goals op: တစ်စိတ်တစ်ပိုင်းဖြစ်ပါတယ်။ ဒီပန်းတိုင်ဟာ ၂၀၃၀ ခုနှစ်မတိုင်မီ ပြည့်မီအောင် ကတိကဝတ်ထားတဲ့ နိုင်ငံကလည်း မြန်မာနိုင်ငံဖြစ်နေပါတယ်။ လူတိုင်းလက်လှမ်းမီလွှမ်းခြုံနိုင်တဲ့ ကျန်းမာရေး စောင့်ရှောက်မှုဆိုတာကတော့ လိုအပ်တဲ့ကျန်းမာရေးဝန်ဆောင်မှုများကို ငွေရေးကြေးရေးဝန်ထုပ် ဝန်ပိုးမရှိစေဘဲ ရရှိဖို့ရည်ရွယ်ထားတဲ့စနစ် ဖြစ်ပါတယ်။ Myanmar National Health Accounts က စစ်တမ်းအရဆိုလို့ရှိရင် ပြည်သူများရဲ့ ကျန်းမာရေးအတွက် အိတ်စိုက်ထုတ်ငွေအသုံးစရိတ်က မြန်မာနိုင်ငံတစ်နိုင်ငံလုံးရဲ့ ကျန်းမာရေးအသုံးစရိတ်က 74 Percent ရှိတယ်လို့ ဖော်ပြပါတယ်။ ဒါဟာ အိမ်နီးနားချင်းနိုင်ငံနဲ့ယှဉ်ရင် အလွန့်အလွန်များပြားတဲ့ ရာခိုင်နှုန်း ဖြစ်ပါတယ်။ မြန်မာနိုင်ငံဟာ ဆင်းရဲလျက်ရှိတဲ့နိုင်ငံ ဖြစ်ပါတယ်။ ဆင်းရဲတဲ့ Population ကတော့ ၁၅.၈ သန်းရှိတယ်လို့ ကမ္ဘာ့ဘဏ်နဲ့ စီမံကိန်းနှင့်ဘဏ္ဍာရေးဝန်ကြီးဌာနက တင်ပြထားပါတယ်။ ဒီဆင်းရဲတဲ့ပြည်သူတွေ အတွက် အခြေခံကျန်းမာရေးဝန်ဆောင်မှုအစုအဝေးကို သေးနိုင်ဖို့ အလွန်အရေးကြီးပါတယ်။ ကျန်းမာရေးစနစ်ကို အဆင့်အားလုံးမှာ ကောင်းမွန်စွာလည်ပတ်နိုင်ရေးအတွက် ရင်းနှီးမြှုပ်နှံမှုဖြစ်တဲ့ ကျန်းမာရေးစောင့်ရှောက်မှုပေးခြင်း၊ ကျန်းမာရေးဆိုင်ရာကဏ္ဍတွေကို အားကောင်းတောင့်တင်းစွာဆောင်ရွက်ဖို့ ဖြစ်ပါတယ်။ ပြည်သူလူထုရဲ့ အခန်းကဏ္ဍလည်း လျစ်လျူရှုထားလို့မရပါဘူး။ ပြည်သူ့ အသံနဲ့လည်း လူထုရဲ့ တာဝန်ယူမှုကိုလည်း ထည့်သွင်းရမှာဖြစ်ပါတယ်။ ယခင်ဝေဝါးလျက်ရှိတဲ့ အမျိုးသားကျန်းမာရေးဥပဒေဟာ အခုအချိန်မှာ အာမခံနိုင်တဲ့ဥပဒေပြုစုဖို့ အရေးတကြီး လိုအပ်လျက် golosa Universal Health Coverage {cc9:9937m 9c9:03:00 Health as a Bridge for Peace ဆိုတာလည်း မေ့ထားလို့မရပါဘူး။ အဲဒီမှာ EHO ဆိုတဲ့ အဖွဲ့တွေလည်းပါ ပါတယ်။ ကျန်းမာရေးစောင့်ရှောက်မှု တိုင်းရင်းသားလူမျိုးပေါင်းစုံနဲ့ အားနည်းချက်ရှိတဲ့ လူမျိုးစု အတွက် မျှမျှတတ(Equity)ရဖို့ လိုအပ်နေတဲ့အတွက် ဒီမေးခွန်းကို မေးရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>ကျန်းမာရေးနှင့်အားကစားဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='20'>ဒေါက်တာဒေါ်မြလေးစိန်(ဒုတိယဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး၊ တက်ရောက်လာသောဧည့်သည်တော်များအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းဖြင့် ပြည်စုံကြပါစေကြောင်း ဦးစွာပထမ ဆုမွန်ကောင်းတောင်းအပ်ပါတယ်။ ကျွန်မကတော့ ကျန်းမာရေး နှင့် အားကစားဝန်ကြီးဌာနမှ ဒုတိယဝန်ကြီး ဒေါက်တာဒေါ်မြလေးစိန်ဖြစ်ပါတယ်။ ကျန်းမာရေးနှင့် အားကစားဝန်ကြီးဌာနမှ အကောင်အထည်ဖော်ဆောင်ရွက်နေတဲ့ အမျိုးသားစီမံကိန်းသည် မည်သည့် အခြေအနေတွင်ရောက်ရှိနေပါသနည်း။ စီမံကိန်းတွင်ပါဝင်သော အရပ်ဘက်ဆိုင်ရာအဖွဲ့အစည်း၊ တိုင်းရင်းသားအဖွဲ့အစည်း၊ ပုဂ္ဂလိကကဏ္ဍနှင့်အတူ ကျန်းမာရေးစနစ် ခိုင်မာတောင့်တင်းအောင် မည်သည့်ကိစ္စများစီမံဆောင်ရွက်ပေးပါသနည်းဆိုတာကို ကျွန်မဖြေကြားသွားမှာဖြစ်ပါတယ်။ အင်္ဂလိပ် ဘာသာစကားအနည်းငယ် အသုံးပြုခွင့်ပြုပါရှင်။ လေးစားအပ်ပါသော ပြည်သူ့လွှတ်တော်ဥက္ကဌကြီးရှင်။ သက္ကရာဇ် ၂၀၃၀ တွင် လူတိုင်း wood:8şêwas nję:6969:7849gcoq$u$:o Universal Health Coverage(UHC) ကို ရရှိစေရေးအတွက် ကျန်းမာရေးနှင့် အားကစားဝန်ကြီးဌာနသည် ငါးနှစ်သက်တမ်းရှိ အမျိုးသား စီမံကိန်း၊ အမျိုးသားကျန်းမာရေးစီမံကိန်းသုံးခု ၂၀၁၇-၂၀၂၁ ခုနှစ်၊ ၂၀၂၁-၂၀၂၆ ခုနှစ်၊ ၂၀၂၆၂၀၃၀ ခုနှစ်ကို ရေးဆွဲအကောင်အထည်ဖော် ဆောင်ရွက်လျက်ရှိပါတယ်။ အမျိုးသားကျန်းမာရေး စီမံကိန်း (၂၀၁၇-၂၀၂၁ ခုနှစ်)၏ အဓိကရည်မှန်းချက်မှာ မြန်မာနိုင်ငံသူ/သားအားလုံးအတွက် soczampoops ogolge meie?69:60p@cqposqop: (Basic Essential Package of Health Services)ကို ငွေကုန်ကြေးကျမှုနည်းပါးစွာဖြင့် နေရာမရွေး၊ ဒေသမရွေး လက်လှမ်းမီရရှိစေရေး အတွက် ဖြစ်ပါတယ်။ ၎င်းအမျိုးသားစီမံကိန်း အကောင်အထည်ဖော်ဆောင်ရွက်ရန် နှစ်အလိုက် လုပ်ငန်းစီမံကိန်းများ (Annual Operotion Plan-AOP)များကို ရေးဆွဲထုတ်ဝေ၍ အကောင်အထည် ဖော်ဆောင်ရွက်လျက်ရှိရာ ယခုအခါ ပထမနှစ်နှင့်ဒုတိယနှစ်အလိုက် ပုံမှန်လုပ်ငန်းစီမံကိန်းများ ပြုစုထုတ်ဝေခဲ့ပြီးဖြစ်ပါတယ်။ စီမံကိန်းအား အကောင်အထည်ဖော်ဆောင်ရွက်ရန်အတွက် ကျန်းမာရေး ဝန်ဆောင်မှုပေးရာဌာနများသည် ဝန်ဆောင်မှုများပေးရန်အတွက် အဆင်သင့်ဖြစ်နေစေရန် Supplyside Readiness အစီအမံများ၊ ကျန်းမာရေးဝန်ဆောင်မှုများကိုရယူရာတွင် နိုင်ငံသူ၊ နိုင်ငံသားများ အနေနဲ့ ငွေကုန်ကြေးကျမှုနည်းပါးသက်သာစေရန် ငွေကြေးအကာအကွယ်ပေးရေး(Financid Protection)အစီအမံများဟူ၍ ဏ္ဍကြီးနှစ်ရပ်ကို ချမှတ်ဆောင်ရွက်လျက်ရှိ နေပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးရှင်။ ကျန်းမာရေးနှင့်အားကစားဝန်ကြီးဌာန မှ ဆောင်ရွက်လျက်ရှိတဲ့ Supply-side Readiness အစီအမံများမှာ အဓိကအားဖြင့် အခြေခံ ဝန်ဆောင်မှုများဖြစ်သည့် ပဏာမကျန်းမာရေးစောင့်ရှောက်မှုပေးသည့် မြို့နယ်အဆင့်ကို ဦးတည် ရည်ရွယ်ပြီး ကျန်းမာရေးဌာန အခြေခံအဆောက်အဦများ အားကောင်းခိုင်မာစေရန်ဆောင်ရွက်ခြင်း၊ ကျန်းမာရေးလူ့စွမ်းအားအရင်းအမြစ်များ လုံလောက်အောင်ဆောင်ရွက်ခြင်း၊ ကျန်းမာရေးဝန်ဆောင်မှု အတွက် လိုအပ်သောဆေးဝါး၊ ဆေးပစ္စည်း၊ ကျန်းမာရေးသတင်းစနစ်များ ကောင်းမွန်အောင်ဆောင်ရွက်ခြင်း၊ ပဏာမကျန်းမာရေးစောင့်ရှောက်မှုပေးရာဌာနများတွင် ကျန်းမာရေးဘတ်ဂျက်ကို တိုးမြှင့်ချထားခြင်းများကို ကျန်းမာရေးနှင့်အားကစားဝန်ကြီးဌာနအနေဖြင့် စီမံကိန်းသက်တမ်းနှစ်နှစ် ကျော်ကာလအတွင်း ဆောင်ရွက်ရာတွင် မြို့နယ်များအတွက်လိုအပ်သော ကျေးလက်ကျန်းမာရေးဌာန၊ ကျေးလက်ကျန်းမာရေးဌာနခွဲအသစ်များ ဆောက်လုပ်ရန်၊ မြို့နယ်ဆေးရုံများအတွက် ဆေးရုံသုံးပစ္စည်း အမျိုးအစား ၃၃ မျိုး ဝယ်ယူဖြန့်ဖြူးရန်၊ မြို့နယ်ဆေးရုံများအတွက် (C)အဆင့် ဓာတ်ခွဲခန်းသုံးပစ္စည်း များ၊ Type(C) 1db Set များ ဝယ်ယူဖြန့်ရန်၊ လူနာညွှန်းပို့ရာတွင် လွယ်ကူအဆင်ပြေရေးအတွက် မြို့နယ်ဆေးရုံများအတွက် လူနာတင်ယာဉ်များ ဝယ်ယူဖြန့်ဖြူးရန်၊ ကျန်းမာရေးဌာနများ ပြုပြင်မွမ်းမံ ရန်အတွက် လိုအပ်သော ၂၀၁၇-၂၀၁၈ ဘဏ္ဍာရေးနှစ်အတွင်း ငွေကျပ် ၁၇၄ ဘီလီယံကို ခွဲဝေချမှတ် ခဲ့ပြီး ၂၀၁၈-၂၀၁၉ ဘဏ္ဍာရေးနှစ်တွင် ငွေကျပ် ၁၆၄ ဘီလီယံကို သုံးစွဲခဲ့ပါတယ်။ စီမံကိန်းသက်တမ်း ကုန်ဆုံးချိန် ၂၀၂၁ ခုနှစ်တွင် နိုင်ငံသူ၊ နိုင်ငံသားအားလုံးကို ပေးနိုင်ရန်ရည်ရွယ်သော ကျန်းမာရေး o$cao?qsao:601: ogo clowps Basic Essential Health Package Services o ဖော်ထုတ်ပြန်ဋ္ဌာန်းပြီး ဆက်လက်၍ စာရင်းပါ ကျန်းမာရေးဝန်ဆောင်မှုများ အမျိုးအစားခွဲ၍ Standard Operation Procedure and Standard Treatment Guidelines op: 626è:1 ကုန်ကျစရိတ်တွက်ချက်ခြင်းများကို ယခုထိ ဆက်လက်ဆောင်ရွက်လျက်ရှိပါတယ်။ မြို့နယ်အဆင့် ကျန်းမာရေးစီမံကိန်းများမှာ Inclusive Township Health Plans နဲ့ တိုင်းဒေသကြီး/ပြည်နယ်အဆင့် (Inclusive State/Regional Health Plans) Basic EPHS op: 6$9263006g: sguage ens အတွက် တိုင်းဒေသကြီး/ပြည်နယ်များနှင့် စီမံကိန်း၏အဓိကဖြစ်သော မြို့နယ်များတွင် ဒေသအလိုက် လိုအပ်ချက်များကို စီမံကိန်း စနစ်တကျပြုစုရေးဆွဲ၍ အကောင်အထည်ဖော်ဆောင်ရွက်လျက်ရှိပါ တယ်။ ချင်းပြည်နယ်၊ ကယားပြည်နယ်၊ ရှမ်းပြည်နယ်(မြောက်ပိုင်းတောင်ပိုင်း)တို့ကို ပဏာမအနေ ဖြင့် ဆောင်ရွက်ခဲ့ပြီး ကျန်ပြည်နယ်နှင့်တိုင်းဒေသကြီးများတွင်လည်း ဆက်လက်ဆောင်ရွက်ရန် အားသွန်ခွန်စိုက်ကြိုးပမ်းလျက်ရှိနေပါတယ်။ ထောက်ပံ့ပတ်ဝန်းကျင်ကောင်းများကို ဖန်တီးခြင်းကို လည်း ဆောင်ရွက်နိုင်ရန်အတွက် အခြေခံကျန်းမာရေးဝန်ထမ်းများ ထိရောက်သည့်ကျန်းမာရေး ဝန်ဆောင်မှုပေးနိုင်ရေးအတွက် တာဝန်ဝတ္တရားများကိုလည်း ပြဋ္ဌာန်းခဲ့ပြီးဖြစ်ပါတယ်။ လုပ်ငန်းဆိုင်ရာ လက်စွဲစာအုပ်ကိုလည်း ပြုစုရေးသားလျက်ရှိပြီး မကြာမီ အပြီးသတ်ထုတ်ဝေတော့မည်ဖြစ်ပါတယ်။ Community Base Health Workers op:oops: oję:0769:98209:0p:şçuosonscoo အမျိုးသားမူဝါဒများကိုချမှတ်ရေး အကောင်အထည်ဖော်မှာဖြစ်ပါတယ်။ အားကောင်းခိုင်မာသည့် ကျန်းမာရေးစနစ်ကိုတည်ဆောက်ခြင်းအတွက်လည်း Electronic Busic များတွင် ဆောင်ရွက်လျက် ရှိပါတယ်။ ကျွန်မကို အချိန်အနည်းငယ်ပေးပါရှင်။ ဒုတိယအနေနဲ့ကတော့။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးရှင်။ အမျိုးသားကျန်းမာရေးစီမံကိန်းများကို အကောင်အထည်ဖော်ရာတွင် စောင့်ကြပ်ကြည့်ရှုရေးအဖွဲ့နှင့် ပူးပေါင်းဆောင်ရွက်လျက်ရှိတဲ့ အဖွဲ့အစည်းများမှာ တိုင်းရင်းသားကျန်းမာရေးအဖွဲ့အစည်းများ ကိုးဖွဲ့၊ လူထုအခြေပြု ကျန်းမာရေး Y03:001369:20 : (Strategic Directions for Financing Universal Health Coverage) အတွက် လေးဖွဲ့၊ လူတိုင်းလက်လှမ်းမီသော ကျန်းမာရေးစောင့်ရှောက်မှုဆောင်ရွက်ရန် ဘဏ္ဍာရေး ဆိုင်ရာမဟာဗျူဟာရေးဆွဲခြင်း၊ ကျန်းမာရေးဝန်ဆောင်မှုကို တန်ဖိုးထားသင့်၍ ပေးချေဝယ်ယူနိုင်ကြောင်း လေ့လာခြင်း(Pilot for Strategic Purchasing)အတွက် တစ်ဖွဲ့၊ အရပ်ဘက်ဆိုင်ရာလူမှု sago sao p:op:@gos:(Strategic Directions for Financing Universal Health Coverage)အတွက် လေးဖွဲ့၊ ဗဟိုအဆင့်ကျန်းမာရေးဖိုရမ်များအတွက် တစ်ဖွဲ့၊ လူထုအခြေပြု ကျန်းမာရေးလုပ်သားမူဝါဒရေးဆွဲရန်အတွက် အစိုးရမဟုတ်သောအဖွဲ့အစည်းများရှစ်ဖွဲ့နှင့် ဆောင်ရွက် B1 Health Facility Assessment saozas Giovačć mię:0969:903iş© Community Partner Relationship op:yệcəy@gmE:1 Basic Essential Package saopos World Bank နှင့်ဆောင်ရွက်ခြင်း၊ အမျိုးသားကျန်းမာရေးအသုံးစရိတ်အတွက် World Health Organizction ဖြင့်ဆောင်ရွက်ခြင်း၊ လူတိုင်းလက်လှမ်းမီသော ကျန်းမာရေးစောင့်ရှောက်မှု ရရှိရန် ဘဏ္ဍာရေးဆိုင်ရာ မဟာဗျူဟာလမ်းညွှန်ချက်အတွက် အဖွဲ့ ၁၃ ဖွဲ့ဖြင့် ရေးဆွဲခြင်း၊ ကျန်းမာရေး ဝန်ဆောင်မှုများကို တန်ဖိုးသင့်ပေးချေဝယ်ယူခြင်း၊ လေ့လာရေးဆိုင်ရာကို အဖွဲ့နှစ်ဖွဲ့ဖြင့်ရေးဆွဲခြင်း၊ လူတိုင်းလက်လှမ်းမီသော ကျန်းမာရေးရရှိစေရန် ဘဏ္ဍာရေးဆိုင်ရာမဟာဗျူဟာရေးဆွဲခြင်းအတွက် ကို ပုဂ္ဂလိကအဖွဲ့အစည်းခြောက်ဖွဲ့ဖြင့်ရေးဆွဲခြင်း၊ ကျန်းမာရေးဝန်ဆောင်မှုများကို တန်ဖိုးသင့်ပေးချေ ဝယ်ယူခြင်း လေ့လာရေးအတွက် အထွေထွေရောဂါကုဆရာဝန်အသင်းနှင့် ဖွဲ့စည်း၍ ရေးဆွဲခြင်းစတဲ့ လုပ်ငန်းများကို ဆောင်ရွက်လျက်ရှိပါကြောင်း ဥက္ကဋ္ဌကြီးမှတစ်ဆင့် ဖြေကြားအပ်ပါတယ်။ ကျေးဇူး အများကြီးတင်ပါတယ်ရှင်။</speech>
<speech type='speaker'>မိုက်ပေးပါ။</speech>
<speech><mp id='249'>ဒေါက်တာဒေါ်ခင်စည်သူ(လွိုင်ကော်မဲဆန္ဒနယ်)</mp>ခုန ဒုတိယဝန်ကြီးဖြေသွားတာ ပြည်စုံတယ်လို့ထင်ရပေမဲ့ ပြည့်စုံစွာ ဖြေပေးတဲ့အတွက်လည်း ကျေးဇူးတင်ပါတယ်။ ဒါပေမဲ့လို့ အဲဒီ ထဲမှာ Financial Strategy ကို တိတိကျကျပြောသွားတာ မတွေ့ရပါဘူး။ အဲဒါကလည်း အရေးကြီးတဲ့ ဘဏ္ဍာရေးကိစ္စဖြစ်နေတဲ့အတွက် National Health Financid Strategy အတွက်ကို ဘယ်လို ပြီးပြည့်စုံအောင် ဆွဲထားပြီးပြီလားဆိုတာကိုလည်း သိချင်ပါတယ်။ အဲဒါရော လူထုတွေနဲ့သက်ဆိုင်တဲ့ ပုဂ္ဂိုလ်တွေကို ချပြပြီးပြီလားပေါ့။ ဒါကတစ်ခုပေါ့။ နောက်တစ်ခုက ဘာလဲဆိုတော့။ Basic Essentidi Package of Health Services o jo jo apdos quarc clg2003692 sò31 səváęE02:11 နောက်တစ်ခုကတော့ အမျိုးသားကျန်းမာရေးဥပဒေက အဲဒီစီမံကိန်းမှာ ရေးမယ်လို့ပြောထားပါတယ်။ အဲဒါရောဆွဲပြီးပြီလားဆိုတာလေး သိပါရစေ။ နောက်တစ်ခုက တိုင်းရင်းသားအဖွဲ့အစည်းဖြစ်တဲ့ EHO(Ethnic Health Organization) cozmous: B:copy polssozquufarlig:cosde စီမံကိန်းထဲပါပါတယ်ရှင့်။ အဲဒီအဆင့်ကိုတော့ ဒုတိယဝန်ကြီးက မဖြေသွားပါဘူး။ အဲဒါက Heath as Q Bridge for Peace အတွက် အင်မတန်အရေးကြီးပါတယ်။ ဒါကြောင့်မို့လို့ သူတို့ EHO အတွက်ကို လုပ်ပေးမယ်ဆိုတဲ့မူဝါဒတွေ ချပြီးပြီလား။ ဒါမှမဟုတ် ခက်ခဲတဲ့ကာလအတွင်းမှာ EHO တွေက ထိလွယ်၊ ရှလွယ်တဲ့ ပဋိပက္ခဧရိယာတွေမှာ ဝန်ဆောင်မှုပေးနေတဲ့အတွက် သူတို့ရဲ့ ကျန်းမာရေး ဝန်ထမ်းတွေကို ဘယ်လိုအသိအမှတ်ပြုမလဲဆိုတာ သိချင်ပါတယ်။ အားလုံးကျေးဇူးတင်ပါတယ်။</speech>
<speech type='speaker'>သက်ဆိုင်ရာဝန်ကြီးဌာနက ဖြေကြားနိုင်ရင် ဖြေကြားပေးပါ။</speech>
<speech><agency id='20'>ဒေါက်တာမြလေးစိန်(ဒုတိယဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>ဒီမေးခွန်းကိုတော့ ကျွန်မအနေနဲ့ နောက်မှပဲဖြေကြားခွင့်ပြု ပါ။ ကျွန်မအနေနဲ့ စာနဲ့ပဲဖြစ်ဖြစ် ပြန်လည်ပြီး ဖြေကြားပေးပါမယ်။ ကျေးဇူးအများကြီးတင်ပါတယ်။</speech>
<title>Online poodavệ saop:7@apost:op:1 Radiologist sprzę o osãošaosazos 66:: ကုသခြင်း၊ ပေးပို့အဖြေရယူခြင်း၊ ဓာတ်ခွအဖြေများကို Online ဖြင့် ပြန်ပို့ခြင်းစသည့် Telemedicine နှင့် Teleradiology ကို ကျန်းမာရေးဝန်ကြီးဌာန၊ ပြင်ပအဖွဲ့အစည်းများနှင့် ပုဂ္ဂလိကတို့ ပူးပေါင်း ဆောင်ရွက်ရန်အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>မင်းလှမဲဆန္ဒနယ်မှ ဒေါက်တာသန်းအောင်စိုး မေးမြန်းဖို့ ဖြစ်ပါတယ်</speech>
''<speech><mp id='204'>ဒေါက်တာသန်းအောင်စိုး(မင်းလှမဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများ၊ ဧည်သည်တော်များ အားလုံးမင်္ဂလာပါ။ ကျွန်တော်ကတော့ ပဲခူးတိုင်းဒေသကြီး မင်းလှမဲဆန္ဒနယ်က ပြည်သူ့လွှတ်တော် ကိုယ်စားလှယ် ဒေါက်တာသန်းအောင်စိုး ဖြစ်ပါတယ်။ မြန်မာနိုင်ငံမှာ Telemedicine နှင့် Teleradiology လို့ခေါ်တဲ့ Online မှတစ်ဆင့် အထူးကုဆရာဝန်ကြီးတွေနဲ့ တိုက်ရိုက်ဆက်သွယ် မေးမြန်းကုသခြင်း ECG၊ X-Ray Ultrasound ရိုက်ပြီး ပုံရိပ်တွေကိုအထူးကုဆရာဝန်ကြီးများ Radiologist opicos:8: saelampaan osoğsaalysozoicops: Online mondadę ပြန်ပို့ခြင်းတွေကို ကျန်းမာရေးဝန်ကြီးဌာနကဖြစ်စေ၊ ပြင်ပအဖွဲ့အစည်း ပုဂ္ဂလိကများနှင့်ဖြစ်စေ ပူးပေါင်းဆောင်ရွက်ရန် အစီအစဉ်ရှိ/မရှိကို မေးမြန်းထားတာဖြစ်ပါတယ်။ ပြည်သူ့လွှတ်တော်ဥက္ကဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ လူနာကို ရောဂါပျောက်ကင်းအောင်ကုသတဲ့နေရာမှာ ဘာရောဂါဖြစ်တယ်ဆိုတာကိုသိဖို့က အင်မတန် အရေးကြီးပါတယ်။ အဲဒီတော့ ရောဂါရှာဖွေတဲ့နေရာမှာ sign and Symtoms လို့ခေါ်တဲ့ရောဂါရဲ့ လက္ခဏာတွေကိုသာကြည့်ရုံနဲ့မကဘဲနဲ့ တိုးတက်လာတဲ့နည်းပညာတွေဖြစ်တဲ့ ECG၊ X-Ray Ultrasound CT scan, MRI စသည့်ဖြင့် ဒီလျှပ်စစ်လှိုင်း၊ သံလိုက်လှိုင်းတွေနဲ့ ပုံရိပ်ဖော်ခြင်းတွေလည်း ဆက်စပ်ပါဝင်လာ ဖြစ်ပါတယ်။ ဒါပေမဲ့ ဒီဓာတ်မှန်ပုံရိပ်တွေအဖြစ်ထုတ်ပြီးတဲ့အခါမှာ အဖြေထုတ်ဖို့ အတွက် သက်ဆိုင်ရာဆရာဝန်ကြီးတွေက လုံလုံလောက်လောက်မရှိပါဘူး။ Radiologist တွေလည်းပဲ အကန့်အသတ်နှင့်ရှိနေပါသေးတယ်။ အထူးသဖြင့် မြို့ အငယ်လေးတွေနဲ့ ကျေးလက်မှာနေတဲ့ သူတွေနဲ့ဆိုရင် ပိုပြီးတော့အလှမ်းဝေးပါတယ်။ ဒါကြောင့် ခေတ်မီဆက်သွယ်ရေးကိရိယာတွေကို အသုံးပြုပြီးတော့ Online တွေကိုအသုံးချပြီးတော့ Teleradiology ဆိုတဲ့ပုံရိပ်ဖတ် အဖြေထုတ် ပေးမယ်ဆိုရင် အချိန်ကုန်သက်သာပါမယ်။ ငွေကုန်လည်းသက်သာပါမယ်။ လူနာကိုလည်း မြန်မြန်ကုသနိုင်တဲ့အတွက် အသက်ရှင်မှုအခွင့်အလမ်း ပိုပြီးတော့များပြားလာပါမယ်။ ဒီအပြင် သက်ဆိုင်ဆရာဝန်တွေကတစ်ဆင့် အထူးကုဆရာဝန်ကြီးတွေနဲ့ Telemedicine လို့ခေါ်တဲ့ Online ကနေတိုက်ရိုက်ကုသပေးခြင်း ပြုလုပ်ပေးနိုင်မယ်ဆိုရင် မြို့ပြနှင့်ကျေးလက်ကျန်းမာရေးအဆင့်အတန်း ကွာခြားမှုတွေလည်း တော်တော်လေးကျဉ်းမြောင်းသွားနိုင်ပါတယ်။ ဒီလိုလုပ်ပေးနိုင်မယ်ဆိုရင် အထူးကုဆရာဝန်ကြီးတွေ ရှားပါးမှုဆိုတဲ့ လူ့စွမ်းအားအရင်းအမြစ် လိုအပ်ချက်ကိုလည်း လျှော့ချပေး နိုင်မယ်။ ခရီးအကွာအဝေးအလိုက် အချိန်ကြန့်ကြာမှုတွေကိုလည်း လျှော့ချနိုင်တဲ့အတွက် အသက်ကယ် နိုင်ဖို့အခွင့်အလမ်းတွေလည်း ပိုများလာမယ်။ နောက် ဓာတ်ခွဲအဖြေတွေကိုဆိုရင်လည်းပဲ Online ကနေပြန်ကြားပေးနိုင်မယ်ဆိုရင် စောင့်ယူရတဲ့အချိန်ကုန်၊ ငွေကုန် ကျွန်တော်တို့ဒီလိုမျိုး လူနာရှင်နှင့် စောင့်ဆိုင်းရတဲ့လူတွေရဲ့ ကုန်ကျစရိတ်တွေလည်း သက်သာနိုင်မှာဖြစ်တဲ့အတွက် ဒီမေးခွန်းကို မြန်မာပြည်မှာရှိတဲ့ ပြည်သူလူထုအားလုံးရဲ့ ကိုယ်စား အထူးသဖြင့် မြို့ငယ်လေးတွေနှင့်ကျေးလက်နေ ပြည်သူလူထုရဲ့ ကိုယ်စား ဥက္ကဋ္ဌကြီးမှတစ်ဆင့် ရိုသေလေးစားစွာမေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type='speaker'>ကျန်းမာရေးနှင့်အားကစားဝန်ကြီးဌာနက ဖြေကြားရန် ဖြစ်ပါတယ်</speech>
''<speech><agency id='20'>ဒေါက်တာမြလေးစိန်(ဒုတိယဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်များ၊ ဧည့်သည်တော်များအားလုံး ကျန်းမာ၊ ချမ်းသာကြပါစေကြောင်း ဆုမွန်ကောင်းတောင်းအပ်ပါတယ်။ ကျွန်မကတော့ ကျန်းမာရေးနှင့် အားကစားဝန်ကြီးဌာန ဒုတိယဝန်ကြီး ဒေါက်တာမြလေးစိန် ဖြစ်ပါတယ်။ မြန်မာနိုင်ငံမှာ Telemedicine နှင့် Teleradiology လို့ခေါ်တဲ့ Online မှတစ်ဆင့် အထူးကုဆရာဝန်များနှင့် ချိတ်ဆက်မေးမြန်းကုသခြင်း၊ ECG X-Ray Ultrasound ပုံရိပ်များကို sooq:qədqpo$ 63:op: (Radiologist) op:00 60:8: se(946€. ovogsoekgop:1 Online အဖြေများ ပြန်ပို့ခြင်းများကို ဖြေဆိုရန်အတွက် ကြယ်ပွင့်ပြမေးခွန်းကို ပြန်လည်ဖြေဆိုသွားမှာ ဖြစ်ပါတယ်။ အဲဒီတော့ ပထမဦးဆုံးအနေနဲ့ကတော့ Whdt is Telemedicine ဆိုတဲ့ အဖြေကိုသိရှိဖို့ လိုပါလိမ့်မယ်။ ၁၉၇၀ ခုနှစ်မှာ Hily and Distance ဆိုပြီးတော့ Model of information and Communication Technology 603 333:68:60? Computeri Internet Cell Phone ကနေတစ်ဆင့် အဖြေကိုပေးတဲ့လုပ်ငန်းတွေဖြစ်ပါတယ်။ အဲဒီလိုပေးတဲ့အခါမှာ Telemedicine Ondaosas:oopodobě. Teleradiologyi Telepathologyi Teletamediology Telecycle trade ol8:60?golosufu Tele individual communicate with each other group and exchange information and enhance their life alg:cos? Individual soowon တစ်ယောက်ဆက်သွယ်နိုင်အောင် ဆောင်ရွက်ထားခြင်းဖြစ်ပါတယ်။ ကျန်းမာရေးစောင့်ရှောက်မှု လုပ်ငန်းကို မွန်ပြည်နယ်၊ ဘီးလင်းမြို့နယ်၊ ကျိုက်မရောမြို့နယ်နှင့် ချောင်းဆုံမြို့နယ် ပြည်သူ့ဆေးရုံ တွေမှာ ရှေ့ပြေးစမ်းသပ်ကာလအဖြစ် ဆောင်ရွက်လျက်ရှိပါတယ်။ ရှေ့ပြေးစမ်းသပ်ကာလကို ၂၀၁၈ ခုနှစ်၊ သြဂုတ်လ ၂၆ ရက်နေ့မှစတင်၍ ပြည်နယ်အစိုးရအဖွဲ့၏ သဘောတူညီချက်ဖြင့် ဝန်ဆောင်မှု ပေးခြင်း၊ စစ်တမ်းကောက်ယူခြင်းစသည့်ကိစ္စရပ်များကို ရွှေဇနကအများသက်ဆိုင်သောကုမ္ပဏီမှ ကူညီဆောင်ရွက်ပေးလျက်ရှိနေပါတယ်။ ၂၀၁၉ ခုနှစ် ဖေဖော်ဝါရီလမှာ စစ်တမ်းကောက်ယူခဲ့ ပါတယ်။ ကျန်းမာရေးနှင့်အားကစားဝန်ကြီးဌာနမှ Infrastructure များဖြည့်ဆည်းဆောင်ရွက် ပေးခြင်း၊ ဓာတ်မှန်ဆရာဝန်ကြီးများနှင့်ပေါင်းစပ်ညှိနှိုင်းပေးခြင်းအပြင် ဆေးရုံအသီးသီးရှိ အထောက် အကူပြုကော်မတီများက Teleradiology လုပ်ငန်းများကို ကြီးကြပ်ဆောင်ရွက်ခဲ့ပါတယ်။ Teleradiology Qc$: «p:sage ECG Ultrasonography i Tele consultation ood ဝန်ဆောင်မှုများကိုပါ တစ်စတစ်စတိုးမြှင့်လုပ်ဆောင်နိုင်ပါက ကျေးလက်/မြို့ပြ ကျန်းမာရေး စောင့်ရှောက်မှုကွာဟချက် ကျဉ်းမြောင်းစေမယ်ဆိုတဲ့ လွှတ်တော်ကိုယ်စားလှယ်ကြီးရဲ့ တင်ပြချက်က မှန်ကန်ပါတယ်။ စစ်တမ်းကောက်ယူရေးအဖွဲ့ရဲ့တွေ့ရှိချက်များကို တင်ပြလိုပါတယ်။ Tele ဓာတ်မှန် ဝန်ဆောင်မှုလုပ်ငန်းအား လူနာများနှင့်လူနာစောင့်များ ကုသစောင့်ရှောက်မှုပေးသူအများစုများက လက်ခံကြောင်း တွေ့ရှိရပါတယ်။ Tele ဓာတ်မှန်နှင့်ပတ်သက်၍ အသိပညာတိုးပွားရေးအတွက် အစီအစဉ်များချမှတ်အကောင်အထည်ဖော်ရန် လိုအပ်လျက်ရှိနေပါသေးတယ်။ စနစ်တစ်ခုပီပြင်စွာ ပေါ်ပေါက်လာရေးအတွက် ကျွမ်းကျင်ပညာရှင်များပါဝင်သော ICT Tools ရွေးချယ်ခြင်း၊ Procurement စနစ်တကျဆောင်ရွက်ခြင်းများအပြင် အရေးကြီးဆုံးဘဏ္ဍာရေးလုပ်ထုံးလုပ်နည်းများ şệ qolsop:aços q cosas cojos empê: 6oz. qulosofu Telemedicine . Teleradiology နဲ့ပတ်သက်ပြီး Research Paper များအရ အရေးကြီးသောအချက် (၁၀) ချက်ကိုတွေ့ရှိရမှာ golosafn Regulation Policyi Standard Project Acceptability of Publici Political Supporti Available of Technology infrastructure including Hardware/Software, Adequate Vans Wide ဆိုတဲ့ဟာတွေလိုသွားမှာဖြစ်ပါတယ်။ဒါ့အပြင် ဒီလိုလုပ်ငန်းတွေဆောင်ရွက်တဲ့အခါမှာ Sustainable Fund ရဖို့လိုမှာဖြစ်ပါတယ်။ Clearly Define Legislation czeszegeclosuến Clearly Telemedicine , Referral mechanisms Protocol cozcesapg Solosasu Adequate Train Human Resources and communication linkage between stakeholder sozcesaippgolosufu 08:28 ကာလမှာ မွန်ပြည်နယ်အစိုးရရဲ့ အစီအစဉ် ကြီးကြပ်ဆောင်ရွက်မှုဖြင့် သက်ဆိုင်ရာဆေးရုံအထောက် အကူပြုကော်မတီမှ ဝန်ဆောင်ခ ၆၀၀၀ ကျပ်ကောက်ခံ၍ ဆောင်ရွက်ခဲ့တာကို တွေ့ရှိရပါတယ်။ ရှေ့ဆက်ပြီးတော့ ဆောင်ရွက်နိုင်ရန်အတွက် အကြိမ်ကြိမ်ဆွေးနွေးပြီးမှ အကောင်အထည်ဖော် ဆောင်ရွက်နိုင်မည်ဖြစ်ပါကြောင်း တင်ပြအပ်ပါတယ်။ ဆက်လက်ပြီးတော့ Laboratory နဲ့ပတ်သက်ပြီးတော့ အမျိုးသားကျန်းမာရေးဓာတ်ခွဲဆိုင်ရာ ဌာနသည် မြန်မာနိုင်ငံရဲ့ တစ်ခုတည်းသော ရည်ညွှန်းပြု ဓာတ်ခွဲဌာနဖြစ်ပြီးတော့ စစ်ဆေးချက်မှ တစ်ဆင့် အမျိုးသားဓာတ်ခွဲရေးဆိုင်ရာအဖြေလက်ခံရာဌာနကို Online နဲ့ပေးပို့ခြင်းလုပ်ငန်းများကိုဆောင်ရွက်လျက်ရှိနေပါတယ်။ ဒီ Online မှတစ်ဆင့် သက်ဆိုင်ရာဆေးရုံများသို့ အဖြေသိသိချင်း ပြန်ပို့ခြင်းလုပ်ငန်းများကိုလည်း ဆောင်ရွက်လျက်ရှိနေပါတယ်။ အမျိုးသားကျန်းမာရေးဓာတ်ခွဲဌာန ဟာ ၃-၆-၂၀၁၉ ရက်နေ့မှစပြီး ရန်ကုန်အနောက်ပိုင်းဆေးရုံ၊ ရန်ကုန်အရှေ့ပိုင်းဆေးရုံကြီးမှပို့လာတဲ့ လုပ်ငန်းများ Pathology များဆိုင်ရာများကိုလည်း တာဝန်ယူဆောင်ရွက်ပြီးတော့ Online နဲ့ ပေးပို့လျက် ရှိနေတာကိုလည်း တွေ့ရပါတယ်။ အဆင့်မြှင့်ဓာတ်ခွဲစစ်ဆေးခြင်းစုစုပေါင်း ၃၇၀၀ ကျော်ရှိပြီး ဓာတ်ခွဲ အဖြေများကို နေ့ချင်းပြီးထုတ်ပေးခြင်း အစမ်းသပ်ကာလကြာမြင့်မှုအပေါ်မူတည်၍ထုတ်ပေးခြင်းများကိုဆောင်ရွက်လျက်ရှိနေပါတယ်။ အဆိုပါဆေးရုံများမှ ဓာတ်ခွဲစမ်းသပ်အဖြေများကို Online ဖြင့် ပြန်ပို့ခြင်းများကို ကျန်းမာရေးနှင့် အားကစားဝန်ကြီးဌာန ပြည်ထောင်စုဝန်ကြီးမှ ၁၆-၆-၂၀၁၉ ခုနှစ်တွင် ကျင်းပသော အမျိုးသားကျန်းမာရေး ဓာတ်ခွဲဆိုင်ရာဘက်စုံတိုးတက်ဖွံ့ဖြိုးရေးမှ ဆောင်ရွက်နိုင်ရန် အတွက် လမ်းညွှန်ခဲ့ခြင်း ဖြစ်ပါတယ်။ Laboratory Information Management System ကို စတင် အသုံးပြုလျက်ရှိပါတယ်။ ဒါကြောင့် ကျွန်မတို့အနေနဲ့ ဆက်လက်ပြီးတော့ infrastructure များ၊ Software များနှင့် ဆက်လက်ပြီး ကောင်းမွန်စွာသုံးနိုင်ရန်အတွက် Training များလိုအပ်ပြီးတော့ ဒါတွေအားလုံးကို ဆက်လက်ဆောင်ရွက်နိုင်ရန်အတွက် ဝန်ကြီးရဲ့ လမ်းညွှန်မှုနဲ့ဆောင်ရွက်မည် ဖြစ်ပါကြောင်း တင်ပြအပ်ပါတယ်။ ကျေးဇူးအများကြီးတင်ပါတယ်။</speech>
<title>မတူပီမြို့ ခုတင်(၁၀၀) ဆံ့ ခရိုင်ပြည်သူ့ဆေးရုံဖွဲ့စည်းပုံအား မည်သည့်နေ့ရက်တွင် ချပေးမည်ကို သိလို ခြင်းနှင့် စပ်လျဉ်းသည့်မေးခွန်း</title>
<speech type='speaker'>မတူပီမဲဆန္ဒနယ်မှ ဦးပါထန်း မေးမြန်းဖို့ ဖြစ်ပါတယ်</speech>
<speech><mp id='223'>ဦးပါထန်း(မတူပီမဲဆန္ဒနယ်)</mp>လေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များအားလုံး မင်္ဂလာပါ။ ကျွန်တော်ကတော့ ချင်းပြည်နယ်၊ မတူပီမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးပါထန်း ဖြစ်ပါတယ်။ အခုကျွန်တော်မေးမြန်းမယ့်မေးခွန်းကတော့ မတူပီမြို့ ခုတင်(၅၀)ဆံ့ ပြည်သူ့ဆေးရုံကို ခုတင်(၁၀၀)ဆံ့ ပြည်သူ့ဆေးရုံအဖြစ်နဲ့ ခွင့်ပြု ပေးနိုင်ပါရန်နှင့် ဖွဲ့စည်းပုံချထားပေးနိုင်ပါရန် မေးမြန်းသွားမှာ ဖြစ်ပါတယ်။ လွှတ်တော်ဥက္ကဋ္ဌကြီးခင်ဗျား။ Power Point အသုံးပြုခွင့်ပြုပါခင်ဗျား။ ဒါဟာ ၁၉၉၂ ခုနှစ်မှာ ဆောက်တဲ့ဆေးရုံအဆောက်အဦဖြစ်ပါတယ်။ အပြာရောင်အဆောက်အဦတွေက အခုလက်ရှိ ဆောက်တဲ့အဆောက်အဦတွေဖြစ်ပါတယ်။ ဒါဟာ ဆေးရုံအတွက်ဆောက်တဲ့ အဆောက်အဦတွေ ဖြစ်ပါတယ်။ ဒါဟာဝန်ထမ်းအိမ်ရာတွေပဲ ဖြစ်ပါတယ်။ ဒီဟာလည်း လက်ရှိပြည်သူ့ဆေးရုံ အဆောက် အဦတွေဖြစ်ပါတယ်။ ပြည်သူ့ဆေးရုံ အဆောက်အဦဖြစ်ပါတယ်။ ဒါလည်း အရာရှိအိမ်ရာတွေပဲ ဖြစ်ပါ တယ်။ ဒါလည်း ပြည်သူ့ဆေးရုံအဆောက်အဦတွေ ဖြစ်ပါတယ်။ ကျေးဇူးတင်ပါတယ်။ ၂၀၁၆ ခုနှစ်၊ စက်တင်ဘာလ ၂၄ ရက်နေ့မှာ ကျွန်တော်ကနေ့ အမှုသိမ်းပြု လုပ်ပြီးမှ ပြည်ထောင်စုဝန်ကြီးထံမှာ တိုက်ရိုက်တင်ပြတဲ့အခါမှာ ကျွန်တော်တို့ဒေသဟာ အင်မတန်မှ ဝေးလံ ခက်ခဲတဲ့အတွက်ကြောင့် လမ်းပန်းဆက်သွယ်ရေးအရသော်လည်းကောင်း၊ လူနာများရဲ့ ကျန်းမာရေး စောင့်ရှောက်မှုက အင်မတန်မှ ခဲယဉ်းတဲ့အတွက်ကြောင့် မဖြစ်မနေ ခုတင်(၅၀) အဆင့်ကနေ ခုတင် (၁၀၀) အဆင့်ဆေးရုံတိုးမြှင့်ပေးပါရန်ဆိုပြီးမှ တောင်းခံမှုအပေါ်မှာ အထက်ပါအဆောက်အဦတွေကို ချပေးပြီးဖြစ်ပါတယ်။ အဲဒီအထက်ပါ အဆောက်အဦတွေကို ချပေးတဲ့အတွက်လည်း ဒေသခံပြည်သူ များကအလွန်ပင် ဝမ်းသာဝမ်းမြောက်ဖြစ်ခဲ့ကြပါတယ်။ အခု အဆောက်အဦတွေလည်း ပြီးသလောက် ဖြစ်ပါပြီ။ အဲ့ဒါကြောင့် ကျွန်တော်က ၂၀၁၈ ခုနှစ်၊ ဇူလိုင်လ ၃ ရက်နေ့မှာ ကြယ်ပွင့်ပြမေးခွန်း မေးမြန်း ခဲ့ပါတယ်။ ဒါပေမဲ့ ကျွန်တော်ကခရီးလွန်နေတာဖြစ်တဲ့အတွက်ကြောင့် စာအားဖြင့်သာ ပြန်လည် ဖြေကြားတဲ့အခါမှာ ၂၀၁၈ ခုနှစ်၊ စက်တင်ဘာလ ၁၇ ရက်နေ့ ဖြေကြားချက်အရ ခုတင်(၁၀၀) ဖွဲ့စည်းပုံ ပေးမယ်ဆိုတဲ့ ကတိကဝတ်ကိုလည်း ရခဲ့ပါတယ်။ ဒါပေမဲ့ ဘယ်နေ့ဘယ်ရက်မှာ ဖွဲ့စည်းပေးမလဲဆိုတဲ့ ဟာကို ထပ်မံမေးရခြင်းဖြစ်ပါတယ်။ ဘာလို့လဲဆိုတော့ ဒီအဆောက်အဦလည်းရပြီးပြီ။ ဒါပေမဲ့ ကျွန်တော်တို့ မတူပီမြို့ရဲ့ လက်ရှိအနေအထားမှာ တာဝန်ခံတရာဝန်တစ်ဦးနှင့် Assistance တစ်ဦး၊ သွားဖက်ဆိုင်ရာတစ်ဦး အဲဒီသုံးဦးနဲ့ပဲ လူနာတွေကို ကုသတဲ့အခါမှာ လူနာတွေကိုလည်း နိုင်နိုင် နင်းနင်း ကုသပေးနိုင်ခြင်းမရှိတဲ့အပြင် ကျွန်တော်တို့မှာ စက်ကိရိယာအပြည့်အစုံမရှိတဲ့ အခက်အခဲ၊ နောက် အထူးကုဆရာဝန်မရှိတဲ့အခက်အခဲတွေကြောင့် မိုင် ၁၀၀ ရှိတဲ့ မင်းတပ်မြို့ ကိုသွားပြီးတော့မှ ဆေးကုသရပါတယ်။ မင်းတပ်မြို့မှာ မတတ်နိုင်ရင် ပခုက္ကူ၊ မန္တလေး၊ ရန်ကုန်စသည်ဖြင့် ဆက်ပြီးမှ ကုသ ရတဲ့အတွက်ကြောင့် ဒေသခံပြည်သူတွေအတွက်က အင်မတန်မှ ခက်ခဲပါတယ်။ ချင်းပြည်နယ်ဟာ အင်မတန်မှ ဆင်းရဲတဲ့ပြည်နယ်ဖြစ်တယ်။ ဒါပေမဲ့ ကျန်းမာရေးအတွက် မဖြစ်မနေကုသရတဲ့အခါမှာ နှစ်စဉ်နှစ်တိုင်း ပြည်သူတွေရဲ့ ဆေးကုသစရိတ် ပြည်မမှာလာရောက်ပြီးမှ ဆေးကုသတဲ့စရိတ်က မနည်းပါဘူး။ ဒါကြောင့် မကုသနိုင်တဲ့လူတွေကလည်း ဒီအတိုင်းပဲ ဒီဘဝအဆုံးသတ်ခဲ့ရတာတွေ အမြောက်အမြားရှိခဲ့ပါတယ်။ တချို့ကျတော့လည်း ဆေးကုသဖို့လာရင်းနဲ့ လမ်းမှာကံမကောင်းဘဲနဲ့ ဆုံးပါးသွားတဲ့ဟာတွေ အမြောက်အမြားရှိပါတယ်။ ဒါကြောင့် အခုပြည်သူတွေက အဆောက်အဦလည်း ပြီးပြီဖြစ်တဲ့အတွက်ကြောင့် ဘယ်နေ့၊ ဘယ်ရက်မှာဖွဲ့စည်းပုံကို အမြန်ဆုံးချပေးပြီးမှ ဖွဲ့စည်းပုံမှာပါတဲ့ ဆရာဝန်တွေကိုချပေးပြီး ခွင့်ပြုပေးမလဲဆိုတာကို ပြည်သူ့လွှတ်တော်ဥက္ကဋ္ဌကြီးကနေတစ်ဆင့် မေးမြန်း အပ်ပါတယ်။ ကျေးဇူးတင်ပါတယ်။</speech>
<speech type='speaker'>ကျန်းမာရေးနှင့်အားကစားဝန်ကြီးဌာနက ဖြေကြားရန် ဖြစ်ပါတယ်</speech>
<speech><agency id='20'>ဒေါက်တာဒေါ်မြလေးစိန်(ဒုတိယဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းနှင့် ပြည့်စုံပါစေကြောင်း ဦးစွာပထမ ဆုမွန်ကောင်းတောင်းအပ်ပါတယ်။ ကျန်းမာရေးနှင့်အားကစားဝန်ကြီးဌာနမှ ဒုတိယဝန်ကြီး ဒေါက်တာဒေါ်မြလေးစိန် ဖြစ်ပါတယ်။ ချင်းပြည်နယ်၊ မတူပီမြို့နယ် ခုတင်(၁၀၀)ဆံ့ ခရိုင်ပြည်သူ့ ဆေးရုံ ဖွဲ့စည်းပုံကို မည်သည့်နေ့ရက်တွင်ချပေးမည်ကို သိလိုခြင်းနှင့်စပ်လျဉ်းသည့် ကြယ်ပွင့်ပြ မေးခွန်းကို ဖြေကြားမှာဖြစ်ပါတယ်။ မတူပီမြို့နယ်တွင် ကျန်းမာရေးစောင့်ရှောက်မှုအနေဖြင့် ခုတင်(၅၀)ဆံ့ ပြည်သူ့ဆေးရုံတစ်ရုံ၊ ရေဇာတိုက်နယ်ဆေးရုံ၊ လိုင်လင်းပီတိုက်နယ်ဆေးရုံ၊ လုံးလွန်း တိုက်နယ်ဆေးရုံ စုစုပေါင်းဆေးရုံ လေးရုံ ဖွင့်ထားပြီးဖြစ်ပါတယ်။ မတူပီမြို့ ပြည်သူ့ဆေးရုံ၏ ဆေးရုံ လုပ်ငန်းဆောင်ရွက်ချက် ငါးနှစ်စာမှာ တစ်နှစ်ပျမ်းမျှ အတွင်းလူနာ ၂၀၁၈ ခုနှစ်မှာ ၃၆ ဦး၊ ဆေးရုံ ခွင့်ပြု ခုတင် အသုံးချမှုနှုန်းမှာ ၇၄.၉၉ ရာခိုင်နှုန်း၊ ဆေးရုံတစ်နေ့ပျမ်းမျှ လူဦးရေ ငါးနှစ်စာပျမ်းမျှ ၃၁ ဦး၊ ဆေးရုံခွင့်ပြုခုတင် အသုံးချမှု ရာခိုင်နှုန်းငါးနှစ်စာပျမ်းမျှ ၆၃.၂၉ ရာခိုင်နှုန်းရှိပါတယ်။ မတူပီမြို့ ပြည်သူ့ဆေးရုံသည် မင်းတပ်မြို့ ပြည်သူ့ဆေးရုံနှင့် ၁၀၂ မိုင်၊ ဟားခါးမြို့ ပြည်သူ့ဆေးရုံကြီးနှင့် ၁၀၇ မိုင်ကွာဝေးပြီး လမ်းပန်းဆက်သွယ်ရေးခက်ခဲသောတောင်ပေါ်ဒေသဖြစ်ပါသဖြင့် အရေးပေါ်လူနာများ လွှဲပြောင်းကုသခံယူရန်အတွက် အခက်အခဲများစွာ ကြုံနေရကြောင်းကို သိရှိနေပါတယ်။ ကျန်းမာရေးနှင့်အားကစားဝန်ကြီးဌာနမှ ချင်းပြည်နယ်၊ မတူပီမြို့ ခုတင်(၁၀၀)ဆံ့ ပြည်သူ့ ဆေးရုံ ဖွဲ့စည်းပုံခွင့်ပြုမိန့်ရရှိရေးအတွက် ချင်းပြည်နယ်အစိုးရအဖွဲ့သို့ ကျန်းမာရေးနှင့်အားကစား ဝန်ကြီးဌာန၏ ၁၆-၅-၂၀၁၉ ရက်စွဲပါစာအမှတ်၊ ၂၂မခ(ထ) ၂၀၁၉(၅၉၇)/၇၈၃၀ ဖြင့် အဆောက်အဦ ဆောက်လုပ်ရန်အတွက် မြေနေရာလုံလောက်မှုရှိ/မရှိ၊ အဆောက်အဦထပ်မံဆောက်လုပ်ရန်လို/မလို၊ နယ်မြေဒေသအခြေအနေနှင့် မြေပြင်အမှန်တကယ်လိုအပ်မှု ရှိ/မရှိတို့ကို စိစစ်ပြန်ကြားပေးနိုင်ပါရန် သဘောထားမှတ်ချက်တောင်းခံခဲ့ပြီး ချင်းပြည်နယ်အစိုးရအဖွဲ့မှ ၅-၇-၂၀၁၉ ရက် ရက်စွဲပါစာမှတ်၊ ၄/၈-၇(၁)/ဦး ၃ ဖြင့် လမ်းပန်းဆက်သွယ်ရေးခက်ခဲမှုကြောင့် နယ်မြေအခြေအနေနှင့် မြေပြင်အခြေအနေ အရ ခုတင်အဆင့်တိုးမြှင့်ပေးသင့်ပါကြောင်း အကြောင်းပြန်ကြားစာကို ကျွန်မတို့လက်ခံရရှိခဲ့ပါတယ်။ ကျွန်မတို့ခုတင်အဆင့်မြှင့်တင်ရေးအတွက် ဖွဲ့စည်းပုံတင်ပြရန် အဆင့်ရှစ်ဆင့်လိုအပ်တာဖြစ်ပါတယ်။ ဆေးရုံအသစ်ဖွင့်လှစ်ရန်နှင့် အဆင့်မြှင့်တင်ခြင်းအတွက် လိုအပ်သောအချက်အလက်ပြည့်စုံပါက ကျန်းမာရေးနှင့်အားကစားဝန်ကြီးဌာနသို့ အဆိုပြုချက် ၁၀ စုံတင်ပြရပါတယ်။ ကျန်းမာရေးနှင့် အားကစားဝန်ကြီးဌာနမှ မြေပြင်အမှန်တကယ်လိုအပ်မှုရှိ/မရှိကို သက်ဆိုင်ရာ တိုင်းဒေသကြီး/ ပြည်နယ်အစိုးရအဖွဲ့နှင့်ညှိနှိုင်းရပါတယ်။ အဆင့်(၂)အထိ ပြီးစီးသွားပြီဖြစ်ပါတယ်။ တိုင်းဒေသကြီး/ ပြည်နယ်အစိုးရအဖွဲ့များ၏ လိုအပ်ချက်စာများနှင့် အဆိုပြု တင်ပြချက်များကို (က) ဥက္ကဋ္ဌ စီမံကိန်းနှင့် ဖွဲ့စည်းပုံစိစစ်ရေးအဖွဲ့နှင့် (ခ) စီမံကိန်းနှင့်ဘဏ္ဍာရေးဝန်ကြီးဌာနသို့ ညှိနှိုင်းတင်ပြရပါတယ်။ စီမံကိန်း နှင့်ဖွဲ့စည်းပုံစိစစ်ရေးအဖွဲ့ ဥက္ကဌဦးဆောင်ပြီး ဖွဲ့စည်းပုံအစည်းအဝေးပြု လုပ်ရပါတယ်။ ဖွဲ့စည်းပုံ စိစစ်ရေးအဖွဲ့မှ ကျန်းမာရေးနှင့်အားကစားဝန်ကြီးဌာနသို့ ထောက်ခံပါသတင်း၊ ပြည်ထောင်စုအစိုးရ အဖွဲ့ရုံးသို့ ဆက်လက်တင်ပြရန် စီစဉ်ရပါတယ်။ ကျန်းမာရေးနှင့်အားကစားဝန်ကြီးဌာနမှ ထောက်ခံ ချက်အပြည့်အစုံနှင့် ပြည်ထောင်စုအစိုးရအဖွဲ့အစည်းအရုံးသို့ အစည်းအဝေးသို့ ဆက်လက်တင်ပြ ရပါတယ်။ ပြည်ထောင်စုအစိုးရအဖွဲ့ရုံး၏ တံဆိပ်တုံးပါစာဖြင့် ထောက်ခံပါကြောင်း အကြောင်းကြားစာ ရပါက ကျန်းမာရေးနှင့်အားကစားဝန်ကြီးဌာနမှ ကုသရေးဦးစီးဌာနသို့ လိုအပ်သလို ဆောင်ရွက်ရန် အကြောင်းကြားရပါတယ်။ ကုသရေးဦးစီးဌာနမှ အစိုးရအဖွဲ့အစည်းအဝေးအမှတ်စဉ် သဘောတူညီ ချက်ဖြင့် ခွင့်ပြုမိန့်စာထုတ်ပေးရခြင်းဖြစ်ပါတယ်။ ချင်းပြည်နယ်၊ မတူပီမြို့နယ် ခုတင်(၅၀)ဆံ့ ပြည်သူ့ဆေးရုံအား ခုတင်(၁၀၀)ဆံ့ ပြည်သူ့ဆေးရုံ အဖြစ်သို့ တိုးမြှင့်နိုင်ရန် ဖွဲ့စည်းပုံခွင့်ပြုမိန့် ထုတ်ပြန်နိုင်ရေးအတွက် ပြည်ထောင်စုအစိုးရအဖွဲ့မှ ၆-၆-၂၀၁၉ ရက်စွဲပါဖြင့် ထုတ်ပြန်သော အမိန့်ကြော်ငြာစာအမှတ်(၃၇-၂၀၁၉)ပါမူဝါဒများ စီမံကိန်းနှင့် ဖွဲ့စည်းပုံစိစစ်ရေးအဖွဲ့မှ ထုတ်ပြန်သော သတ်မှတ်ချက်များနှင့်အညီ အဆိုပြုချက်များအား ဥက္ကဋ္ဌ စီမံကိန်းနှင့်ဖွဲ့စည်းပုံစိစစ်ရေးအဖွဲ့သို့သော်လည်းကောင်း၊ စီမံကိန်းနှင့်ဘဏ္ဍာရေးဝန်ကြီးဌာန၊ ရသုံး မှန်းခြေငွေစာရင်းဌာနသို့လည်းကောင်း ညှိနှိုင်းတင်ပြ၍ သဘောတူညီချက်ရရှိပါက ပြည်ထောင်စု အစိုးရအဖွဲ့ရုံးသို့ ဆက်လက်တင်ပြပြီး လုပ်ထုံးလုပ်နည်းများနှင့်အညီ ဆက်လက်တင်ပြဆောင်ရွက် သွားမည်ဖြစ်ပါကြောင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ်ပြီးပါပြီ</speech>
<speech type='speaker'>လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များကို မှာကြားရန်အကြောင်းတွေရှိပါတယ်။ အဲဒါကတော့ ဘာလဲဆိုလို့ရှိရင် အခုကြယ်ပွင့်ပြမေးခွန်း မေးမြန်းတဲ့အခါမှာ လွှတ်တော်ကိုယ်စားလှယ်အများစုဟာ ကျိုးကြောင်းဖော်ပြချက်နှင့်တကွ ပြည့်ပြည့် စုံစုံတင်ပြထားသော်လည်း တချို့သော လွှတ်တော်ကိုယ်စားလှယ်များဟာဆိုလို့ရှိရင် မေးခွန်းကို အကျဉ်းချုံးများရေးသားပြီး တင်ပြလာတာတွေတွေ့တဲ့အတွက် ကျန်တဲ့ဝန်ကြီးဌာနအနေနဲ့လည်း ဖြေကြားတဲ့နေရာမှာ အခက်အခဲတွေကြုံတွေ့နေရပါတယ်။ ဒီလိုအခက်အခဲကြုံ တွေ့တဲ့အချိန် မှာလည်း မပြည့်မစုံဘဲနဲ့ ဖြေကြားလိုက်ရင် လွှတ်တော်ကိုယ်စားလှယ်များအနေနဲ့လည်း ဒါဟာ လိုအပ်ချက်တွေရှိတယ်ဆိုပြီးမှ ထပ်ဆင့်မေးခွန်းတွေ မေးမြန်းနေတာတွေဟာ အချိန်ကိုလေးစားရာ မရောက်ပါဘူး။ အဲ့ဒါကြောင့် နောင်ကြယ်ပွင့်ပြမေးခွန်းတင်တဲ့အချိန်မှာ ပြည့်ပြည့်စုံစုံ ကျိုးကြောင်းဖော်ပြချက်နဲ့တင်ပြဖို့ သတိပေးလိုပါတယ်။</speech>
</section>
<section value = 'Bill'>
<title>အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့လာသော အခြေခံပညာရေး ဥပဒေကြမ်းကို လက်ခံရရှိကြောင်းနှင့် ပြင်ဆင်ချက်အဆို တင်သွင်းလိုသည့် လွှတ်တော် ကိုယ်စားလှယ်များ အမည်စာရင်း တင်သွင်းနိုင်ကြောင်း လွှတ်တော်သို့အသိပေးတင်ပြခြင်း</title>
<speech type='speaker'>အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်မှ စတင်တင်သွင်း၍ ပြင်ဆင်ချက်ဖြင့် အတည်ပြုခဲ့ပြီး အမျိုးသားလွှတ်တော်သို့ ပေးပို့ ထားသော အခြေခံပညာရေးဥပဒေကြမ်းကို ၁၆-၈-၂၀၁၉ ရက်နေ့မှာ အမျိုးသားလွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြင်ဆင်ချက်မိတ္တူ ကိုလည်း ကိုယ်စားလှယ်များထံ ဖြန့်ဝေပြီးဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး ပြင်ဆင်ချက်အပေါ်ဆွေးနွေးရန် အဆို တင်သွင်းလိုသူများအနေနဲ့ ဆွေးနွေးလိုသည့် ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာကို တိတိ ကျကျဖော်ပြ၍ ၂၆-၈-၂၀၁၉ ရက်(တနင်္လာနေ့) ညနေ ၄း၀၀ နာရီနောက်ဆုံးထားပြီး ပြည်သူ့ လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်းတင်သွင်းရန်ဖြစ်ကြောင်း အသိပေးကြေညာပါ တယ်</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အစည်းအဝေးကို ၃၀ မိနစ်ခန့် ခေတ္တရပ်နားမှာဖြစ်ပါတယ်</speech>
<speech type='mc'>ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံးထွက်ခွာနိုင်ပါပြီခင်ဗျာ။</speech>
<p>အစည်းအဝေးကို မိနစ် ၃၀ ခန့်ရပ်နားပါသည်။</p>
</section>
<section value = 'Motion'>
<speech type='mc'>ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေးပြန်လည်စတင်တော့မှာ ဖြစ်ပါတယ်</speech>
<speech type='mc'>ပြည်သူ့လွှတ်တော်ဥက္ကဋ္ဌ ကြွရောက်လာပါပြီခင်ဗျား။</speech>
<speech type='mc'>အားလုံးထိုင်နိုင်ပါပြီခင်ဗျား။</speech>
<title>ဒေါက်တာစံရွှေဝင်း၊ ရေကြည်မဲဆန္ဒနယ်က မကူးစက်နိုင်သော ရောဂါများကာကွယ် တားဆီးသွားရန်အတွက် ဝန်ကြီးဌာနပေါင်းစုံ တက်တက်ကြွကြွ ပူးပေါင်းဆောင်ရွက် သွားရန် နိုင်ငံတော်အစိုးရအား တိုက်တွန်းကြောင်းအဆိုကို လွှတ်တော် ကိုယ်စားလှယ် များကဆွေးနွေးခြင်း</title>
<speech type='speaker'>အစီအစဉ် ၇ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒေါက်တာစံရွှေဝင်း၊ ရေကြည်မဲဆန္ဒနယ်က ဒုတိယအကြိမ် ပြည်သူ့လွှတ်တော် (၁၃) ကြိမ်မြောက် ပုံမှန် အစည်းအဝေး နဝမနေ့ (၈-၈-၂၀၁၉ ရက်နေ့)တွင် တင်သွင်းသွားတဲ့ မကူးစက်နိုင်သောရောဂါများ ကာကွယ်တားဆီးသွားရန်အတွက် ဝန်ကြီးဌာနပေါင်းစုံ တက်တက်ကြွကြွပူးပေါင်းဆောင်ရွက်သွားရန် နိုင်ငံတော်အစိုးရအား တိုက်တွန်းကြောင်းအဆိုကို ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၇၀ အရ ဆောင်ရွက်သွားမှာဖြစ်ပါတယ်။ ယင်းအဆိုနဲ့စပ်လျဉ်းပြီး ဆွေးနွေးမယ့်ကိုယ်စားလှယ် ၁၉ ဦး ရှိပါတယ်</speech>
<speech type='speaker'>ပထမဦးစွာ လွိုင်ကော်မဲဆန္ဒနယ်မှ ဒေါက်တာဒေါ်ခင်စည်သူက ဆွေးနွေးဖို့ ဖြစ်ပါတယ်</speech>
<speech><mp id='249'>ဒေါက်တာဒေါ်ခင်စည်သူ(လွိုင်ကော်မဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် အားလုံးကို မင်္ဂလာပါလို့ နှုတ်ခွန်းဆက်ဂါရဝပြုပါတယ်။ ကျွန်မကတော့ပြည်သူ့လွှတ်တော်ကိုယ်စားလှယ် လွိုင်ကော်မဲဆန္ဒနယ်က ဖြစ်ပါတယ်။ ဒေါက်တာစံရွှေဝင်း တင်သွင်းတဲ့အဆိုကို ထောက်ခံအကြံပြု ဆွေးနွေးသွားမှာဖြစ်ပါတယ်ရှင်။ Power Point နှင့် ပြခွင့် ပြုပါရှင်။ မကူးစက်တတ်တဲ့ရောဂါအများစုရဲ့ နောက်ဆက်တွဲဖြစ်စဉ်က ဆေးဝါးကုသမှု၊ ပြန်လည် စစ်ဆေးမှု၊ ဆေးဝါးသောက်သုံးနေရမှုများ ဆက်လက်ဆောင်ရွက်နေရပါတယ်။ ကုသစရိတ်တွေ ကုန်တယ်။ မိသားစုဝင်ငွေတွေထိခိုက်တယ်။ နိုင်ငံတော်အနေနဲ့လည်း ကျန်းမာရေးအရ ဝင်ငွေပိုကုန် တယ်။ ကုန်ထုတ်စွမ်းအားတွေကျဆင်းသလို တန်ဖိုးမဖြတ်နိုင်တဲ့ လူ့စွမ်းအားအရင်းအမြစ်တွေ ဆုံးရှုံး ရပါတယ်။ မကူးစက်တတ်တဲ့ရောဂါဖြစ်ရခြင်းရဲ့ အဓိကအကြောင်းအရင်းကတော့ ဒီ Power Point မှာ ပါတဲ့အတိုင်းဖြစ်ပါတယ်။ ထိပ်ဆုံးကတော့ ဆေးလိပ်နှင့်ဆေးရွက်ကြီး သုံးစွဲမှုများပြားခြင်းကြောင့် ဖြစ်ပါတယ်။ မကူးစက်တတ်တဲ့ရောဂါ ကာကွယ်တားဆီးရာမှာ မဖြစ်မနေဆောင်ရွက်ရမည့် လုပ်ငန်း ဖြစ်စဉ်ကတော့ အခွန်အခများ တိုးမြှင့်ကောက်ခံရမှာဖြစ်ပါတယ်။ ဌာနအသီးသီးက ပြဋ္ဌာန်းထားတဲ့ ဥပဒေ၊ နည်းဥပဒေအတိုင်း လိုက်နာရမယ်။ ထိရောက်စွာအရေးယူမယ်။ ပြည်သူတွေကို အသိပညာပေး လုပ်ငန်းတွေ ဆက်စပ်တဲ့ဝန်ကြီးဌာနအသီးသီးက မီဒီယာများအပါအဝင် တိုးမြှင့်ဆောင်ရွက်ရမှာ ဖြစ်ပါတယ်။ ဆက်စပ်နေတဲ့ဝန်ကြီးဌာနများကတော့ Power Point မှာပါတဲ့အတိုင်း ဖြစ်ပါတယ်။ ပထမဦးစွာ တိုက်တွန်းချင်တာကတော့ ၂၀၀၆ ခုနှစ်က စပြီးပြဋ္ဌာန်းခဲ့တဲ့ ဆေးလိပ်နှင့်ဆေးရွက်ကြီး ထွက်ပစ္စည်းထိန်းချုပ်ရေးဥပဒေက ၁၀ နှစ်ကျော်လာပါပြီ။ ဥပဒေရဲ့ စည်းကမ်းချက်များ အကောင် အထည်ဖော်ရာမှာ ထင်သလောက်ခရီးမရောက်တဲ့အတွက် ဥပဒေကို ထိရောက်စွာအကောင်အထည် ဖော်ဖို့လိုပါတယ်။ အဲဒီလိုဆောင်ရွက်ရေးအတွက် အဲဒီဆက်စပ်နေတဲ့ ဝန်ကြီးဌာနများပါဝင်နိုင်ရန် နိုင်ငံတကာလို Health in AI Policies ကိုသုံးစေချင်ပါတယ်။ ဒုတိယသမ္မတခေါင်းဆောင်သည့် ဌာနပေါင်းစုံပါဝင်တဲ့ National Health Commitee ပုံစံ ojo : soomesscop cascoajeclosun Policy spralyosodssalos National Health Assembly တွေလုပ်ရပါမယ်။ အဲဒါတွေက သာဓကဖြစ်ပါတယ်။ ကဏ္ဍပေါင်းစုံတစ်ပြိုင်တည်း ချမှတ်ရေး ပြဿနာများကို Policy တွင်ချပြီး စုပေါင်းညီညာအောင်ကြောင်းဖြာဆိုသကဲ့သို့ အရပ်ဘက်အဖွဲ့ အစည်းများအပါအဝင် ၎င်းတို့အတွက် ချမှတ်ထားတဲ့ Policy အတိုင်းပူးပေါင်းဆောင်ရွက်ရမှာ ဖြစ်ပါ တယ်။ ဆေးလိပ်နှင့်ဆေးရွက်ကြီးထွက်ပစ္စည်းများ သုံးစွဲမှုလျှော့ချဖို့ အခွန်အခများကို ယခင်ကထက်တိုးမြှင့်ကောက်ခံရမှာဖြစ်တယ်။ ဘာဖြစ်လို့လဲဆိုရင် အကြောင်းအရင်းတွေကတော့ ဥပဒေပြဋ္ဌာန်းပြီး အခွန်တိုးမြှင့်ကောက်ခံခြင်းက လိုအပ်တဲ့လုပ်ငန်းဖြစ်တယ်။ သင့်တော်ပါတယ်။ နိုင်ငံရဲ့ အခွန်ပိုရတယ်။ မကူးစက်နိုင်တဲ့ ရောဂါတွေလျှော့ချပြီးတော့ နောက်ဆက်တွဲဖြစ်စဉ်ကို တားဆီးနိုင်ပါတယ်။ အခွန် ကောက်ခြင်း၊ လွှမ်းခြုံမှုပိုမိုအားကောင်းရေအတွက် ဆေးလိပ်နှင့်ဆေးရွက်ကြီးထွက်ပစ္စည်းများအတွက် ထုတ်လုပ်တဲ့စက်ရုံကနေ ထုတ်ကုန်ပစ္စည်းများရဲ့ တိကျတဲ့ သတင်းအချက်အလက်များကို ပြည့်စုံခိုင်လုံမှု ရှိရေးကလည်း အထူးပဲအရေးကြီးပါတယ်။ ကျပ်သိန်း ၂၀၀ တိတိထက်မပိုရင် အထူးကုန်စည်ခွန် ကင်းလွတ်ခွင့်ပေးထားတဲ့အတွက် ကမ္ဘာ့ကျန်းမာရေးဆေးရွက်ကြီးထိန်းချုပ်ရေးကွန်ဗင်းရှင်း ပုဒ်မ ၆ လမ်းညွှန်ချက်နှင့် ဆန့်ကျင်နေပါတယ်။ လုပ်ငန်းခွဲများခွဲထားပြီး အခွန်ရှောင်မှုများရှိနေတဲ့အတွက် အခွန်ကင်းလွတ်ခွင့်ပြုထားခြင်းကို ရပ်တန့်ပေးစေလိုပါတယ်။ စီးကရက်တစ်လိပ်ဟာ နေ့စဉ်တိုးတက်နေတဲ့ ငွေကြေးဖောင်းပွမှု နှစ်ဆ၊ သုံးဆပါတင်တိုးမြှင့် စေချင်ပါတယ်။ ဆေးပေါလိပ်နှင့်ဆေးပြင်းလိပ်များဟာ စီးကရက်လိုပဲ အသက်အန္တရာယ်ပေးတဲ့ ပစ္စည်းတစ်ခုဖြစ်ပါတယ်။ ဈေးကွက်တန်ဖိုးအရ ကွာဟမှုမရှိတဲ့အတွက် စီးကရက်အခွန်နှုန်းအနိမ့်ဆုံး ဖြစ်တဲ့ တစ်လိပ်ကို ၁၀ ကျပ်နှုန်းသတ်မှတ်သင့်ပါတယ်။ ကွမ်းစားတဲ့ဆေးအမျိုးအစား ဆေးရွက်ကြီး၊ ဗာဂျီးနီးယားဆေး၊ ဆေးရိုးတန်၊ ဆေးတန်ဆေးတို့ဟာ ဆေးရွက်ကြီးဖြင့်လုပ်ထားတဲ့ ဆေးရွက်ကြီးထွက် ပစ္စည်းဖြစ်တဲ့အတွက် အခွန်နှုန်းတစ်ပြေးညီ ကောက်ခံသင့်ပါတယ်။ အလေးချိန်သတ်မှတ်ပြီး အလေးချိန်ရ အခွန်နှုန်းသတ်မှတ်ကောက်ခံသင့်ပါတယ်။ နှစ်နှစ်တစ်ခါတိုးမြှင့်ရေးကို စဉ်းစားသင့်ပါ တယ်။ မြန်မာနိုင်ငံမှာ အခုယဉ်ကျေးမှုဟာ အားနည်းပါတယ်။ ပြည်သူလူထု နားလည်သဘောပေါက် ဖို့ အခွန်တိုးမြှင့်ခြင်းဟာ အကြောင်းအရင်းရယ်၊ အကျိုးကျေးဇူးရယ် ရှင်းပြဖို့အထူးအလေးပေး ကျယ်ပြန့်စွာဆောင်ရွက်ရမှာဖြစ်ပါတယ်။ မီဒီယာအခန်းကဏ္ဍကလည်း အလွန်အရေးကြီးပါတယ်။ အခွန်ကောက်ယူခြင်းရဲ့ အကျိုး၊ နားလည်မှုမရှိတဲ့အတွက် အစိုးရပေါ်ကိုပြစ်တင်မှုရှိနိုင်ပါတယ်။ အခြေခံပညာသင်ကြားမှုကနေ အဆင့်ဆင့် အခွန်ထမ်းဆောင်ခြင်းဟာ နိုင်ငံသားရဲ့ တာဝန်ဖြစ်တယ် ဆိုတာကို သင်ရိုးညွှန်းတမ်းထဲထည့်ပြီး လေ့ကျင့်ပျိုးထောင်စေချင်ပါတယ်။ ဆေးလိပ်နှင့်ဆေးရွက်ကြီးထွက်ပစ္စည်း လျော့နည့်ဖို့အတွက် အခွန်တိုးမြှင့်ကောက်ခံခြင်း လုပ်ငန်းကို အခုအခါမှာ ဥပဒေအရ စီးကရက်အပေါ်မှာ ကောက်ခံလျက်ရှိတဲ့ အလွှာလေးလွှာကို ဒုတိယအလွှာနှင့် တတိယအလွှာပေါင်းပြီးတော့မှ လေးလွှာအစား သုံးလွှာသို့ လျှော့ချပေးစေချင်ပါ တယ်။ စီးကရက်တန်ဖိုးအလွှာ(ဂ)နဲ့။</speech>
<speech type='speaker'>သဘောတူလောင်းလုံးမဲဆန္ဒနယ်မှ ဒေါ်ခင်စန္ဒီ ဆွေးနွေးဖို့ ဖြစ်ပါတယ်။</speech>
<speech><mp id='430'>ဒေါ်ခင်စန္ဒီ(လောင်းလုံးမဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးပဲမင်္ဂလာပါရှင်။ ကျွန်မကတော့ လောင်းလုံးမဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါ်ခင်စန္ဒီဖြစ်ပါတယ်။ ရေကြည်မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာစံရွှေဝင်း တင်သွင်းတဲ့အဆိုကို ထောက်ခံဆွေးနွေးသွားမှာ ဖြစ်ပါတယ်။ ဥက္ကဌကြီးရှင့်။ နေ့စဉ်မြင်တွေ့နေရတဲ့အရာအားလုံးဟာ အချိန်နှင့်အမျှပြောင်းလဲနေတာ အားလုံးအသိပဲဖြစ်ပါတယ်။ တချို့အရာတွေက အကောင်းဘက်ကိုပြောင်းလဲတိုးတက်လာပေမဲ့ တချို့အရာတွေကတော့ အနုတ် လက္ခဏာဘက်ကိုပြောင်းလဲလာတာကို တွေ့မြင်နေရပါတယ်။ ကမ္ဘာမှာရော၊ ကျွန်မတို့နိုင်ငံမှာပါ ကျန်းမာရေးကဏ္ဍဘက်ကိုလေ့လာကြည့်မယ်ဆိုရင် ရောဂါဖြစ်ပွားမှုအခြေအနေဟာ သိသိသာသာ ပြောင်းလဲလာတာကို တွေ့ရပါတယ်။ ယခု (၁၀)စုနှစ်နှစ်ခု၊ သုံးခုမှာ ကူးစက်နိုင်တဲ့ရောဂါများထက် မကူးစက်နိုင်တဲ့ရောဂါတွေဖြစ်တဲ့ ဆီးချို၊ သွေးတိုး၊ နှလုံးသွေးကြောရောဂါများ၊ အသက်ရှူ လမ်းကြောင်းဆိုင်ရာရောဂါများ၊ ကင်ဆာရောဂါများနှင့် မတော်တဆထိခိုက်မှုများကြောင့်ဖြစ်ရတဲ့ ရောဂါများဟာဆိုရင် ဖြစ်ပွားမှုရော၊ သေဆုံးမှုပါမြင့်တက်လာတာကို တွေ့ရပါတယ်။ ဒီရောဂါတွေ ဖြစ်ပြီဆိုရင် ရေရှည်ကုသရတာဖြစ်တဲ့အတွက် ပြည်သူတွေရဲ့ လူမှုစီးပွားဘဝကို သိသိသာသာထိခိုက် စေပါတယ်။ ဒါပေမဲ့ မကူးစက်နိုင်တဲ့ရောဂါများရဲ့ အားသာချက်ကတော့ မိမိတို့ရဲ့ ားသောက်နေထိုင်မှု ပုံစံနဲ့အလေ့အကျင့်တွေကို ပြုပြင်ပြောင်းလဲလိုက်မယ်ဆိုရင် ရောဂါမဖြစ်အောင် အလွယ်တကူ ကာကွယ်တားဆီးနိုင်မှာပဲဖြစ်ပါတယ်။ ဥက္ကဋ္ဌကြီးရှင့်။ ရောဂါတစ်ခုကို ကာကွယ်ဖို့ဆိုရင် ရောဂါဖြစ်ပွားရတဲ့အကြောင်းအရင်းကို ဆန်းစစ်ရမှာဖြစ်ပါတယ်။ အဆိုရှင်တင်ပြချက်အရ မကူးစက်နိုင်တဲ့ရောဂါများမှာ နှလုံးသွေးကြော ရောဂါကြောင့်သေဆုံးမှုဟာ အများဆုံးဖြစ်တယ်လို့ သိရှိရပါတယ်။ ဒုတိယအများဆုံးကတော့ ကင်ဆာ ရောဂါဖြစ်ပါတယ်။ ဒီလိုရောဂါတွေဖြစ်ပွားရတဲ့အဓိကအကြောင်းအရင်းက အစားအသောက်နှင့် နေထိုင်မှုပုံစံတွေကြောင့် ဖြစ်ပါတယ်။ စားသုံးရတဲ့အစားအစာတွေဟာ ပိုးသတ်ဆေး၊ ဓာတ်မြေသြဇာ အလွန်အကျွံသုံးစွဲထားခြင်းကြောင့် ဓာတ်ကြွင်းများတဲ့အပြင် ရိတ်သိမ်းချိန်လွန်နောက်ကျနေတာဖြစ်တဲ့ အတွက် စိုထိုင်းစများပြီး မှိုများကိုပေါက်ပွားစေပါတယ်။ အဆိုးဆုံးကတော့ မြေပဲနှင့် ပဲအမျိုးမျိုးမှာ ပေါက်ပွားလေ့ရှိတဲ့ မှိုအမျိုးအစားပဲဖြစ်ပါတယ်။ အသည်းကင်ဆာအပါအဝင် အစာအိမ် အူလမ်းကြောင်း ကင်ဆာများကိုဖြစ်စေတဲ့မှိုဖြစ်ပါတယ်။ ကျွန်မတို့ပြည်သူများစားသုံးနေရတဲ့ စားအုန်းဆီနဲ့ အရောအနှော မကင်းတဲ့စားသုံးဆီများဟာ နှလုံးသွေးကြောရောဂါကိုဖြစ်စေတဲ့ အကြောင်းအရင်း ဖြစ်စေတဲ့အပြင် ဆေးလိပ်နှင့်ဆေးရွက်ကြီးဟာလည်း အန္တရာယ်များလှတဲ့အကြောင်းအရင်းတစ်ခု ဖြစ်ပါတယ်။ ဆေးလိပ်သောက်ခြင်းဟာ နှလုံးသွေးကြောပိတ်ခြင်း၊ သွေးကြောများမာကြောစေပြီး သွေးတိုးရောဂါ ဖြစ်စေခြင်း၊ လေဖြတ်ခြင်းတို့အပြင် အဆုတ်ကင်ဆာကိုဖြစ်စေတဲ့အခြေခံအချက်ဖြစ်ပါ တယ်။ ဒါ့အပြင် ကွမ်းယာမှာပါတဲ့ဆေးတွေဖြစ်တဲ့ Parqjet 100၊ 92 စတဲ့ဆေးများ၊ ကျွတ်အောင်ပြုလုပ်ထားတဲ့ ကွမ်းသီးမှပါတဲ့ဓာတုဆေးများဟာ လျှာကင်ဆာ၊ ခံတွင်းကင်ဆာ၊ လည်ချောင်းကင်ဆာနှင့် အစာအိမ် ကင်ဆာများကို ဖြစ်ပွားစေပါတယ်။ ဒါ့အပြင် ဓာတုဆေးဝါးများနဲ့ထုတ်လုပ်ထားတဲ့ အရည်အသွေးမမီတဲ့အရက်များ အလွန်အကျွံ သောက်သုံးခြင်းဟာလည်း လည်ချောင်းကင်ဆာ၊ အစာအိမ်ကင်ဆာ၊ အသည်းကင်ဆာ၊ အသည်း ခြောက်ခြင်းများ ဖြစ်စေတဲ့အပြင် အရက်စွဲရောဂါကြောင့် စိတ်ပိုင်းဆိုင်ရာချို့တဲ့မှုများ၊ အာရုံကြော ထိခိုက်မှုများကိုပါ ဖြစ်ပေါ်စေပါတယ်ရှင်။ ဆက်လက်ပြီးဆွေးနွေးလိုတာကတော့ အစာအာဟာရမျှတမှု ရှိအောင် အစာအုပ်စုသုံးခုလုံးပါဝင်အောင်မစားခြင်း၊ အနီရောင်အသားများ အဆီအစိမ့်များ၊ အချို များအလွန်အကျွံစားသုံးခြင်းဟာ အဝလွန်ခြင်းကိုဖြစ်စေတဲ့အပြင် ကိုယ်လက်လှုပ်ရှားမှုနည်းပါးခြင်း ဟာလည်း ဒီအချက်ကို ပါဝင်အားဖြည့်ပေးနေပါတယ်။ ဒါကြောင့် ဆီးချို ရောဂါဖြစ်ပွားမှုကို တိုးလာ စေတဲ့အပြင် နှလုံးသွေးကြောရောဂါများနှင့် သွေးတိုးခြင်းကိုပါ တစ်ပြိုင်တည်းဖြစ်ပွားစေပါတယ်။ အထက်မှာဆွေးနွေးချက်တွေကိုကြည့်မယ်ဆိုရင် မကူးစက်နိုင်တဲ့ရောဂါများကို ကာကွယ်တားဆီးနိုင်ဖို့ဆောင်ရွက်ရမယ့်အချက်များဟာ ကျယ်ပြန့်များပြားလှတာကို တွေ့ရမှာဖြစ်ပါတယ်။ အဓိကတာဝန် ရှိတဲ့ကျန်းမာရေးနှင့်အားကစားဝန်ကြီးဌာနနှင့်အတူ ဆက်စပ်ဝန်ကြီးဌာနများ၊ INGO များ၊ NGO များ၊ ပြည်သူများ၊ စီးပွားရေးလုပ်ငန်းရှင်များ၊ စိုက်ပျိုးထုတ်လုပ်သူများအားလုံးတို့က ပေါင်းစပ်ဆောင်ရွက် ကြရမှာဖြစ်ပါတယ်။ ဥက္ကဌကြီးရှင့်။ မကူးစက်နိုင်တဲ့ရောဂါတွေဟာ အစားအသောက်တွေကတစ်ဆင့် အဓိကဖြစ်ပွား ရတာကြောင့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပြည်ထောင်စုအစိုးရအဖွဲ့ရုံးဝန်ကြီး ဌာန၊ စက်မှုဝန်ကြီးဌာနနှင့် စည်ပင်ဌာနတို့ကလည်း တည်ဆဲဥပဒေ၊ နည်းဥပဒေ၊ ညွှန်ကြားချက်များ အတိုင်း အကောင်အထည်ဖော်ဆောင်ရွက်ကြရမှာဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ ဓာတ်မြေသြဇာ၊ ပိုးသတ်ဆေးအသုံးပြုနည်းများ၊ ခူးဆွတ်ရိတ်သိမ်း ရမယ့်အချိန်များမှာ ရိတ်သိမ်းပြီးပို့ဆောင်ခြင်း၊ သိုလှောင်ခြင်းများကို စနစ်တကျဖြစ်စေဖို့ ပညာပေး ခြင်း၊ ဆန်းစစ်ခြင်း၊ ဓာတ်ခွဲစစ်ဆေးခြင်းများ လုပ်ဆောင်ရမှာဖြစ်ပါတယ်။ အန္တရာယ်နည်းပြီး မှတ်ပုံတင် ထားတဲ့ဓာတ်မြေသြဇာ၊ ပိုးသတ်ဆေး၊ ပေါင်းသတ်ဆေးများကိုအသုံးပြုနိုင်ဖို့ တောင်သူများကို ပညာ ပေးရမည့်အပြင် စိုက်ပျိုးရေးပစ္စည်းအရောင်းဆိုင်များကိုလည်း အချိန်မှန်စစ်ဆေးရမှာဖြစ်ပါတယ်။ ကျန်းမာရေးနှင့် အားကစားဝန်ကြီးဌာနလက်အောက်မှာရှိတဲ့ ပြည်သူ့ကျန်းမာရေးဦးစီးဌာန၊ ကျန်းမာ ပညာဌာန၊ အစားအစာနှင့် ဆေးဝါးကွပ်ကဲရေးဦးစီးဌာနတို့ဟာ မိမိတို့ဆောင်ရွက်ရမယ့်တာဝန်များကို ထိထိရောက်ရောက်ဆောင်ရွက်ပေးဖို့တိုက်တွန်းလိုပါတယ်။ FDA မှ အစားအသောက်၊ တိုင်းရင်းဆေး၊ စားသုံးဆီများကို တိတိကျကျစစ်ဆေးအရေးယူပေးခြင်း၊ ပြည်သူများသိရှိအောင် လစဉ်ထုတ်ပြန် ပေးခြင်းမျိုးကို ထိရောက်စွာဆောင်ရွက်ပေးသင့်ပါတယ်။ စားသုံးရန်မသင့်တဲ့အစားအစာများကို ကျယ်ကျယ်ပြန့်ပြန့်သိရှိစေရန် ထုတ်ပြန်ပေးရမည့် အပြင် ထုတ်လုပ်မှုများကို အမှန်တကယ် GAP နဲ့ထုတ်လုပ်ရဲ့ လားဆိုတာကိုလည်း တင်းတင်းကျပ်ကျပ် စစ်ဆေးသင့်ပါတယ်။ ဒါ့အပြင် ပြည်ပမှတင်သွင်းမှုများအတွက် စီးပွားရေးနှင့် ကူးသန်းရောင်းဝယ်ရေး ဝန်ကြီးဌာန၊ ပြည်တွင်းထုတ်လုပ်မှုများအတွက် စက်မှုဝန်ကြီးဌာန၊ စည်ပင်ဌာန၊ SME လုပ်ငန်းရှင် များနှင့်ပေါင်းစပ်ပြီး တည်ဆဲဥပဒေများနှင့်အညီ ဆောင်ရွက်ပေးဖို့ တိုက်တွန်းလိုပါတယ်။ ဒါ့အပြင် ပညာရေးဝန်ကြီးဌာနနှင့်ပူးပေါင်း၍ အခြေခံပညာကျောင်းများမှစတင်ကာ စားသောက်သင့်တဲ့ အစာ အုပ်စု၊ အစာအမျိုးအစားများကို သိရှိစေရန် ပညာပေးခြင်း၊ ကိုယ်လက်လှုပ်ရှားအားကစားပြု လုပ်နိုင် ရန် လေ့ကျင့်သင်ကြားပေးခြင်း၊ အားကစားကွင်းများဖော်ထုတ်ပေးခြင်း၊ အားကစားပစ္စည်းများ ထောက်ပံ့ပေးခြင်းများကိုလည်း ပူးပေါင်းဆောင်ရွက်ပေးသင့်ကြောင်း အကြံပြုလိုပါတယ်။ ဆက်လက်ပြီးဆွေးနွေးလိုတာကတော့ ပြန်ကြားရေးဝန်ကြီးဌာနအနေနဲ့ ကျန်းမာရေးနှင့် အားကစားဝန်ကြီးဌာနတို့နှင့်ပူးပေါင်းကာ နိုင်ငံပိုင်သတင်းစာများ၊ မီဒီယာများ၊ TV Channels များမှ တစ်ဆင့် ပညာပေးအစီအစဉ်ထုတ်လွှင့်မှုအရှိန်အဟုန်ကို မြှင့်တင်ဆောင်ရွက်ဖို့ လိုအပ်နေပြီဆိုတဲ့ အချက်ဖြစ်ပါတယ်။ အလှမ်းကွာဝေးတဲ့ကျေးလက်ဒေသများထိရောက်ရှိစေမယ့် FM Radio များမှ တစ်ဆင့် ပညာပေးအစီအစဉ်များကိုလည်း ထုတ်လွှတ်ပေးဖို့အကြံပြုလိုပါတယ်။ ဒါ့အပြင် လိုအပ်နေ တဲ့ ဘဏ္ဍာငွေထောက်ပံ့ချထားပေးနိုင်ဖို့အတွက် စီမံကိန်းနှင့်ဘဏ္ဍာရေးဝန်ကြီးဌာနနှင့် ကျွန်မတို့ လွှတ်တော်ကြီးမှလည်း ပူးပေါင်းပါဝင်ကြဖို့ တိုက်တွန်းလိုပါတယ်။ ဥက္ကဋ္ဌကြီးရှင့်။ ဖွဲ့စည်းပုံအခြေခံဥပဒေပုဒ်မ ၃၆၇ အရ နိုင်ငံသားတိုင်းသည် နိုင်ငံတော်မှ ချမှတ်ထားသောကျန်းမာရေးဆိုင်ရာမူဝါဒများနှင့်အညီ ကျန်းမာရေးစောင့်ရှောက်မှုကို ခံယူခွင့်ရှိသည် ဟု ပြဋ္ဌာန်းထားပါတယ်။ ဒါ့ကြောင့် နိုင်ငံတော်အစိုးရအနေနဲ့ကောင်းမွန်တဲ့ကျန်းမာရေးဆိုင်ရာမူဝါဒ များချမှတ်ပြီး ဒီမူဝါဒတွေကို လက်တွေ့အကောင်အထည်ဖော်ဆောင်ရွက်ကြရမည့်ဝန်ကြီးဌာနများ အနေဖြင့် တက်ညီလက်ညီပူးပေါင်းဆောင်ရွက်ပေးကြပါလို့ တိုက်တွန်းရင်းအဆိုကို ထောက်ခံ ဆွေးနွေးအပ်ပါတယ်ရှင်။ ကျေးဇူးတင်ပါတယ်။</speech>
<speech type='speaker'>ဟင်္သာတမဲဆန္ဒနယ်မှ ဦးခင်မောင်ရီ ဆွေးနွေးဖို့ ဖြစ်ပါတယ်</speech>
<speech><mp id='185'>ဦးခင်မောင်ရီ(ဟင်္သာတမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌ ကြီးနှင့် အားလုံးမင်္ဂလာပါခင်ဗျား။ ကျွန်တော်ကတော့ ဧရာဝတီတိုင်းဒေသကြီး၊ ဟင်္သာတမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခင်မောင်ရီ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်အနေနဲ့ ရေကြည်မဲဆန္ဒနယ် ပြည်သူ့ လွှတ်တော်ကိုယ်စားလှယ် ဒေါက်တာစံရွှေဝင်းတင်သွင်းခဲ့တဲ့ မကူးစက် နိုင်သောရောဂါများ ကာကွယ်တားဆီးသွားရန်အတွက် ဝန်ကြီးဌာနပေါင်းစုံတက်တက်ကြွကြွ ပူးပေါင်းဆောင်ရွက်သွားရန် နိုင်ငံတော်အစိုးရအား တိုက်တွန်းကြောင်းအဆိုကို ထောက်ခံအကြံပြု ဆွေးနွေး သွားမှာဖြစ်ပါတယ်။ ဆီးချို၊ သွေးတိုး၊ နှလုံး၊ ကင်ဆာကဲ့သို့သော မကူးစက်တတ်သောရောဂါများ နှစ်စဉ်များပြားလာနေပြီး ကူးစက်တတ်သောရောဂါများဖြစ်ပွားနှုန်းလျော့ကျလာကြောင်း အဆိုရှင်က ဖော်ပြထားပါတယ်။ မကူးစက်တတ်သောရောဂါများကြောင့် ၂၀၁၄ ခုနှစ်မှာ ၄၈ ရာခိုင်နှုန်းရှိရာမှ ၂၀၁၇ ခုနှစ်တွင် ၅၂ ရာခိုင်နှုန်းမြင့်တက်လာကြောင်း သိရှိရပါတယ်။ နှလုံးသွေးကြောရောဂါများကြောင့် သေဆုံးမှုအများဆုံးဖြစ်ပြီး ကင်ဆာရောဂါများကြောင့် ဒုတိယသေဆုံးမှုအများဆုံးဖြစ်ကြောင်း သိရှိရပါတယ်။ ဥက္ကဋ္ဌကြီးခင်ဗျား။ မကူးစက်နိုင်သောရောဂါများဖြစ်ပွားရခြင်းရဲ့ အကြောင်းအရင်းမှာ ပိုးမွှား များနှင့် ကပ်ပါးကောင်များကြောင့်ဖြစ်ပြီး သဘာဝပတ်ဝန်းကျင်နှင့် လူတို့ရဲ့ အပြုအမူများကြောင့် ဖြစ်ပါတယ်။ တစ်ကမ္ဘာလုံးမှာ နှစ်စဉ်သေဆုံးမှုများရဲ့ ၇၁ ရာခိုင်နှုန်းဟာ မကူးစက်နိုင်သောရောဂါများကြောင့်ဖြစ်ပြီး အရေအတွက်အားဖြင့် ၄၁ သန်းခန့်ရှိပါတယ်။ သေဆုံးသူအရေအတွက်ရဲ့ ၈၅ ရာခိုင်နှုန်းမှာ ကျွန်တော်တို့နိုင်ငံအပါအဝင် ဖွံ့ဖြိုးဆဲနိုင်ငံများမှာဖြစ်ပါတယ်။ ရောဂါဖြစ်ပွားရခြင်းရဲ့ ဇစ်မြစ်မှာ ယဉ်ကျေးမှု၊ စီးပွားရေးအပြုအမူတို့ပါဝင်နေပါတယ်။ မကူးစက်နိုင်သောရောဂါများကို ကာကွယ်တားဆီးရန် လွန်စွာအရေးကြီးလှပါတယ်။ ဖြစ်ပွားရတဲ့အကြောင်းအရင်းများသည်လည်း များပြားလှတဲ့အတွက် အဆိုရှင်တင်ပြတဲ့အတိုင်း ကျန်းမာရေးဝန်ကြီးဌာနတစ်ခုတည်း ဆောင်ရွက်၍ မအောင်မြင်နိုင်ပါ။ ကျွန်တော့်မဲဆန္ဒနယ်မှာ စားသုံးရန်မသင့်သောဆိုးဆေးနှင့် ဓာတုပစ္စည်းများ ပါဝင် မှုများစစ်ဆေးရန် အစားအသောက်နှင့် ဆေးဝါးကွပ်ကဲရေးဦးစီးဌာန(FDA)နှင့်အတူ အထွေထွေ အုပ်ချုပ်ရေးဦးစီးဌာန၊ မြန်မာနိုင်ငံရဲတပ်ဖွဲ့၊ စည်ပင်သာယာ၊ စားသုံးသူရေးရာဦးစီးဌာန၊ မွေးမြူရေး နှင့်ကုသရေးဦးစီးဌာနတို့နှင့် ပူးပေါင်းဆောင်ရွက်ရပါတယ်။ ပူးပေါင်းဆောင်ရွက်မှုအားနည်းခြင်း ကြောင့် လုပ်ငန်းမအောင်မြင်နိုင်သောသာဓကများလည်း ရှိပါတယ်။ စံမညီဆေးဝါးများအား ပြည်သူ့ကျန်းမာရေးနှင့် FDA တို့ပူးပေါင်း၍ ရှာဖွေသိမ်းဆည်းပြီး တရားစွဲဆိုပါသော်လည်း တရားရုံးမှာ သာမန်ဒဏ်ငွေဖြင့်သာပြီးဆုံးခဲ့၍ အလေးထားမှုလျော့နည်းစေ သည့်ဖြစ်စဉ်များရှိခဲ့ပါတယ်။ အစားအသောက်ထုတ်ကုန်ဖြန့်ဖြူးရောင်းချသူများဟာ အစားအသောက် အတွင်းသုံးစွဲရန် ခွင့်မပြု တာရှည်ခံဓာတုပစ္စည်းများ ခွင့်မပြု ဆိုးဆေးများပါဝင်မှု၊ ခွင့်ပြု အစား အသောက် ထပ်ဖြည့်ပစ္စည်းများကို သတ်မှတ်ပမာဏအတိုင်းအသုံးပြုရန်နှင့် လိုက်နာဆောင်ရွက်ခြင်း မရှိပါက အမျိုးသားအစားအသောက်ဥပဒေပုဒ်မ ၂၈ ပုဒ်မခွဲ(က)အရ အရေးယူခံရမည်ဖြစ်ကြောင်း ကျယ်ပြန့်စွာသိရှိနားလည်နိုင်ရန်လည်း ဆောင်ရွက်သင့်ပါတယ်။ သီးခြားသတ်မှတ်ထားတဲ့ ကျန်းမာရေး ရန်ပုံငွေတစ်ရပ်ထူထောင်ပြီး ဆေးလိပ်နှင့်ဆေးရွက်ကြီး ထွက်ပစ္စည်းများနှင့် အရက်၊ ယမကာများ၊ ထိန်းချုပ်ရေးလုပ်ငန်းများကို စဉ်ဆက်မပြတ်ထိထိမိမိ အကောင်အထည်ဖော်ဆောင်ရွက်ရန် လိုအပ်ပါ တယ်။ သုံးစွဲမှုလျော့နည်းကျဆင်းရေးအတွက် ဥပဒေလိုက်နာစေရန် ပညာပေးမှုနှင့် ဥပဒေချိုးဖောက်မှု များကို အပြစ်ပေးအရေးယူမှုများအားနည်းနေသည်ကို တွေ့မြင်သုံးသပ်မိပါတယ်။ ဥက္ကဋ္ဌကြီးခင်ဗျား။ ပြည်သူလူထုအား ကျန်းမာရေးအသိပေးတဲ့လုပ်ငန်းများကို ပြန်ကြားရေး ဝန်ကြီးဌာနနှင့် မီဒီယာများမှာ ထိရောက်စွာအသုံးချဆောင်ရွက်သင့်ပါတယ်။ အဆိုရှင်က ကျန်းမာ ရေးနှင့် အားကစားဝန်ကြီးဌာနတစ်ခုတည်းက ဆောင်ရွက်လို့မရနိုင်။ ပြည်ထဲရေးဝန်ကြီးဌာန၊ ပြန်ကြားရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ စက်မှုဝန်ကြီးဌာန၊ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ ပညာရေးဝန်ကြီးဌာန၊ စီမံကိန်းနှင့်ဘဏ္ဍာရေး ဝန်ကြီးဌာနများနှင့် သီးခြားသော်လည်းကောင်း၊ ပူးပေါင်းပြီးသော်လည်းကောင်း ဆောင်ရွက်ကြရမှာ ဖြစ်တယ်လို့ ဖော်ပြထားပါတယ်။ သို့ဖြစ်ပါ၍ ရေကြည်မဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာစံရွှေဝင်း တင်သွင်းတဲ့မကူးစက်နိုင်သောရောဂါများ ကာကွယ်တားဆီးသွားရန်အတွက် ဝန်ကြီးဌာနပေါင်းစုံ တက်တက်ကြွကြွပူးပေါင်းဆောင်ရွက်သွားရန် နိုင်ငံတော်အစိုးရအား တိုက်တွန်း ကြောင်းအဆိုကိုထောက်ခံလိုက်ပါတယ်။ အားလုံးကိုကျေးဇူးတင်ပါတယ်။</speech>
<speech type='speaker'>တွံတေးမဲဆန္ဒနယ်မှ ဦးမြင့်လွင်ဆွေးနွေးဖို့ ဖြစ်ပါတယ်</speech>
<speech><mp id='451'>ဦးမြင့်လွင်(တွံတေးမဲဆန္ဒနယ်)</mp>အားလုံးပဲမင်္ဂလာပါ။ ကျွန်တော်ကတော့ ရန်ကုန် တိုင်းဒေသကြီး၊ တွံတေးမဲဆန္ဒနယ်က ဦးမြင့်လွင်ဖြစ်ပါတယ်။ လေးစားအပ်ပါတဲ့ ပြည်သူ့လွှတ်တော် ဥက္ကဋ္ဌကြီးခင်ဗျား။ ဒီနေ့ကမ္ဘာမှာ ကျွန်တော်တို့ ဖွံ့ဖြိုးတိုးတက်နေတဲ့၊ ချမ်းသာကြွယ်ဝနေတဲ့ နှိုင်းယှဉ်ချက်အရ ငြိမ်းချမ်းတည်ငြိမ်နေတဲ့နိုင်ငံတွေကို ကြည့်လိုက်တဲ့အခါ သူတို့ရဲ့ အဓိက အရင်း အမြစ်က နိုင်ငံကျယ်ဝန်းတာလည်း မဟုတ်ပါဘူး။ လူဦးရေများပြားတာလည်းမဟုတ်ပါဘူး။ သဘာဝ သယံဇာတကြွယ်ဝတာလည်း မဟုတ်ပါဘူး။ တန်ဖိုးရှိတဲ့ လူသားအရင်းအမြစ်တွေကို ပိုင်ဆိုင်ထားလို့ ဒီလိုအောင်မြင်နေကြတယ်ဆိုတာကို တွေ့ရပါတယ်။ တန်ဖိုးရှိတဲ့ လူသားအရင်းအမြစ်ဆိုတာကတော့ တစ်နည်းအားဖြင့် ကျန်းမာပြီးတော့ ပညာတတ်တဲ့လူသားအရင်းအမြစ်တွေကို ဆိုလိုတာဖြစ်ပါတယ်။ ဒါကို ကောင်းကောင်းသဘောပေါက်တဲ့ ပြည်သူ့အစိုးရကလည်း ကျွန်တော်တို့တာဝန်ယူရတဲ့ အချိန်ကစပြီးတော့ ကျန်းမာရေးနှင့်ပညာရေးဘတ်ဂျက်တွေကို တိုးမြှင့်ပြီးတော့ ဆောင်ရွက်ခဲ့ပါတယ်။ ဒါပေမဲ့ ဒီလိုလုပ်နေတဲ့ ကြားထဲကပဲ ကူးစက်တတ်တဲ့ရောဂါ ရှေ့မှာလည်း လွှတ်တော်ကိုယ်စားလှယ် တွေတင်ပြပြီးသွားပါပြီ။ ကူးစက်တတ်တဲ့ရောဂါနှင့် ဖြစ်ပွားတဲ့နှုန်းက ကျဆင်းလာပြီးတော့ မကူးစက် တတ်တဲ့ရောဂါ(NCD)နှင့်ဖြစ်ပွားမှုတွေဟာ တိုးလာတယ်ဆိုတာကို တွေ့နေရပါတယ်။ ဒါကို ကျွန်တော် ဆက်စပ်ဆွေးနွေးဖို့အတွက် Power Point အသုံးပြုခွင့်ပြုပါခင်ဗျား။ ကမ္ဘာ့ကျန်းမာရေးအဖွဲ့ (WHO)ရဲ့ မှတ်တမ်းများအရ မကူးစက်နိုင်တဲ့ရောဂါ Non Communicate Disease(NCD) များကြောင့် ကမ္ဘာ့တစ်ဝန်းမှာ နှစ်စဉ်လူပေါင်း ၄၁ သန်းသေဆုံး နေပါတယ်။ နံပါတ်(၁) နှလုံးနှင့်သက်ဆိုင်သောရောဂါတွေ၊ ဒါတွေက NCD ရဲ့အကြောင်းအရင်း တွေပါ။ နှလုံးနှင့်သက်ဆိုင်တဲ့ရောဂါများကြောင့်က ၁၇.၉ သန်း၊ ကင်ဆာရောဂါတွေကြောင့် ကိုးသန်း သေဆုံးနေပါတယ်။ အသက်ရှူလမ်းကြောင်းဆိုင်ရာ နာတာရှည်ရောဂါတွေကြောင့် ၃.၉ သန်း သေဆုံး နေပါတယ်။ ဆီးချို၊ သွေးချို ရောဂါကြောင့် ၁.၆ သန်းသေဆုံးနေပါတယ်။ အခြားအကြောင်းများကြောင့် ကတော့ ကျန်တဲ့ရာခိုင်နှုန်းပမာဏသေဆုံးနေပါတယ်။ အဲဒီအထဲမှာ(က) ကဆေးလိပ်နှင့်ဆေးရွက်ကြီး သောက်သုံးရှူရှိုက်ခြင်း၊ (ခ) ကာယလေ့ကျင့်ခန်းမလုပ်ခြင်း၊ (ဂ) အရက်အလွန်အကျွံသောက်သုံးခြင်း၊ ယင်းကြောင့်မတော်တဆထိခိုက်မှုများဖြစ်ပွားခြင်း၊ (ဃ) ကျန်းမာရေးနှင့်မညီညွတ်တဲ့အစားအစာများ စားသုံးခြင်း ဒီအချက်လေးချက်ကို တွေ့ရပါတယ်။ (ခ)နှင့်ပတ်သက်ပြီးတော့ နည်းနည်းပြောချင်ပါ တယ်။ ကာယလေ့ကျင့်ခန်းမလုပ်ခြင်းဆိုတဲ့နေရာမှာ ဒီဘက်ခေတ်မှာ အစစအရာရာ စက်ယန္တရား တွေဟာ ပေါ်လာတဲ့အခါကျတော့ လမ်းလျှောက်သွားတာ၊ လှေကားပေါ်တက်တဲ့အခါမှာ ခြေကျင် တတ်တဲ့ အခါမျိုးမဟုတ်ဘဲ ခြေကျင်တတ်တာမျိုးမလုပ်ဘဲ စက်လှေကားနှင့်တက်တာ၊ မော်တော်ယာဉ် နှင့်သွားတာ၊ စက်ဘီးနှင့်မသွားဘဲနဲ့ ဆိုင်ကယ်နှင့်သွားတာ၊ ကားနှင့်သွားတာ ဒါတွေဟာများလာတဲ့ အပြင် ကာယလေ့ကျင့်ခန်းဟာလည်း တိတိကျကျမလုပ်တဲ့အခါကျတော့ TV အရှေ့မှာအထိုင်များ ပြီးတော့ တဖြည်းဖြည်းနဲ့အတွေးတွေအနည်ထိုင်ပြီးတော့ ရောဂါပေါင်းစုံဝင်လာတာ။ ဒီကိစ္စတွေကို အလေး အနက်ထားပြောကြားလိုပါတယ်။ နောက်ပြီးတော့ ကျန်းမာရေးနှင့်မညီညွတ်တဲ့ အစားအစာတွေကတော့ အများကြီးပါပဲ။ ကျွန်တော်တို့အသင့်စား(Fast Food)တွေစားလာတာ၊ ဈေးထဲသွားတဲ့အခါမှာ ဓာတုကင်းလွတ်တာ ရှိ/မရှိဆိုတာကို မသိဘဲနဲ့ အဲဒီအစားတွေစားရတာ။ စားအုန်းဆီးတွေ ထပ်ပြန်တလဲလဲကြော်နေတဲ့ အကြော်တွေစားတာ။ ဒါမျိုးတွေ စားသုံးတဲ့အခါကျတော့ NCD ရောဂါတွေဖြစ်ပွားလာတာ ဖြစ်ပါ တယ်။ မြန်မာနိုင်ငံမှာ NCD ပိုင်းရောက်အမျိုးသား၊ အမျိုးသမီးသေဆုံးရမှုအခြေအနေကို ပြသထား တာဖြစ်ပါတယ်။ နှလုံးသွေးကြောကျဉ်းက အမျိုးသား ၃၉ ဦး၊ အမျိုးသမီး ၄၅ ဦး၊ အမျိုးသမီးတွေက သေဆုံးနေရတာကို တွေ့ရပါတယ်။ ကင်ဆာကအမျိုးသား ၂၁ ဦး၊ အသက်ရှူလမ်းကြောင်းက ၁၂ ဦး၊ ဒီမှာတော့နှစ်ခုပေါင်းပြီးတော့ အမျိုးသမီးက ၁၇ ရာခိုင်နှုန်းသေဆုံးနေရပါတယ်။ ဆီးချို၊ သွေးချို ကတော့ အမျိုးသားက လေးရာခိုင်နှုန်း၊ အမျိုးသမီးက ခုနစ်ရာခိုင်နှုန်းသေဆုံးနေရပါတယ်။ အခြား နာတာရှည် ရောဂါတွေကြောင့် အမျိုးသားတွေက ၂၄ ရာခိုင်နှုန်း၊ အမျိုးသမီးတွေက ၁၄ ရာခိုင်းနှုန်း သေဆုံးနေရတယ်ဆိုတဲ့အချက်တွေကို ပြသထားတာဖြစ်ပါတယ်။ သေဆုံးရခြင်းအကြောင်းအရင်းတွေကို ပြတဲ့အခါ ကူးစက်နိုင်တဲ့ရောဂါတွေကြောင့် ၃၀ ရာခိုင်နှုန်း ဖြစ်ပါတယ်။ မကူးစက်နိုင်တဲ့ရောဂါတွေကြောင့် ၅၉ ရာခိုင်နှုန်းရှိနေပါတယ်။ ယာဉ်မတော် တဆမှုနှင့်အခြားထိခိုက်မှုကတော့ ၁၁ ရာခိုင်နှုန်းရှိနေပါတယ်။ ဒီသုံးခုကို နှိုင်းယှဉ်ကြည့်လိုက်ရင် NCD တွေဟာ ကျွန်တော်တို့တိုင်းပြည်ကို ဘယ်လောက်ဒုက္ခပေးနေတယ်ဆိုတဲ့အချက်ကို ပေါ်လွင် ထင်ရှားစွာတွေ့ရှိနိုင်မှာ ဖြစ်ပါတယ်။ အဲဒီတော့ ဒီ NCD နဲ့ပတ်သက်လို့ ကမ္ဘာမှာ ဘာတွေလုပ်နေ သလဲဆိုတာကို ကျွန်တော်တို့သိဖို့လိုပါတယ်။ ဆွစ်ဇာလန်နိုင်ငံ၊ ဂျနီဗာမြို့မှာ ကမ္ဘာလုံးဆိုင်ရာ မကူးစက်နိုင်တဲ့ရောဂါများမဟာမိတ်အဖွဲ့ အခြေစိုက်ထားပါတယ်။ အဲဒီမှာ နိုင်ငံပေါင်း ၁၇၀ က အဖွဲ့ အစည်းပေါင်း ၂၀၀၀ ကျော်ပါဝင်တဲ့ နိုင်ငံတကာအရပ်ဘက်အဖွဲ့အစည်းတစ်ခုဖြစ်ပြီးတော့ ၂၀၀၉ ခုနှစ်မှာ လုပ်ငန်းများစတင်ခဲ့ပါတယ်။ မြန်မာနိုင်ငံမှ အရက်ဘက်ဆိုင်ရာ ကျန်းမာရေးအဖွဲ့အစည်းများ ဟာ ထိုအဖွဲ့အစည်းနှင့်ပူးပေါင်းဆက်သွယ်ပြီးတော့ လုပ်ငန်းများလုပ်ဆောင်နိုင်ရန် တွေ့ဆုံဆွေးနွေး ညှိနှိုင်းမှုများ အကြိမ်ကြိမ်ပြုလုပ်ခဲ့ပြီးနောက် ၂၀၁၈ ခုနှစ်၊ ဇွန်လ ၂၉ ရက်နေ့မှာ မြန်မာနိုင်ငံ မကူး စက်နိုင်သောရောဂါများဆိုင်ရာ မဟာမိတ်အဖွဲ့ ဖွဲ့စည်းခြင်းနားလည်မှုစာချွန်လွှာ လက်မှတ်ရေးထိုး ခြင်းအခမ်းအနားနှင့် သတင်းစာရှင်းလင်းပွဲကို ပြည်သူ့ကျန်းမာရေးဖောင်ဒေးရှင်းရုံး၌ ကျင်းပပြုလုပ် ခဲ့ပါတယ်။ ဒါဟာဆိုရင် ကျွန်တော်တို့ အရပ်ဘက်အဖွဲ့အစည်းတွေနဲ့ နိုင်ငံတကာနဲ့ပေါင်းစပ်ပြီးတော့ လုပ်နိုင်တဲ့အနေအထားကိုရောက်ရှိနေပါပြီ။ Power Point သိမ်းလို့ရပါပြီ။ အဲဒီတော့ ခုနကလည်း ရှေ့က လွှတ်တော်ကိုယ်စားလှယ်များလည်း ပြောခဲ့ပြီးပါပြီ။ ကျွန်တော်တို့ဒီကိစ္စကိုဖြေရှင်းတဲ့အခါမှာ ကျန်းမာရေးဝန်ကြီးဌာနတစ်ခုတည်းကရှင်းလို့မရဘူး။ ဝန်ကြီးဌာနပေါင်းစုံရှင်းမှရမယ်ဆိုတဲ့အချက် တွေပြောပြီးပါပြီ။ ဒီနေရာမှာ ပြန်ကြားရေးဝန်ကြီးဌာနနဲ့ပတ်သက်ပြီးတော့ ကျွန်တော်ပြောချင်ပါတယ်။ မကြာသေးခင်ကပဲ မေးခွန်းတစ်ခုမေးခဲ့ပါတယ်။ ရုပ်ရှင်ကားတွေမှာ ရှေ့မှာမပြခင်မှာ ဒီပညာပေး တွေထိုးဖို့၊ အဲဒီအခါမှာ Digital စနစ်နဲ့ပြနေတာဖြစ်တဲ့အတွက် သူတို့ဆီမှာ Digital စနစ် အဆင် သင့်မရှိသေးတဲ့အတွက်မပြနိုင်ဘူးလို့ပြောပါတယ်။ ဒါကိုလည်း ပြန်လည်စဉ်းစားသုံးသပ် ပြီးတော့ ရုပ်ရှင်ဇာတ်ကားတိုင်းမပြခင်မှာ ငါးမိနစ် သို့မဟုတ် ၁၀ မိနစ် ပညာပေးဇာတ်လမ်းတိုတွေ၊ ပညာပေးဆောင်ပုဒ်တွေပြဖို့အတွက် အမိန့်၊ ညွှန်ကြားချက်ထုတ်ပြန်လို့မရဘူးလား။ ဒီလိုဆိုလို့ရှိရင် ရုပ်ရှင် အစည်းအရုံးနဲ့ဆက်စပ်ပြီးတော့လုပ်လိုက်လို့ရှိရင် ပြည်သူတွေအများကြီးဟာ ပညာရရှိသွားမှာ ဖြစ်ပါ တယ်။ TV မှာပြနေတာတွေကတော့ ကျော်လွှားသွားတာတွေရှိပါတယ်။ ဒါကြောင့်မို့လို့ ဒေါက်တာစံရွှေဝင်း ရဲ့အဆိုကို လေးလေးနက်နက်ထောက်ခံရင်းနဲ့ ကျွန်တော့်ရဲ့ ဆွေးနွေးချက်ကို နိဂုံးချုပ်လိုက်ပါတယ်။ အားလုံးကျေးဇူးတင်ပါတယ်။</speech>
<speech type='speaker'>ပဲခူးမဲဆန္ဒနယ်မှ ဒေါက်တာဒေါ်ရွှေပုံ ဆွေးနွေးဖို့ ဖြစ်ပါတယ်</speech>
<speech><mp id='202'>ဒေါက်တာဒေါ်ရွှေပုံ(ပဲခူးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဌကြီးနှင့် ပြည်ထောင်စုဒုတိယဝန်ကြီး၊ လွှတ်တော်ကိုယ်စားလှယ်များအားလုံး မင်္ဂလာပါ။ ကျွန်မက တော့ ပဲခူးတိုင်းဒေသကြီး၊ ပဲခူးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာဒေါ်ရွှေပုံ ဖြစ်ပါတယ်။ ရေကြည်မဲဆန္ဒနယ် ဒေါက်တာစံရွှေဝင်းတင်သွင်းတဲ့ မကူးစက်နိုင်သောရောဂါများ ကာကွယ်တားဆီးသွားရန်အတွက် ဝန်ကြီးဌာနပေါင်းစုံ ပူးပေါင်းဆောင်ရွက်သွားရန် နိုင်ငံတော် အစိုးရအား တိုက်တွန်းကြောင်းအဆိုကို အကြံပြု ဆွေးနွေးသွားမှာဖြစ်ပါတယ်။ ဥက္ကဌကြီးရှင်။ ဖွံ့ဖြိုးဆဲနိုင်ငံတစ်ခုဖြစ်တဲ့ ကျွန်မတို့နိုင်ငံမှာ ဆင်းရဲမွဲတေမှုကိုတိုက်ဖျက်ပြီး ပြန်လည်ဖွံ့ဖြိုးတိုးတက်လာဖို့အတွက် အမှန်တကယ်အားကိုးအားထားပြုရမယ့်သူများကတော့ ကျွန်မတို့ရဲ့ နိုင်ငံသူ/သားတွေပဲ ဖြစ်ပါတယ်။ နိုင်ငံသူ/သားများအနေနဲ့ ကူးစက်နိုင်သောရောဂါ၊ မကူး စက်နိုင်သောရောဂါစတဲ့ ရောဂါဘယများကင်းဝေးပြီး ကျန်းမာရေးအဆင့်အတန်းမြင့်မားလာပါမှ ကုန်ထုတ်စွမ်းအား၊ စိုက်ပျိုးရေးစွမ်းအား၊ တီထွင်ကြံဆနိုင်သောစွမ်းအားများ တိုးတက်မြင့်မားလာမှာ ဖြစ်ပါတယ်။ ဒါပေမဲ့ ယနေ့အချိန်အခါမှာ အဆိုရှင်တင်ပြသွားသလို ကျွန်မတို့နိုင်ငံသူ/သားများဟာ အရည်အသွေးနိမ့်ကျတဲ့စားသုံးကုန်များ၊ လူသုံးကုန်များ၊ စိုက်ပျိုးရေးပစ္စည်းများ၊ ဆေးဝါးများစတာ တွေနဲ့ နိစ္စဓူဝကြုံ တွေ့နေရပြီး သုံးစွဲစားသုံးနေရပါတယ်။ အကျိုးဆက်ကတော့ သွေးတိုး၊ နှလုံး၊ ဆီးချို၊ ကျောက်ကပ်နှင့် ကင်ဆာရောဂါအစရှိတဲ့ နာတာရှည်ရောဂါများကို ခံစားလာရပြီး ကျန်းမာရေး ချို့ယွင်းလာကြရပါတယ်။ မကူးစက်နိုင်တဲ့နာတာရှည်ရောဂါတွေဟာ အမြစ်ပြတ်ပျောက်ကင်းအောင် ကုသလို့မရဘဲ အဆိုပါရောဂါများဖြစ်လာရင် အချိန်မှန်မှန်၊ ဆေးဝါးမှန်မှန်နှင့် သောက်သုံးကြရပြီး တစ်သက်တာကာလပတ်လုံး ကုသမှုကိုခံယူရမှာပဲဖြစ်ပါတယ်။ တိုင်းပြည်တိုးတက်ရေးအတွက် ဝိုင်းဝန်းကြိုးပမ်းဆောင်ရွက်နေရတဲ့ ယခုလိုအချိန်ကာလမှာ အဖိုးတန်ဆုံးဖြစ်တဲ့ နိုင်ငံသူ/သားတွေရဲ့ ကျန်းမာရေးနိမ့်ပါးကျဆင်းနေတာဟာ မုန်တိုင်းဖြတ်ကျော်ဖို့ ပြင်ဆင်ကာမှ လှော်တက်ကျိုးသလိုမျိုး ဖြစ်နေရပါတယ်။ စီးပွားရေး၊ ပညာရေး၊ ကျန်းမာရေး၊ လူမှုရေး စတဲ့ကဏ္ဍများဟာ တစ်ခုနှင့်တစ်ခု ဆက်စပ်ပတ်သက်လို့ရှိပါတယ်။ မကူးစက်နိုင်တဲ့နာတာရှည်ရောဂါများ ဖြစ်ပွားသူများလေလေ နိုင်ငံရဲ့စိုက်ပျိုးနိုင်စွမ်း၊ ထုတ်လုပ်နိုင်စွမ်းများ ကျဆင်းလေလေဖြစ်ပါ တယ်။ မကျန်းမာလို့ ဆေးကုသကုန်ကျစရိတ်တွေဟာ ရောဂါခံစားရသူကာယကံရှင်မကဘဲ သူ့ရဲ့ မိသားစုအပေါ်မှာရော နိုင်ငံ့အပေါ်မှာပ ဝန်ထုတ်ဝန်ပိုးဖြစ်စေမှာဖြစ်ပါတယ်။ ဥက္ကဋ္ဌကြီးရှင်။ အရည်အသွေးနိမ့်ကျတဲ့စားသုံးကုန်တွေ၊ လူသုံးကုန်တွေ၊ ဆေးဝါးတွေ၊ စိုက်ပျိုးရေးပစ္စည်းတွေ၊ ဆောက်လုပ်ရေးပစ္စည်းတွေ နိုင်ငံအနှံ့မှာပျံ့နှံ့နေတာအားလုံး အသိပါ။ အတု အပစစ်ဆေးသတိပြုပါလို့ ရောင်းသူကိုယ်တိုင်ကြေညာနေရတဲ့အခြေအနေမျိုးပါ။ အတုအစစ်ပြဿနာ အပြင် အရည်အသွေးမပြည့်မီတဲ့ ကုန်ပစ္စည်းများပါရောထွေးနေတဲ့အတွက် ကျန်းမာရေးဗဟုသုတ အားနည်းတဲ့ပြည်သူပြည်သားများဟာ မသိမသာနဲ့ဘဲ ရောဂါဘယများစွဲကပ်လာရပါတော့တယ်။ ကာကွယ်ခြင်းသည် ကုသခြင်းထက် ပိုမိုထိရောက်သည်ဆိုတဲ့ဆိုရိုးစကားအတိုင်း ကျွန်မ ယခု တင်ပြ ဆွေးနွေးနေတဲ့အခြေအနေများကို ကြိုတင်ကာကွယ်တားဆီးထိန်းချုပ်သင့်ပါတယ်။ မကူးစက်နိုင်တဲ့ ရောဂါများဟာ နေ့ချင်း၊ ညချင်းဖြစ်ပွားလာတာမဟုတ်ဘဲ နှစ်ကာလအတော်ကြာအတွင်းမှာမှ အရည် အသွေးမပြည့်ဝတဲ့ စားသောက်ကုန်စည်တွေ၊ လူသုံးကုန်စည်တွေကို သုံးစွဲခဲ့တာကြောင့်ဖြစ်ပါတယ်။ ဘေးအန္တရာယ်ရှိ/မရှိစစ်ဆေးပေးတာတွေ အသိပညာပေးအားနည်းတာတွေ၊ ထုတ်ပြန်ကြေညာပေးမှု အားနည်းတာတွေ၊ အရေးယူဆောင်ရွက်မှုအားနည်းတာတွေရဲ့ နောက်ဆက်တွဲဆိုးကျိုးလည်း ဖြစ်ပါ တယ်။ ကျန်းမာရေးချို့ယွင်းလို့ ဝင်ငွေနည်းပါး။ ဝင်ငွေနည်းပါးလို့ ဆေးမကုနိုင်။ ဆေးမကုနိုင်တဲ့ အတွက် အလုပ်မလုပ်နိုင်တော့။ ဒီလိုနဲ့ ဝင်ငွေနည်းပါးပြန်တဲ့ ဒီလိုနဲ့ သံသရာလည်နေတဲ့ ဆိုးကျိုး ကွင်းဆက်ကြီးကို တစ်နေရာကနေ ဖြတ်တောက်ရမှာဖြစ်ပါတယ်။ လေးစားရပါသော ဥက္ကဋ္ဌကြီးရှင်။ အထက်က ကျွန်မဆွေးနွေးတင်ပြခဲ့တဲ့ကိစ္စရပ်တွေကို တစ်ဖွဲ့တည်း ဝန်ကြီးဌာနတစ်ခုတည်း တာဝန်ယူဖြေရှင်းနိုင်ဖို့ ခက်ခဲမှာဖြစ်ပါတယ်။ ပြည်သူပြည်သား များပူးပေါင်းပါဝင်မှုလိုသလို ကဏ္ဍအလိုက်ဆောင်ရွက်နိုင်စွမ်းရှိတဲ့ ဝန်ကြီးဌာနများကလည်း အသီးသီးပိုင်းခြားတာဝန်ယူပြီး ပူးပေါင်းဆောင်ရွက်မှသာ အောင်မြင်မှာဖြစ်ပါတယ်။ ပညာပေးခြင်း၊ ကာကွယ်ကုသခြင်း၊ စစ်ဆေးခြင်း၊ တားဆီးခြင်း၊ အရေးယူပြစ်ဒဏ်ပေးခြင်းစတဲ့ လုပ်ဆောင်ရမယ့် ကဏ္ဍတွေကို ညှိနှိုင်းချိတ်ဆက်ဆောင်ရွက်ဖို့ လိုမှာဖြစ်ပါတယ်။ ဥပဒေပြုရေး၊ တရားစီရင်ရေးကဏ္ဍ တွေကလည်း လိုအပ်ချက်တွေကို ကူညီပံ့ပိုးပေးဖို့လိုအပ်ပါတယ်။ ဝန်ကြီးဌာနများဖြစ်ကြတဲ့ ကျန်းမာရေးနှင့် အားကစားဝန်ကြီးဌာန၊ ပြန်ကြားရေးဝန်ကြီးဌာန၊ ပြည်ထဲရေးဝန်ကြီးဌာန၊ ပညာရေး မကူးစက်နိုင်သောရောင်အထည်ဖော်ဆောင်ရွက်နိုင်ဖို့အကြံပြု တိုက်တွန်း ဝန်ကြီးဌာန၊ စီမံကိန်းနှင့် ဘဏ္ဍာရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအစရှိတဲ့ ဝန်ကြီးဌာနပေါင်းစုံ ပူးပေါင်းညှိနှိုင်း ချိတ်ဆက်ဆောင်ရွက်ကြဖို့လိုအပ်ပါတယ်။ အဲဒီလို အမျိုးသားအဆင့်ကျန်းမာရေးကိစ္စရပ်တွေကို ဝန်ကြီးဌာနပေါင်းစုံ ချိတ်ဆက်ညှိနှိုင်းပူးပေါင်းဆောင်ရွက်ဖို့ဆိုရင် အမျိုးသားအဆင့်ကော်မတီ ဒါမှမဟုတ် ကော်မရှင်တစ်ခုလိုအပ်မှာဖြစ်ပါတယ်။ ဒါမှသာ ပေါင်းစပ်ညှိနှိုင်းဆောင်ရွက်မှုတွေကို ယခုထက်ပိုပြီး ဆောင်ရွက်နိုင်မှာဖြစ်ပါတယ်။ ဒါကြောင့်မို့လို့ ဒေါက်တာစံရွှေဝင်းတင်သွင်းတဲ့ မကူးစက်နိုင်သောရောဂါများ ကာကွယ်တားဆီးရေးအတွက် ဝန်ကြီးဌာနပေါင်းစုံ ပူးပေါင်းဆောင်ရွက် သင့်ကြောင်းအဆိုကို အကောင်အထည်ဖော်ဆောင်ရွက်နိုင်ဖို့အတွက် အမျိုးသားအဆင့် ကျန်းမာရေး ဆိုင်ရာကော်မတီတစ်ခုကို အမြန်ဆုံးဖွဲ့စည်းဆောင်ရွက်သင့်ပါကြောင်း အကြံပြု တိုက်တွန်း ထောက်ခံ ဆွေးနွေးအပ်ပါတယ်။ ကျေးဇူးတင်ပါတယ်ရှင်။</speech>
<speech type='speaker'>တောင်ကြီးမဲဆန္ဒနယ်မှ ဒေါက်တာဒေါ်သန်းငွေ ဆွေးနွေးရန် ဖြစ်ပါတယ်</speech>
<speech><mp id='385'>ဒေါက်တာဒေါ်သန်းငွေ(တောင်ကြီးမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌနှင့် အားလုံးမင်္ဂလာပါ။ ကျွန်မကတော့ ရေကြည်မဲဆန္ဒနယ်က ဒေါက်တာစံရွှေဝင်းရဲ့ အဆိုကို ထောက်ခံဆွေးနွေးမယ့် တောင်ကြီးမဲဆန္ဒနယ်က ဒေါက်တာဒေါ်သန်းငွေ ဖြစ်ပါတယ်။ အဆိုမှာ အဆိုရှင်က အချက်နှစ်ချက်တင်ပြထားတာကို တွေ့ရပါတယ်။ အဲဒါကတော့ မြန်မာနိုင်ငံမှာ မကူးစက် နိုင်တဲ့ရောဂါ အဖြစ်များပြီးတော့ သေဆုံးမှုလည်းမြင့်တက်လာတာကို အထူးသတိပြုဖို့ တိုက်တွန်း ထားတဲ့အချက်တစ်ချက်၊ မကူးစက်တဲ့ရောဂါကို ကြိုတင်ကာကွယ်စောင့်ရှောက်ဖို့အတွက် ကျန်းမာရေး နှင့်အားကစားဝန်ကြီးဌာန တစ်ခုတည်းကမရဘဲ ဆက်စပ်ဝန်ကြီးဌာနတွေကလည်း ပူးပေါင်း လုပ်ဆောင်ရမယ်ဆိုတဲ့ အချက်တွေဖြစ်ပါတယ်။ ဥက္ကဌကြီးရှင့်။ Power Point ဖြင့် အသုံးပြုခွင့်ပြုပါရန် တောင်းဆိုပါတယ်။ မကူးစက်နိုင်တဲ့ ရောဂါဆိုတာက ဖော်ပြပါအတိုင်းဖြစ်ပါတယ်။ အဲဒီ မကူးစက်ရောဂါဖြစ်စေတဲ့ အဓိကအကြောင်း ကတော့ ဆေးလိပ်နဲ့ကွမ်းစားသုံးမှုကြောင့်ဖြစ်ပြီးတော့မှ အရက်သေစာအလွန်အကျွံသောက်သုံးမှု ကြောင့် ယာဉ်တိုက်မှု၊ ခိုက်ရန်ဒေါသဖြစ်ပွားမှုနဲ့ လူသတ်မှုများပါ မကူးစက်ရောဂါဖြစ်စေတတ်တဲ့ အကြောင်းဖြစ်ပါတယ်။ ဒီရောဂါရဲ့ အဓိကအကြောင်းရင်းတွေကို လျှော့ချနိုင်ဖို့အတွက် အဓိက အကြောင်းရင်းတွေကို လျှော့ချဖို့ ဆေးလိပ်နှင့်ဆေးရွက်ကြီးသုံးစွဲမှု အစမပြုစေရေး၊ သုံးစွဲသူများအချိန်မီရပ်တန့်စေရေး၊ ဆေးလိပ်မသောက်သော်လည်း တစ်ဆင့်ခံဆေးလိပ်ငွေ့၊ ဆေးကြွင်းဆေးကျန် ကနေတစ်ဆင့် ကျန်းမာရေးမထိခိုက်စေရေးကို ဦးတည်ပြီးတော့မှ စီမံကိန်းနှင့်ဘဏ္ဍာရေးဝန်ကြီး ဌာနက အထူးကုန်စည်ခွန်အနေနဲ့ ဆေးလိပ်နဲ့အရက်သေစာများအပေါ်မှာ တစ်နှစ်ထက်တစ်နှစ် အခွန်များတိုးမြှင့်ကောက်ခံနေတာကို တွေ့ရပါတယ်။ မကူးစက်ရောဂါရှိသူများ ဆေးကုရပါကလည်း ဝင်ငွေအလယ်အလတ်ရှိသူ ဥပမာ ကျွန်မတို့လွှတ်တော်ကိုယ်စားလှယ်များအများစုမှာတောင်မှ ရေရှည်ကုသဖို့ မိသားစုဝင်အားလုံး အားစိုက်ရပြီး ဝင်ငွေနည်းသူမှာဆိုရင်တော့ ဝန်ထုပ်ဝန်ပိုး မနိုင်ဝန်ထမ်းနေကြပါတယ်။ လေးစားအပ်ပါသော ဥက္ကဌကြီးရှင်။ ကျန်းမာရေးနှင့် အားကစားဝန်ကြီးဌာန အသုံးစရိတ်က နောင်ငါးနှစ်မှာရတဲ့ဘတ်ဂျက်အားလုံးဟာ ဒီရောဂါကုသဖို့အတွက်နဲ့တင် ကုန်သွားနိုင်တယ်လို့ဆိုတဲ့ အတွက် ဒီမကူးစက်ရောဂါဖြစ်ပွားမှုကို အစွမ်းကုန်တားဆီးဖို့ အချိန်တန်ပါပြီ။ အဲဒီလိုတားဆီးရာမှာ အဆိုရှင်က ကျန်းမာရေးနှင့် အားကစားဝန်ကြီးဌာနတစ်ခုတည်းက ဆောင်ရွက်၍မရဘဲ ဆက်စပ် ဝန်ကြီးဌာနကလည်း ပူးပေါင်းပါဝင်ရမယ်လို့ ဆိုပါတယ်။ ဥပမာ ပညာရေးဝန်ကြီးဌာနက ကျောင်းစာ အပြင် ကျန်းမာရေးနှင့်ညီညွတ်တဲ့ စားသောက်မှုပညာပေးမြှင့်တင်ရေး၊ ဟောပြောပွဲ၊ ဆွေးနွေးပွဲများမှာ အသက်အရွယ်အလိုက် သဘောပေါက်နားလည်လာစေရန် ရုပ်ပုံကားချပ်၊ ကဗျာ၊ သီချင်းသရုပ်ဖော် ခြင်းဖြင့် ပညာပေးရေး၊ ကျောင်းတွင်းအချိန်မှန် ကိုယ်လက်လှုပ်ရှားရေး၊ ကျောင်းတွင်းရောင်းချတဲ့ အစာများဘေးကင်းလုံခြုံ အကျိုးရှိစေရေး စတဲ့အသိပညာပေးမှုများကို ကျောင်းသူကျောင်းသားများမှ တစ်ဆင့် မိဘများအထိ ဆင့်ပွားပညာပေးပြောကြားမှုများ ဆောင်ရွက်ရမှာဖြစ်ပါတယ်။ ပြန်ကြားရေးဝန်ကြီးဌာနအနေနဲ့အရလည်း မကူးစက်ရောဂါနဲ့သက်ဆိုင်တဲ့ အချက်အလက်တွေ ကို သတင်းစာ၊ စာစောင်၊ ရုပ်သံလွှင့်ဇာတ်လမ်းဇာတ်ကွက်၊ ကာတွန်းရုပ်ပုံများနှင့် နှိုးဆော်ပြီးတော့မှ ကိုယ်လက်လှုပ်ရှားမှုအရေးကြီးကြောင်းကို နေ့စဉ်ပုံမှန်အသံလွှင့်မှုကို စဉ်ဆက်မပြတ်ပြသသင့်ပါ တယ်။ ဆေးလိပ်နှင့်ဆေးရွက်ကြီးနဲ့ အရက်ကြော်ငြာမှုတွေ တားမြစ်ခြင်းလုပ်ရပြီးတော့ သစ်သီးဝလံနဲ့ ဟင်းသီးဟင်းရွက်ပိုမိုစားသုံးစေရန် အသိပညာပေးမှုလည်း လုပ်သင့်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ အစားအစာစားသောက်မှုမှန်ကန်ရေးနှင့် အန္တရာယ်ကင်း စေရန် From Form to Fork ခြံထွက်မှထမင်းစားပွဲအထိ ဟင်းသီးဟင်းရွက်၊ အသားငါးတွေကို GAPI GAHP စနစ်နဲ့ အန္တရာယ်ကင်းသော အစာများရရှိရေးကို တာဝန်ယူရပါတယ်။ ကျန်းမာရေးနှင့်အားကစားဝန်ကြီးဌာနရဲ့ FDA အဖွဲ့၊ စည်ပင်သာယာရေးအဖွဲ့၊ ရပ်ကွက်အုပ်ချုပ်ရေးမှူးအဖွဲ့၊ ဥပဒေရေးရာအဖွဲ့တွေကလည်း ရောင်းချတဲ့အစာတွေဘေးကင်းရေးအတွက် လက်တွဲပူးပေါင်းဆောင်ရွက်ပါမယ်။ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ စီမံကိန်းနှင့်ဘဏ္ဍာရေးဝန်ကြီး ဌာနကတော့ စနစ်တကျစိုက်ပျိုးရန်နှင့် NCD မကူးစက်ရောဂါကုသရေးအတွက် ဆေးဝါးများ ဝယ်ယူရေးမှာ တာဝန်ယူပြီးတော့မှ စက်မှုဝန်ကြီးဌာနကတော့ ဆေးဝါးထုတ်လုပ်ရေးနှင့် စားကုန် ထုတ်ပိုးမှု၊ သိုလှောင်မှု၊ သယ်ယူပို့ဆောင်မှု၊ Vdue Added Product အဆင့်မြင့်ထုတ်လုပ်မှုတို့ကို ကူညီပေးရပါမယ်။ ပို့ဆောင်ရေးနှင့်ဆက်သွယ်ရေးဝန်ကြီးအနေနဲ့ကလည်း အန္တရာယ်ဖြစ်စေတဲ့ လမ်းတွေပြုပြင်ထိန်းသိမ်းမှုနဲ့ ယာဉ်တိုက်မှုကာကွယ်ရန် လမ်းစည်းကမ်း၊ ယာဉ်စည်းကမ်းများကို ချမှတ်ပြီး ဥပဒေအတိုင်း လိုက်နာရန်တာဝန်ယူရပါမယ်။ ပြည်ထဲရေးဝန်ကြီးဌာနအနေနဲ့ကတော့ အရက်ကြောင့် ယာဉ်အန္တရာယ်ဖြစ်မှု၊ ခိုက်ရန်ဖြစ်မှုတားဆီးရေးတွေကို ကူညီပံ့ပိုးပညာပေးမှုများ လုပ်ရပါမယ်။ ဥက္ကဌကြီးရှင်။ ကျန်းမာရေးစောင့်ရှောက်မှု လက်လှမ်းမီရေးအတွက် ရန်ပုံငွေတွေကို ပြည်တွင်း မှာသာမကဘဲ ပြည်ပမှ UNDP USAid၊ UKAid WHO စတဲ့ အကူအညီများလည်း ပူးပေါင်း ပါဝင်လျက်ရှိတာကို တွေ့ရပါတယ်။ နောက်တစ်ခုကတော့ အချိန်မှန်ပုံမှန်လမ်းလျှောက်ပြီးတော့မှ ကိုယ်လက်လှုပ်ရှားမှုအတွက် Yoggi Zumbd Fitness Dance တွေ ကစားခြင်းတွေကို လူမှုရေး အသင်းအဖွဲ့များ၊ လုပ်ငန်းရှင်များ၊ လူတန်းစားမရွေး၊ အသက်အရွယ်မရွေးပါဝင်နိုင်ရန် ကျန်းမာရေး နှင့် အားကစားဝန်ကြီးဌာနက ဦးဆောင်ပြီးတော့ စီစဉ်ပေးရပါမယ်။ ပြည်ထောင်စုအစိုးရအဖွဲ့ရုံး ဝန်ကြီးဌာနကလည်း မကူးစက်ရောဂါကာကွယ်ရေးနဲ့ ကုသရေးအတွက် ဦးဆောင်ဦးရွက်ပြုပြီးတော့မှ National Health Committee of Commission d'B:com? qfösgezindgi QoS:92:5ę နည်းပညာများ ပြဌာန်းရန်ကိစ္စတို့ကို ဆက်စပ်ဝန်ကြီးဌာနများ ပေါင်းစုံကနေ တက်တက်ကြွကြွပူးပေါင်း ပါဝင်ဆောင်ရွက်ဖို့အတွက် လိုအပ်ပါတယ်။ အဓိကကတော့ ပြည်သူတစ်ရပ်လုံးဟာ ကိုယ်ကိုယ်တိုင်က ဖော်ပြပါ ကျန်းမာရေးနှင့်ညီညွတ်တဲ့ အစားအသောက်၊ အနေအထိုင်၊ လှုပ်ရှားမှုများမှာ မကူးစက်တဲ့ ရောဂါများကင်းဝေးမယ်ဆိုတာ ကိုယ်ကိုယ်တိုင်လုပ်မှဖြစ်မယ်ဆိုတဲ့အကြောင်းကို ပြောကြားရင်း အဆိုရှင်ရဲ့ အဆိုကို ထောက်ခံပါတယ်။</speech>
<speech type='speaker'>တပ်မတော်သားကိုယ်စားလှယ် ဗိုလ်မှူးဝင်းမင်းထွန်း ဆွေးနွေးဖို့ ဖြစ်ပါတယ်</speech>
<speech><mp id='000'>ဗိုလ်မှူးဝင်းမင်းထွန်း(တပ်မတော်သားကိုယ်စားလှယ်)</mp>အားလုံးပဲမင်္ဂလာပါ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးဝင်းမင်းထွန်း ဖြစ်ပါတယ်။ ကျွန်တော့်အနေနဲ့ ဒေါက်တာစံရွှေဝင်း တင်သွင်းသွားတဲ့အဆိုနှင့်စပ်လျဉ်းပြီး ထောက်ခံ ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြု နိုင်ပါရန် ခွင့်တောင်းခံအပ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ မကူးစက်နိုင်သောရောဂါများ Non Communicable Disease ဆိုတာ ရောဂါပိုးတွေကနေတစ်ဆင့် ကူးစက်ခြင်းကြောင့်မဟုတ်ဘဲနဲ့ မျိုးရိုးဗီဇ၊ ပတ်ဝန်းကျင်၊ ဇီဝကာမဖြစ်စဉ် ကျန်းမာရေးနှင့်မညီညွတ်တဲ့ လူမှုဘဝနေထိုင်မှုပုံစံများကြောင့် ဖြစ်ပေါ်လာတဲ့နာတာရှည်ရောဂါများ ဖြစ်ပါတယ်။ ကမ္ဘာ့ကျန်းမာရေးအဖွဲ့အစည်းက ထုတ်ပြန်ထားတဲ့ NCD Country Profile မှာတော့ မြန်မာနိုင်ငံဟာ မကူးစက်နိုင်သောရောဂါများရဲ့ ဝန်ထုတ်ဝန်ပိုးအများဆုံးခံစားနေရတဲ့ ကမ္ဘာ့ ၂၃ နိုင်ငံတည်းမှာပါဝင်နေပြီးတော့မှ အဆင့် ၈ နေရာမှာ ရပ်တည်နေပါတယ်။ ကူးစက်နိုင်သောရောဂါများကြောင့် သေဆုံးမှုတွေဟာ ၁၉၉၀ ခုနှစ်မှာ ၄၉ ရာခိုင်နှုန်းရှိပြီးတော့မှ ၂၀၁၇ ခုနှစ်မှာ ၇၁ ရာခိုင်နှုန်းရှိတဲ့အတွက် Mortality တိုးလာတာကို တွေ့ရပါတယ်။ NCD ကဲ့သို့ နာတာရှည်ရောဂါများဖြစ်ပွားပါက ကိုယ်ခန္ဓာနှင့် ဉာဏ်စွမ်းများ ကျဆင်းခြင်း၊ အလုပ်လုပ်နိုင်စွမ်းကျဆင်းသွားခြင်း၊ မသန်မစွမ်းဖြစ်ခြင်း၊ audity of Life ကျဆင်း ခြင်း၊ Premature Death စတာတွေကြောင့် မိသားစုအတွက်သာမက နိုင်ငံ့အတွက်ပါ လွန်စွာ ထိခိုက်နစ်နာရပါတယ်။ ၂၀၁၁ ခုနှစ်ကနေ ၂၀၃၀ ခုနှစ်အတွင်း နှစ် ၂၀ အတွင်းမှာ မကူးစက်နိုင်တဲ့ ရောဂါတွေကြောင့် ကမ္ဘာတစ်ဝန်းလုံးမှာ အမေရိကန်ဒေါ်လာ ၃၀ ထရီလီယံလောက် ဆုံးရှုံးမယ်လို့ ကမ္ဘာ့ကျန်းမာရေးအဖွဲ့အစည်းကြီးက ခန့်မှန်းထားပါတယ်။ ယနေ့ မြန်မာနိုင်ငံလူဦးရေရဲ့ ၉၄ ရာခိုင်နှုန်းဟာ NCD Risk Factor တွေနဲ့ ရင်ဆိုင်ကြုံတွေ့ နေရပါတယ်။ NCD ကိုဖြစ်စေနိုင်တဲ့ Mgjor Risk Factor တွေဖြစ်တဲ့ ဆေးလိပ်နှင့် ဆေးရွက်ကြီး သုံးစွဲမှု၊ အရက်အလွန်သောက်သုံးမှု၊ အဆီ၊ အငန်၊ အချို လွန်ကဲစွာစားသုံးမှု၊ ဘေးအန္တရာယ်ရှိတဲ့ ဆိုးဆေးနှင့် ဓါတုပစ္စည်းပါဝင်တဲ့ စားသောက်ကုန်များစားသုံးမှု၊ လေထုညစ်ညမ်းမှု၊ ကိုယ်လက် လှုပ်ရှားမှုနည်းပါးတဲ့ဘဝနေထိုင်မှုပုံစံစတာတွေကို ကာကွယ်ထိန်းချုပ်လျှော့ချနိုင်ဖို့အတွက် အစိုးရနှင့် Multi-Sectord ကဏ္ဍအသီးသီးမှ ဦးဆောင်ပြီးတော့မှ ပူးပေါင်းဆောင်ရွက်မှုနှင့် ပြည့်စုံတဲ့ :6969:600cc poscoso Universal Health Coverage(UHC) su caoɔ€8:cos? ကျန်းမာရေးကဏ္ဍမြှင့်တင်ရန် လိုအပ်ပါတယ်။ အစိုးရအနေနဲ့ မတူညီတဲ့ဝန်ကြီးဌာနတွေ၊ ဦးစီးဌာန တွေကြားမှာ ပူးပေါင်းဆောင်ရွက်ရေးအစီအစဉ်များ ဖော်ဆောင်ခြင်း နိုင်ငံရဲ့ လက်ရှိအခြေအနေ၊ ခွင့်ပြုရရှိတဲ့ဘဏ္ဍာငွေ၊ လူအင်အားတို့နှင့်ချိန်ညှိပြီးတော့မှ လက်တွေ့အကောင်အထည်ဖော် ဆောင်ရွက်နိုင်မယ့်လုပ်ငန်းစဉ်တွေကိုဖော်ထုတ်ပြီး NCD ကာကွယ်ရေးနှင့် ထိန်းချုပ်ရေးအတွက် လိုအပ်တဲ့ Road Map မူဝါဒများ ချမှတ်ပေးရမှာဖြစ်ပါတယ်။ ကျန်းမာရေးဆိုင်ရာပေါ်လစီနှင့် ဘတ်ဂျက်များကို ပြန်လည်စိစစ်ပြီးတော့မှ ကာကွယ်ကုသမှုအပိုင်းကိုလည်း ထိရောက်မှုရှိအောင်ဆောင်ရွက်ရမှာဖြစ်ပါတယ်။ မြို့ပြနှင့် ကျေးလက်ကျန်းမာရေးပြည်သူ့ဆိုင်ရာမူဝါဒတွေဖြစ်တဲ့ အစား အသောက်ဘေးကင်းရေး၊ ဓါတုပစ္စည်းအန္တရာယ်ကင်းစွာသုံးစွဲရေး၊ လေထုနှင့် မြေဆီလွှာညစ်ညမ်းမှု အန္တရာယ်ကာကွယ်ရေး၊ RTA ကဲ့သို့ အန္တရာယ်များကြောင့် ထိခိုက်သေဆုံးမှုနှင့် Sensibility များကို လျှော့ချစေရေး၊ စိတ်ရောဂါဝေဒနာကျဆင်းရေး၊ ကလေးသူငယ်များနှင့် လူကြီးအဝလွန်မှုလျှော့ချရေး စတာတွေကို အမျိုးသားအဆင့်တားဆီးကာကွယ်ရေးစီမံချက်တွေရေးဆွဲပြီးတော့မှ ရရှိနိုင်တဲ့လူ့စွမ်းအား အရင်းအမြစ်တွေ၊ ဘဏ္ဍာငွေအရင်းအမြစ်တွေအခြေခံပြီးတော့မှ အစိုးရနှင့် အစိုးရမဟုတ်တဲ့ အဖွဲ့အစည်းများက ပူးပေါင်းဆောင်ရွက်မှာဖြစ်ပါတယ်။ ကျန်းမာရေးစောင့်ရှောက်မှုကို တိုင်းတာတဲ့ နေရာမှာ ဆင်းရဲနွမ်းပါးမှုမျဉ်းက အရေးပါပါတယ်။ မြန်မာနိုင်ငံလူဦးရေရဲ့ ၃၇ ရာခိုင်နှုန်းလောက်က ဆင်းရဲနွမ်းပါးမှုမျဉ်းအောက်မှာ ရှိနေတဲ့ အတွက် ကျန်းမာရေးကဏ္ဍမှာ မညီမျှမှုတွေ များနေအုံးမှာပဲ ဖြစ်ပါတယ်။ အဲဒီလိုအခြေအနေမှာ ပဋိပက္ခတွေဖြစ်မယ်။ အကြမ်းဖက်မှုတွေဖြစ်မယ်။ ရာသီဥတုဘေးကြုံမယ် စတာတွေဖြစ်လာလို့ရှိရင် ကျန်းမာရေးစောင့်ရှောက်မှုညွှန်းကိန်း ပိုလို့တောင် နိမ့်ပါးသွားနိုင်ပါသေးတယ်။ နိုင်ငံတိုင်းအလိုလိုမှာ အရည်အသွေးပြည့်ဝတဲ့ ကျန်းမာရေးစောင့်ရှောက်မှုဆိုတာ အလွယ်တကူရလာတာမျိုးမဟုတ်ပါဘူး။ ကိုယ့်နိုင်ငံ ကိုယ့်လူမျိုး ကိုယ့်ဒေသနှင့် ကိုက်ညီတဲ့ကျန်းမာရေးမူဝါဒများနှင့်အညီ ကိုယ့်နိုင်ငံရဲ့ ဘဏ္ဍာရေးအခြေအနေနှင့် ချိန်ထိုးပြီးတော့မှ ဆောင်ရွက်ရတာမျိုးဖြစ်ပါတယ်။ ကျန်းမာရေး စောင့်ရှောက်၏မှုအဆင့် ခိုင်မာအားကောင်းလာစေဖို့အတွက် Priority တွေဖြစ်တဲ့ မဖြစ်မနေကာကွယ် ရမယ့်အရာတွေကို ဘယ်လောက်လုပ်ပေးပြီးပြီလဲ။ UHC ရဲ့အခြေခံအုပ်မြစ်ဖြစ်တဲ့ Primary Hedith Care ကို ဘယ်လောက်ထိဆောင်ရွက်ထားသလဲ။ လိုအပ်တဲ့ဆေးဝါးနှင့် ပစ္စည်းကိရိယာတွေ အရည်အသွေးကို အမှန်တကယ်အသုံးချနိုင်အောင် ဘယ်လိုဆောင်ရွက်ထားသလဲ။ ကျန်းမာရေးနှင့် ဆိုင်တဲ့ ဘဏ္ဍာရေးနှင့်ရင်းနှီးမြှုပ်နှံမှုကို ဘယ်လိုတိုးတက်အောင်ဆောင်ရွက်ထားသလဲ UHC နှင့် ပတ်သက်ပြီးတော့မှ အဖွဲ့အစည်းတွေကို ဘယ်လိုစီစဉ်ဆောင်ရွက်ထားသလဲ။ လုပ်ပိုင်ခွင့် ဘယ်လောက်ပေးထားသလဲ စတာတွေကို ပြည့်စုံအောင် ဆန်းစစ်ဆောင်ရွက်ရမှာဖြစ်ပါတယ်။ ဒါ့အပြင် ၂၀၁၅ ခုနှစ်ကတည်းကဖွဲ့စည်းထားတဲ့ မကူးစက်နိုင်သောရောဂါများ ကာကွယ်နှိမ်နင်းရေး ဌာနခွဲအတွက် လိုအပ်တဲ့ငွေကြေး၊ ပစ္စည်း၊ နည်းပညာ၊ လူအင်အားတွေဖြည့်ဆည်းပေးခြင်း၊ ရေးဆွဲ ထားတဲ့ Package of Essentid NCDs ရဲ့စီမံချက်တွေကို ထိရောက်စွာ အကောင်အထည်ဖော် ဆောင်ရွက်ရန်လိုအပ်ခြင်း၊ ရောဂါဖြစ်ပွားမှုကို စောစီးစွာသိရှိနိုင်ရန်နှင့် ကုသမှုခံယူနိုင်ရန်အတွက် ကျေးလက်ကျန်းမာရေးဌာနတွေမှာ မကူးစက်နိုင်သောရောဂါများ၊ ကာကွယ်ကုသရေးဆေးခန်းများ၊ NCD clinics များ နိုင်ငံအနှံ့ဖွင့်လှစ်ပေးခြင်းတို့ကို ဆောင်ရွက်ရပါမယ်။ ကျန်းမာရေးကဏ္ဍမြှင့်တင်မှုဆောင်ရွက်ရာမှာလည်း ဆေးလိပ်နှင့် အရက်သောက်သုံးခြင်း၊ ကျန်းမာရေးနှင့်မညီညွတ်တဲ့စားသောက်မှုပုံစံနှင့် ကိုယ်လက်လှုပ်ရှားမှုမပြု လုပ်ခြင်းစတဲ့ ကျန်းမာရေး အတွက် ဆိုးကျိုးအန္တရာယ်တွေကို သတင်းမီဒီယာတွေ အသိပေးခြင်း၊ ပညာရေးဆိုင်ရာကျောင်းများ၊ အဖွဲ့အစည်းများ၊ လုပ်ငန်းခွင်နေရာများနှင့် မြို့/ရွာအနှံ့မှာ Healthy Setting Approach တွေကို ကျင့်သုံးခြင်းစတာတွေကို လုပ်ဆောင်ပေးရပါမယ်။ ရောဂါဖြစ်ပွားပြီးတဲ့နောက် ကုသမှုလုပ်ငန်းများဆောင်ရွက်ခြင်းနှင့် ရောဂါမဖြစ်ပွားမီကတည်းက ရောဂါကာကွယ်မှုလုပ်ငန်းများ ဆောင်ရွက်ခြင်းဟာ တန်းတူအရေးကြီးတဲ့အတွက် ကုသရေးနှင့် ပြည်သူ့ကျန်းမာရေးပညာရှင်များ လက်တွဲပူးပေါင်းဆောင်ရွက်ရမှာ ဖြစ်ပါတယ်။ ရောဂါဖြစ်ပွားမှုနှင့် သေဆုံးမှုဇယားတွေကို ပိုမိုတိကျမှန်ကန်မှုရှိစေ ရန်နှင့် လက်တွေ့အသုံးချနိုင်ဖို့အတွက် ဘက်စုံပြန်လည်စဉ်းစားသုံးသပ်ပြီး ဆောင်ရွက်မှသာ ရောဂါကာကွယ်ရေးအတွက် မှန်ကန်တဲ့မဟာဗျူဟာနဲ့ နည်းဗျူဟာများ ချမှတ်နိုင်မှာ ဖြစ်ပါတယ်။ ဒါ့အပြင် ပြည်သူများကိုယ်တိုင် တက်တက်ကြွကြွ ဦးစီးဆောင်ရွက်နေတဲ့ ကာကွယ်တားဆီး ပညာပေးရေးလုပ်ငန်းများ(Community Initiative Activities)တွေ လုပ်ဆောင်ဖို့အတွက်လည်း အစိုးရအနေနဲ့ ထိထိရောက်ရောက် အရေးတကြီးလုပ်ဆောင်ပေးဖို့ လိုအပ်နေပြီဖြစ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ နိဂုံးချုပ်အားဖြင့် မကူးစက်နိုင် သော ရောဂါများနဲ့ပတ်သက်ပြီးတော့မှ WHO ရဲ့ ၂၀၂၅ ခုနှစ် ကမ္ဘာလုံးဆိုင်ရာ ရည်မှန်းချက်(၉)ရပ်နဲ့ မြန်မာနိုင်ငံရဲ့ National Strdtegy Action Plan(2017-2021)မှာပါတဲ့ လုပ်ငန်းများဆောင်ရွက်ရာ မှာ ကျန်းမာရေးနှင့်အားကစားဝန်ကြီးဌာနတစ်ခုတည်းက ဆောင်ရွက်၍မရဘဲနဲ့ နှီးနွှယ်သက်ဆိုင်တဲ့ ဝန်ကြီးဌာန၊ ဦးစီးဌာနဆက်စပ်နေတဲ့ အစိုးရမဟုတ်တဲ့အဖွဲ့အစည်းတွေ၊ နိုင်ငံတကာအဖွဲ့အစည်းတွေ၊ လူထုအခြေပြုအဖွဲ့အစည်းများအားလုံး ဝိုင်းဝန်းစုပေါင်းဆောင်ရွက်မှသာ အောင်မြင်မှုရရှိနိုင်မှာ ဖြစ်ပါတယ်။ ဒါ့အပြင် အဖွဲ့အစည်းအားလုံး ပါဝင်ဆွေးနွေးညှိနှိုင်းမယ့် Platforms အစီအစဉ်တွေကို ဖော်ဆောင်ပြီးတော့ ပူးပေါင်းဆောင်ရွက်သွားခြင်းအားဖြင့် မကူးစက်နိုင်သော ရောဂါများဖြစ်ပွားမှုကို အောင်မြင်စွာ ကာကွယ်ထိန်းချုပ်နိုင်မည်ဖြစ်ကြောင်း ထောက်ခံဆွေးနွေးအပ်ပါတယ်။ Health is a human right ပါ။ အားလုံးကို ကျေးဇူးတင်ပါတယ်။</speech>
<speech type='speaker'>ညောင်လေးပင်မဲဆန္ဒနယ်မှ ဒေါက်တာမြင့်သိန်း ဆွေးနွေးဖို့ ဖြစ်ပါတယ်</speech>
<speech><mp id='193'>ဒေါက်တာမြင့်သိန်း(ညောင်လေးပင်မဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဋ္ဌကြီး၊ ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးနှင့် ဧည့်သည်တော်များအားလုံး မင်္ဂလာပါခင်ဗျား။ ကျွန်တော်ကတော့ ပဲခူးတိုင်းဒေသကြီး၊ ညောင်လေးပင်မဲဆန္ဒနယ်က ပြည်သူ့ လွှတ်တော်ကိုယ်စားလှယ် ဒေါက်တာမြင့်သိန်း ဖြစ်ပါတယ်။ ဧရာဝတီတိုင်းဒေသကြီး၊ ရေကြည် မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာစံရွှေဝင်းရဲ့ အဆိုကို ဆွေးနွေးမှာ ဖြစ်ပါ တယ်။ Power Point နှင့်တင်ပြခွင့်ပြုပါခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ မကူးစက်နိုင်သောရောဂါများကို အဓိပ္ပာယ်ဖွင့်ဆို ထားတာနဲ့ အဓိကရောဂါများကို ဖော်ပြထားတာပဲ ဖြစ်ပါတယ်။ ဥက္ကဋ္ဌကြီးခင်ဗျား။ လူမှုစီးပွားရေး အခြေအနေတွေ၊ မြို့ပြအင်္ဂါရပ်ဖွံ့ ဖြိုးတိုးတက်လာမှုနှင့် ကမ္ဘာတစ်ဝန်းလုံးဖွံ့ဖြိုးလာမှုတွေကြောင့် လူသားတွေရဲ့ နေထိုင်စားသောက်မှုပုံစံတွေဟာဆိုရင် ပြောင်းလဲလာပါတယ်။ ဒီလိုပြောင်းလဲလာတဲ့နှင့် အမျှ ဒီမကူးစက်နိုင်တဲ့ရောဂါများဖြစ်ပွားမှုများမှာလည်း တိုးတက်လာတာကို ဖော်ပြထားတာပဲ ဖြစ်ပါ တယ်။ အလားတူစွာပဲ ၂၀၁၆ ခုနှစ် စာရင်းများအရ ကျွန်တော်တို့ဆီမှာလည်း မကူးစက်တဲ့ရောဂါတွေ များဟာ ရောဂါဖြစ်သမျှရဲ့ ၄၂ ရာခိုင်နှုန်းနဲ့ သေဆုံးမှုအားလုံးရဲ့ ၅၁ ရာခိုင်နှုန်းလောက် ဖြစ်ပွားနေတာ ကို တွေ့ရပါတယ်။ ဒါကြောင့် NCD ဖြစ်ပွားမှုနှုန်းဟာ ကျွန်တော်တို့ဆီမှာလည်း မြင့်နေတယ်လို့ပြောနိုင်ပါတယ်ခင်ဗျား။ လေးစားအပ်ပါတဲ့ ဥက္ကဌကြီးခင်ဗျား။ မကူးစက်နိုင်တဲ့ရောဂါများဖြစ်တဲ့ အကြောင်းရင်းတွေထဲက ပြုပြင်ပြောင်းလဲလို့ရတဲ့အကြောင်းရင်းတွေကို ကြည့်မယ်ဆိုရင် လူတစ်ဦးချင်းကိုယ်တိုင် မိမိရဲ့ ကျန်းမာရေးအတွက် မိမိကိုယ်တိုင်တာဝန်ယူလုပ်ဆောင်ရမယ့်ကိစ္စရပ်များဖြစ်နေတာ ကိုလည်း တွေ့ရပါတယ်ခင်ဗျား။ ဒီလိုပြုပြင်ကာကွယ်လို့ရတဲ့ အဓိကအကြောင်းရင်းတွေကို လျစ်လျူရှူ ပြီးတော့ အရေးမထားတဲ့အတွက် ကမ္ဘာတစ်ဝန်းလုံးမှာ သေဆုံးမှုကိုပြတဲ့စာရင်းပါပဲခင်ဗျာ။ ၂၀၁၄ ခုနှစ်အတွင်းက မြန်မာပြည်လုံးဆိုင်ရာစစ်တမ်းကောက်ယူရာ တွေ့ရှိချက်မှာ ကျွန်တော်တို့ဆီမှာ လည်းပဲ NCD ဖြစ်စေတဲ့ အဓိကအကြောင်ရင်းတွေကို ရာခိုင်နှုန်းတော်တော်များများက ကျင့်သုံး လုပ်ဆောင်နေကြတာကို တွေ့ရပါတယ်ခင်ဗျား။ လေးစားအပ်ပါတဲ့ ဥက္ကဋ္ဌကြီးခင်ဗျား။ ၂၀၁၆ ခုနှစ်က ပြု လုပ်ခဲ့တဲ့ ကျောင်းကျန်းမာရေး ဆန်းစစ်ချက်တစ်ခုက တွေ့ရှိချက်အချို့ ဖြစ်ပါတယ်။ ဒီလို Survey မျိုးကို ၂၀၀၇ ခုနှစ်ကလည်းပဲ ပြုလုပ်ခဲ့ပါသေးတယ်။ ကျောင်းနေအရွယ် ဆယ်ကျော်သက်လူငယ်တွေမှာ ပြုလုပ်တာ ဖြစ်ပါတယ်။ ဒီ ၁၀ နှစ်အတွင်းမှာပဲ ဆေးလိပ်သောက်သုံးသူ၊ ကွမ်းယာစားသူ၊ အရက်သောက်သူ၊ အဝလွန်သူ၊ အာဟာရချို့တဲ့သူတွေဟာ ရာခိုင်နှုန်းများလာပြီးတော့ ကိုယ်လက်လှုပ်ရှားမှုရာခိုင်နှုန်း နည်းပါးသွား တာကို တွေ့ရှိရပါတယ်။ ကျွန်တော်တို့တိုင်းပြည်လူဦးရေရဲ့ ၄၅ ရာခိုင်နှုန်းရှိတဲ့ ဒီလူငယ်တွေဟာ လူကြီးတွေဖြစ်လာရင် NCD ဖြစ်ပွားမှုနှုန်းများလည်းပဲ ပိုပြီးတိုးတက်လာမှာကို တွေးကြည့်နိုင်ပါတယ် ခင်ဗျား။ ဒါက NCD ရဲ့ ဆိုးကျိုးများ ဖြစ်ပါတယ်။ ဒီဆိုးကျိုးတွေကို ကျော်လွှားနိုင်ဖို့အတွက် နည်းလမ်း တစ်ခုအနေနဲ့ ကျန်းမာရေးအာမခံစနစ်ကို ပီပြင်စွာတည်ထောင်ဖို့ ကျွန်တော့်အနေနဲ့ အကြံပြုလိုပါ တယ်ခင်ဗျား။ ယခုလိုဖြစ်ပွားတဲ့ NCD တွေကို ကာကွယ်နှိမ်နင်းရေးလုပ်ငန်းများ ပိုမိုထိရောက်စွာ လုပ်ဆောင်နိုင်ဖို့အတွက် ကျန်းမာရေးနှင့်အားကစားဝန်ကြီးဌာနကလည်း ပြည်သူ့ကျန်းမာရေးဦးစီး ဌာနလက်အောက်မှာ မကူးစက်နိုင်တဲ့ရောဂါများ ကာကွယ်နှိမ်နင်းရေးဌာနခွဲကို ဖွဲ့စည်းခဲ့ပါတယ်။ NCD ကို ကာကွယ်နှိမ်နင်းရေး မဟာဗျူဟာစီမံကိန်းကိုလည်း ရေးဆွဲပြီး အကောင်အထည်ဖော် ဆောင်ရွက်နေကြောင်း သိရှိရပါတယ်။ ဒါ့အပြင် NCD ရောဂါတစ်ခုချင်းစီအတွက် ကာကွယ်နှိမ်နင်း ရေးစီမံချက်များ၊ အဓိကအကြောင်းရင်းများကို ထိန်းချုပ်ရေးစီမံချက်များကိုလည်း ချမှတ်ပြီးဆောင်ရွက်နေကြောင်းကိုလည်း ကြားသိရပါတယ်။ သို့သော်လည်း ထိရောက်လုံလောက်ခြင်းမရှိတာ ကိုလည်း တွေ့မြင်နေရပါတယ်ခင်ဗျား။ လေးစားအပ်ပါတဲ့ ဥက္ကဋ္ဌကြီးခင်ဗျား။ ဥပမာတစ်ခုအနေနဲ့ တင်ပြလိုပါတယ်။ ဒီဇယားက ဆေးလိပ်၊ ဆေးရွက်ကြီးသောက်သုံးမှုက အဓိက NCD ရောဂါများဖြစ်စေတဲ့အကြောင်းရင်းတစ်ခု ဆိုတာကို ဒီဇယားအရ သိနိုင်ပါတယ်။ ဒါ့အပြင် ကင်ဆာရောဂါတော်တော်များများဖြစ်စေဖို့လည်း ရာခိုင်နှုန်းများများ သက်ရောက်နေတာကို တွေ့နိုင်ပါတယ်။ ဒါကြောင့်လည်းပဲ ဆေးလိပ်နှင့်ဆေးရွက် ကြီးအန္တရာယ်ဆိုးကျိုးများကို ကျန်းမာရေးဆိုင်ရာတာဝန်ရှိသူတွေ တဖွဖွဟောပြောပြီး ပညာပေးနေကြ ပါတယ်။ သို့သော်လည်း ဆေးလိပ်သောက်သူဦးရေ၊ ကွမ်းယာစားသူဦးရေများကတော့ တိုးပွားလာနေ ပါတယ်။ အာဆီယံနိုင်ငံများအတွင်းမှာဆိုရင် ကွမ်းယာစားသုံးမှုဟာ မြန်မာဟာ ထိပ်ဆုံးကို ရောက်နေ ပါတယ်။ ဥက္ကဌကြီးခင်ဗျား။ ဆေးလိပ်နှင့် ဆေးရွက်ကြီးထွက်ပစ္စည်းများ သောက်သုံးမှုထိန်းချုပ်ရေး ဥပဒေကို ပြဋ္ဌာန်းထားပါသော်လည်း အမှန်တကယ်အရေးယူဆောင်ရွက်မှုဟာ အားနည်းနေတာကို တွေ့ရှိရပါတယ်။ ယခု Slide မှာ တွေ့ရတဲ့ ကျွန်တော်တို့ဆီက ကွမ်းယာစားတဲ့သူတွေ မက်မက်စက်စက် စားသုံးနေတဲ့ ကွမ်းယာဆေးတချို့ဟာဆိုလို့ရှိရင် သူ့ကိုထုတ်လုပ်တဲ့နိုင်ငံတွေကတောင်မှ ပိတ်ပင် တားမြစ်ထားကြောင်းနှင့် ဒီဟာတွေကလည်း FDA လက်မှတ်မရှိဘူးလို့ ကျွန်တော်တို့သိရှိရပါတယ်။ လေးစားအပ်ပါတဲ့ ဥက္ကဋ္ဌကြီးခင်ဗျား။ အမျိုးသားကျန်းမာရေးစီမံကိန်းမှာပါတဲ့ လက်ရှိအခြေ အနေကို စိစစ်သုံးသပ်ချက်ဆိုတဲ့အခန်းမှာ ကျန်းမာရေးဟူသည် ကျန်းမာရေးနှင့်အားကစားဝန်ကြီး ဌာနတစ်ခုတည်းမှ တာဝန်ယူ၊ တာဝန်ခံရမည့်ကိစ္စမဟုတ်ပေ။ သက်ဆိုင်ရာဝန်ကြီးဌာနများ၏အနီးကပ် ပေါင်းစပ်မှုများသည် ကျန်းမာရေးကဏ္ဍတိုးတက်ရေးအတွက် လွန်စွာလိုအပ်နေပါကြောင်းလို့ ဖော်ပြ ထားတာကို တွေ့ရှိရပါတယ်။ လေးစားရပါတဲ့ ဥက္ကဋ္ဌကြီးခင်ဗျား။ တိုင်းပြည်နှင့် လူမှုစီးပွားရေး တိုးတက်ဖွံ့ဖြိုးမှုကို အန္တရာယ်ပြုခြိမ်းခြောက်လာနေတဲ့ NCD များကို ကာကွယ်တားဆီးရာမှာ ဌာန ဆိုင်ရာအသီးသီးက ပြဋ္ဌာန်းထားတဲ့ဥပဒေ၊ နည်းဥပဒေတွေအတိုင်း လိုက်နာဆောင်ရွက်ပေးဖို့ ထိရောက်စွာ အရေးယူခြင်းနှင့် ပြည်သူများအနေနှင့်လည်း ကျန်းမာရေးနှင့်ညီညွတ်တဲ့ နေထိုင် စားသောက်မှုစနစ်တွေကို လိုက်နာကျင့်သုံးတတ်အောင် အသိပညာပေးခြင်းတို့ကို ဆောင်ရွက်ရပါ မယ်။ ဒီလိုဆောင်ရွက်ရာမှာ ကျန်းမာရေးနှင့်အားကစားဝန်ကြီးဌာနတစ်ခုတည်းအနေနဲ့ ပြီးမြောက် အောင်မြင်အောင် ဆောင်ရွက်နိုင်မှာမဟုတ်ပါဘူးခင်ဗျား။ သက်ဆိုင်ရာ ဆက်စပ်နေတဲ့ဝန်ကြီးဌာန တွေရဲ့ ထိထိရောက်ရောက်ပူးပေါင်းပါဝင်မှုဟာလည်းပဲ အရေးတကြီးလိုအပ်နေပါတယ်။ သို့ဖြစ်ပါ၍ ဒေါက်တာစံရွှေဝင်းရဲ့ အဆိုကို ကျွန်တော့်အနေနဲ့ လေးနက်စွာထောက်ခံအပ်ပါတယ်ခင်ဗျား။ ကျေးဇူး တင်ပါတယ်ခင်ဗျား။</speech>
<speech type='speaker'>ဒေးဒရဲမဲဆန္ဒနယ်မှ ဒေါက်တာဒေါ်ခင်ညို ဆွေးနွေးဖို့ ဖြစ်ပါတယ်</speech>
<speech><mp id='170'>ဒေါက်တာဒေါ်ခင်ညို (ဒေးဒရဲမဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဋ္ဌကြီးနှင့် အားလုံးမင်္ဂလာပါရှင်။ ကျွန်မကတော့ ဒေးဒရဲမဲဆန္ဒနယ်က ပြည်သူ့လွှတ်တော် ကိုယ်စားလှယ် ဒေါက်တာဒေါ်ခင်ညို ဖြစ်ပါတယ်။ ကျွန်မအနေနဲ့ ဒေါက်တာစံရွှေဝင်း တင်သွင်းသွား သော မကူးစက်နိုင်သောရောဂါများ ကာကွယ်တားဆီးရေးအဆိုနှင့်ပတ်သက်ပြီး ထောက်ခံဆွေးနွေး သွားမှာ ဖြစ်ပါတယ်။ ဥက္ကဋ္ဌကြီးရှင့်။ Power Point သုံးစွဲခွင့်ပြုပါရှင်။ ဒေါက်တာစံရွှေဝင်း တင်သွားသလိုပဲ မကူးစက်တတ် တဲ့ရောဂါတွေဟာ ကျွန်မတို့နိုင်ငံမှာ အတော့်ကို ပြဿနာဖြစ်နေပါတယ်။ သေဆုံးမှုရဲ့ ၆၈ ရာခိုင်နှုန်းက မကူးစက်တတ်တဲ့ရောဂါများကြောင့်ဖြစ်နေပြီးတော့ ဒီအထဲထဲမှာ ၂၅ ရာခိုင်နှုန်းက နှလုံးသွေးကြော ကျဉ်းရောဂါကြောင့် ဖြစ်ပြီးတော့ ဒီရောဂါတွေရဲ့ ဆိုးရွားမှုကို ရန်ကုန်ဆေးရုံကြီးရဲ့ Emergency မှာ သွားစောင့်ကြည့်ရင်မြင်နိုင်ပါတယ်။ နောက်တစ်ခုကတော့ ကင်ဆာရောဂါဖြစ်ပါတယ်။ ကင်ဆာရောဂါ အမျိုးမျိုးမှာ ကျွန်မတို့မြန်မာနိုင်ငံက အဆင့်(၂)ချိတ်နေတာက ဆက်ပြီးတော့ရှိနေဦးမယ့်အနေအထား မျိုးဖြစ်ပါတယ်။ ဘာကြောင့်လဲဆို နား၊ နှာခေါင်း၊ လည်ချောင်းဆေးရုံမှာ မေးကြည့်တဲ့အခါမှာ တစ်လ အတောအတွင်းကို ကင်ဆာရောဂါအသစ်လူနာ ၅၂ ယောက်ရှိတယ်လို့ ပြောပါတယ်။ ဆိုတော့ ဒီနှုန်းဟာ ဆက်ပြီးတော့ ကျဖို့မရှိသေးပါဘူး။ သေဆုံးမှုမှာလည်း ၁၃ ရာခိုင်နှုန်းရှိတယ်။ နောက်တစ်ခု ကတော့ နာတာရှည်အသက်ရှုလမ်းကြောင်းရောဂါဟာ ဆေးလိပ်သောက်ခြင်းနှင့် လေထုညစ်ညမ်းမှု ကြောင့်ဖြစ်တာ ဖြစ်ပါတယ်။ နောက်တစ်ခုကတော့ ဆီးချို၊ သွေးချို၊ သွေးတိုးရောဂါအားလုံးပေါင်းက သေဆုံးမှုရဲ့ ၄ ရာခိုင်နှုန်း ဖြစ်ပါတယ်။ ဒါတွေကလည်း ဆက်ပြီးတော့တက်ဖို့အလားအလာရှိနေပါ တယ်။ နောက်ရောဂါကတော့ အရက်စွဲရောဂါ၊ မူးယစ်ဆေးဝါးရောဂါကြောင့်လည်း NCD ထဲမှာ ထည့်ချင်ပါတယ်။ နောက် ထိခိုက်မှုရောဂါတွေလည်း ပါပါတယ်။ ယခင်က NCD ရောဂါတွေက အသက် ၅၀ နှစ်၊ ၆၀ နှစ်မှ တွေ့နေရပေမဲ့ အခုနောက်ပိုင်း အသက် ၃၀ နှစ်၊ ၄၀ နှစ်လောက်ကိုပဲ နှလုံးသွေးကြောပိတ်လို့သေတယ်။ လေဖြတ်လို့သေတယ်ဆိုတော့ သက်လတ်ပိုင်းအရွယ်တွေမှာပါ တွေ့နေရပါတယ်။ ဒါတွေ ဖြစ်ပွားရခြင်းရဲ့ အလေ့အကျင့်တွေကတော့ လူတွေရဲ့ အမူအလေ့အကျင့် ကြောင့် ဖြစ်ပါတယ်။ နံပါတ်(၁)ကတော့ အဆိုးဆုံးပါ။ ဆေးလိပ်နှင့် ဆေးရွက်ကြီးထွက်ပစ္စည်းများ သောက်သုံးခြင်း၊ နံပါတ်(၂)က အရက်အလွန်အကျွံစွဲမြဲစွာသောက်သုံးခြင်း၊ အရက်စွဲရောဂါဖြစ်ပွားမှု ကလည်းပဲ တော်တော်များနေပါတယ်။ နောက်တစ်ခုက စားသောက်မှုပုံစံပါ။ အဆီ၊ အဆိမ့်၊ အချို ဓာတ် တွေများခြင်း၊ ဆီစားများခြင်း၊ အချိုမှုန့်စသည်များ အစားများခြင်း၊ နောက်တစ်ခုကတော့ ကိုယ်လက် လှုပ်ရှားမှုနည်းပါးလာပြီးတော့ အထိုင်များတယ်။ အထူးသဖြင့် လူငယ်တွေမှာ ဖုန်းထိုင်ကြည့်နေတာမျိုး က ပိုများနေပါတယ်။ နောက်တစ်ခုကတော့ ဘေးဖြစ်စေတတ်တဲ့ Chemicd တွေ၊ ပိုးသတ်ဆေး၊ ဆိုးဆေးသုံးစွဲမှုတွေဟာ အထူးသဖြင့် စိုက်ပျိုးရေးကဏ္ဍ၊ မွေးမြူရေးကဏ္ဍ၊ အစားအသောက်ပြင်ဆင် တဲ့ကဏ္ဍတွေမှာ အများဆုံးဖြစ်နေတာ၊ သုံးနေတာ တွေ့ကြရပါတယ်။ ဒါတွေဟာ အကုန်ကျန်းမာရေး အတွက် အန္တရာယ်ရှိတဲ့ပစ္စည်းတွေပဲ ဖြစ်ပါတယ်။ ဒီရောဂါတွေက ကာကွယ်တားဆီးလို့ ရပါတယ်။ ကာကွယ်တားဆီးဖို့ဆိုလို့ရှိရင် ဖြစ်စေတတ်တဲ့ အကြောင်းရင်းတွေကို ဖယ်ရမှာ ဖြစ်ပါတယ်။ အဆိုးဆုံးကတော့ ကျွန်မတို့အမြင်မှာ ဆေးလိပ်နှင့် ဆေးရွက်ကြီးဖြစ်ပါတယ်။ ဆေးလိပ်နှင့်ဆေးရွက်ကြီးကို ကာကွယ်တားဆီးဖို့က ဥပဒေရှိပါတယ်။ ၂၀၀၆ ခုနှစ်က ဥပဒေတစ်ခုထွက်ခဲ့ပါတယ်။ ဆေးလိပ်နှင့်ဆေးရွက်ကြီး ထိန်းချုပ်ရေးဥပဒေဆိုပြီး ထွက်ခဲ့ပါတယ်။ ဒီဥပဒေမှာ ရည်ရွယ်ချက်က ဘာဖော်ဆောင်လဲဆိုတော့ လူငယ်တွေကိ ဆေးလိပ် သုံးစွဲခြင်းမှ ကာကွယ်ခြင်းဖြစ်ပါတယ်။ အသက် ၁၈ နှစ်မကျော်တဲ့ကလေးတွေကို ဆေးလိပ်လုံးဝ ရောင်းခြင်း၊ ပေးခြင်း၊ ဖြန့်ဖြူးခြင်း လုံးဝမလုပ်ဖို့ တားမြစ်ထားပါတယ်။ လူကြီးများမှာလည်း ဆေးလိပ် supabeodem People's Health Foundation mes qososafn Set Tax 60ļu အခွန်တွေတိုးမြှင့်ခြင်းအားဖြင့် ဆေးလိပ်ရဲ့ ဈေးနှုန်းကို ကြီးခြင်းအားဖြင့် လျော့ချဖို့လုပ်နေပါတယ်။ နောက်တစ်ခုက ဆေးလိပ်ငွေ့ကင်းစင်နေရာနဲ့ သတ်မှတ်ဖို့လိုပါတယ်။ ဒါလည်း အရေးကြီးတယ်လို့ ထင်ပါတယ်။ မြန်မာနိုင်ငံအတောအတွင်းမှာ ဌာနတော်တော်များများမှာ ဆေးလိပ်ငွေ့တွေကို ကင်းစင် အောင်လုပ်မယ်။ ဆေးလိပ်မသောက်ဘူးဆိုရင် တော်တော်ကြီးကို လူတွေ ပိုကောင်းမွန်သွားမှာ ဖြစ်ပါတယ်။ ဆေးလိပ်ငွေ့ကင်းစင်ရေးကို ကျန်းမာရေးနှင့်သက်ဆိုင်တဲ့နေရာတွေဖြစ်တဲ့ ဆေးရုံ၊ ဆေးခန်း၊ ဆေးပေးခန်း၊ ကျန်းမာရေးဆေးခန်းအားလုံး၊ နောက်ပြီးတော့ ကျန်းမာရေးအားကစားရုံ၊ ကလေးအားကစားကွင်း၊ ကစားကွင်းနှင့်ဆိုင်တဲ့နေရာအားလုံး၊ ပညာရေးဌာနမှာဆိုရင်လည်း စာသင် ကျောင်း၊ တက္ကသိုလ်၊ ကောလိပ်၊ ကိုယ်ပိုင်စာသင်ကျောင်း၊ သင်ကြားရေးအဆောက်အဦများအားလုံး၊ နောက်ပြီးတော့ ပြန်ကြားရေးဌာနနှင့်သက်ဆိုင်တဲ့ ဇာတ်ရုံ၊ ရုပ်ရှင်ရုံ၊ ဗွီဒီယို၊ အခြားပွဲပြတဲ့ အဆောက်အဦတွေ၊ ကုန်တိုက်၊ စတိုးဆိုင်၊ ဈေးရုံကြီးများ၊ ခရီးသည်တင်ကား၊ လေယာဉ်ပျံ၊ ရထား၊ ဘူတာရုံ၊ လေဆိပ်၊ ကားဂိတ်စတဲ့ အများပြည်သူသုံးတဲ့နေရာတွေနဲ့ Air Con ရှိတဲ့နေရာအားလုံးမှာ ဆေးလိပ်ငွေ့ကင်းစင်ပြီး ဆေးလိပ်သောက်သုံးမှုကို တင်းတင်းကြပ်ကြပ်တားမြစ်မယ်ဆိုလို့ရှိရင် တော်တော်လေးကို ကောင်းသွားမယ့်အနေအထားမျိုး ရှိပါတယ်။ နောက်တစ်ခုက ဆေးလိပ်အခွန်မြှင့်ခြင်းအားဖြင့် ဆေးလိပ်သောက်သုံးမှု လျော့ကျသွားနိုင်ပါ တယ်။ အရက်သောက်သုံးခြင်းကတော့ မူးယစ်စေတာ။ အရက်ဆိုတာ မူးယစ်စေပြီး စွဲလမ်းစေတတ်ပါ တယ်။ ကိုယ်ရဲ့ စဉ်းစားချင့်ချိန်ဉာဏ်ကို ကျော်လွန်ပြီးတော့ အရက်အလွန်အကျွံသောက်မယ်ဆိုလို့ရှိရင် လည်း ရာဇဝတ်မှုများ ကျူးလွန်တတ်ပါတယ်။ အရက်ကို စွဲမြဲစွာသောက်မယ်ဆိုရင်လည်း အသည်း ရောဂါနှင့် အသည်းကင်ဆာရောဂါတွေ ဖြစ်သွားနိုင်ပါတယ်။ အရက်ကို အခု ကျွန်မမြင်ရတာ အသက် ၁၃ နှစ်၊ ၁၄ နှစ်အရွယ် ယောက်ျားလေးတွေတောင်မှ စုပြီးသောက်နေကြတာ တွေ့ရပါတယ်။ အခု နောက်ပိုင်း မိန်းကလေးတွေပါ သောက်နေတာ တွေ့ရပါတယ်။ အထူးသဖြင့် သင်္ကြန်ပွဲမှာ မိန်းကလေး၊ ယောက်ျားလေး ဘီယာတွေမော့ပြီး အရက်တွေသောက်နေတာ တွေ့ရပါတယ်။ အင်မတန်စိုးရိမ်စရာ ကောင်းတယ်လို့ ကျွန်မယူဆပါတယ်။ ဒါက အရက်မူးလို့ကြောင့်ဖြစ်တဲ့ ဆိုးကျိုးတွေကို ကျွန်မဖော်ပြ ချင်လို့ ယူထားခြင်းဖြစ်ပါတယ်။ နောက်တစ်ခုကတော့ NCD ရောဂါတွေကို လျော့နည်းစေတဲ့နည်း ကတော့ ကိုယ်လက်လှုပ်ရှားမှု မှန်မှန်လုပ်ခြင်းဖြစ်ပါတယ်။ တစ်နေ့ကို နာရီဝက်လောက် မှန်မှန်လုပ်နေ မယ်ဆိုရင်၊ ကိုယ်လက်လှုပ်ရှားမှုလုပ်မယ်ဆိုရင် သွေးတိုး၊ ဆီးချို၊ အဆီများကို ကျစေပြီး နှလုံးသွေးကြောကျဉ်းရောဂါများကို ကာကွယ်နိုင်ပါတယ်။ စိတ်ဓာတ်ကြံ့ခိုင်ပြီး မူးယစ်ရောဂါကိုလည်း ကာကွယ်နိုင်တဲ့အတွက် စာသင်ကျောင်းတွေမှာ၊ ပညာရေးဌာနတွေမှာ ကာယလေ့ကျင့်ခန်းကို လူထု လူဝေးအစည်းအဝေးနဲ့ လုပ်သင့်ပါတယ်။ ဒီလိုမျိုးပုံစံမျိုး လူထုထဲမှာ လုပ်သင့်ပါတယ်။ တကယ်လို့ အားလုံးစုပေါင်းလုပ်ကိုင်ခြင်းအားဖြင့် NCD ရောဂါများမှ ကာကွယ်နိုင်ပါတယ်။ အားလုံးကို ကျေးဇူး တင်ပါတယ်။</speech>
<speech type='speaker'>သနပ်ပင်မဲဆန္ဒနယ်မှ ဦးမြင့်ဦး မေးမြန်းဖို့ ဖြစ်ပါတယ်</speech>
<speech><mp id='211'>ဦးမြင့်ဦး(သနပ်ပင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် အားလုံးမင်္ဂလာပါခင်ဗျာ။ ကျွန်တော်ကတော့ ပဲခူးတိုင်းဒေသကြီး၊ သနပ်ပင်မဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးမြင့်ဦး ဖြစ်ပါတယ်။ ရေကြည်မဲဆန္ဒနယ် ပြည်သူ့ လွှတ်တော်ကိုယ်စားလှယ် ဒေါက်တာစံရွှေဝင်းရဲ့ မကူးစက်တတ်တဲ့ရောဂါများ ကာကွယ်တားဆီးရန်အဆိုကို ထောက်ခံဆွေးနွေး သွားမှာပဲ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ယနေ့မြန်မာနိုင်ငံမှာ ကျန်းမာရေး စိန်ခေါ်မှု အဓိကအရေးကြီးဆုံး ခေါင်းလောင်းထိုးနေတာတစ်ခုကတော့ မကူးစက်တတ်တဲ့ရောဂါများ ဖြစ်ပွားမှုအန္တရာယ်ပဲ ဖြစ်ပါတယ်။ ယင်းရောဂါများကြောင့် သေဆုံးမှုဟာ ၂၀၁၄ ခုနှစ်မှာ ရာခိုင်နှုန်းကနေ ၂၀၁၇ ခုနှစ် မှာ ၅၀ ရာခိုင်နှုန်းအထိ မြှင့်တက်လာတာကို တွေ့ရပြီးတော့ ဒီအထဲမှာ ထိခိုက်ဒဏ်ရာပါ သေဆုံးမှုပါ ပေါင်းထည့်ရင် သေဆုံးမှုဟာ ကြောက်ခမန်းလိလိပဲ ဖြစ်ပါတယ်။ Power Point သုံးခွင့်ပြုပါ။ WHO ရဲ့ ၂၀၁၈ ခုနှစ်စစ်တမ်းအရ မကူးစက်တတ်တဲ့ ရောဂါများကြောင့် သေဆုံးမှုမှာ နှလုံးသွေးကြောဆိုင်ရာ ရောဂါကြောင့် ၂၅ ရာခိုင်နှုန်း၊ ကင်ဆာ ကြောင့် ၁၃ ရာခိုင်နှုန်း၊ အဆုတ်ရောဂါကြောင့် ၈ ရာခိုင်နှုန်း၊ ဆီးချို၊ သွေးချိုကြောင့် ၄ ရာခိုင်နှုန်း၊ အခြားနာတာရှည်ရောဂါတွေကြောင့် ၁၈ ရာခိုင်နှုန်းနှင့် ထိခိုက်ဒဏ်ရာကြောင့် ကိုးရာခိုင်နှုန်းရှိတယ် လို့စိုးရိမ်ဖွယ်တွေ့ရပါတယ်။ ဥက္ကဌကြီးခင်ဗျား။ ၂၀၁၅ ခုနှစ် ကမ္ဘာ့ကျန်းမာရေးအဖွဲ့ကြီးက ကမ္ဘာ့တစ်ဝန်းမှာ မကူးစက် တတ်တဲ့ရောဂါကြောင့် တစ်နှစ်ကို ၃၈ သန်းလောက်သေဆုံးရပြီးတော့ ၁၈ သန်းလောက်က ဖွံ့ဖြိုးဆဲ နိုင်ငံတွေမှာဖြစ်တယ်လို့ သိရပါတယ်။ အဲဒီအထဲမှာ ၁၆ သန်းလောက်ဟာ အရွယ်မတိုင်မီ သေဆုံးမှုတွေဖြစ်တယ်လို့ သိရပါတယ်။ ဖွံ့ဖြိုးပြီးကမ္ဘာ့နိုင်ငံတွေမှာ မကူးစက်တတ်တဲ့ရောဂါတွေ ဖြစ်ပွားမှုက သိသိသာသာကျဆင်းနေပြီး ဖွံ့ဖြိုးဆဲနှင့် ဝင်ငွေနည်းတဲ့နိုင်ငံတွေမှာတော့ ရောဂါဖြစ်ပွားမှု တဖြည်းဖြည်းမြင့်တက်လာတာကို စစ်တမ်းတွေအရ တွေ့ရှိရပါတယ်။ မြန်မာနိုင်ငံမှာ မကူးစက်တတ် တဲ့ရောဂါများ ဖြစ်ပွားမှုနှင့်ပတ်သက်လို့ ကမ္ဘာ့ကျန်းမာရေးအဖွဲ့ကြီးရဲ့ ၂၀၁၄ ခုနှစ်စစ်တမ်းအရ အရက်သောက်သုံးသူဟာ ၁၉.၈ ရာခိုင်နှုန်း၊ ဆေးလိပ်သောက်သုံးသူဟာ ၂၆.၁ ရာခိုင်နှုန်း၊ ဆေးရွက်ကြီးစားသုံးသူက ၄၃.၂ ရာခိုင်နှုန်း၊ ကိုယ်အလေးချိန်လွန်ကဲသူက ၂၂.၄ ရာခိုင်နှုန်း၊ အဝလွန် သူက ၅.၅ ရာခိုင်နှုန်နဲ့ သွေးအတွင်းအဆီဓာတ်များသူ ၃၆.၇ ရာခိုင်နှုန်းရှိတာ တွေ့ရပါတယ်။ မကူးစက်တတ်တဲ့ရောဂါများ ဖြစ်ပွားစေတဲ့အဓိကအကြောင်းတွေကတော့ နေထိုင်စားသောက်မှု(Life Style)တွေပြောင်းလဲလာလို့ပဲ ဖြစ်ပါတယ်။ သင့်တင့်မျှတတဲ့ကိုယ်လက်လှုပ်ရှားမှုနည်းတာ၊ အငန်၊ အချို၊ အဆီစားသုံးမှုများတာ၊ ဟင်းသီးဟင်းရွက်၊ အသီးအနှံစားတာနည်းတာ၊ ဝတာ၊ အဝလွန်တာတွေ နဲ့ ကျန်းမာရေးနှင့်မညီတဲ့ စားသောက်မှု၊ ဆေးလိပ်၊ စီးကရက်၊ ဆေးရွက်ကြီးပါတဲ့ကွမ်းယာစားသုံးမှု၊ အရက်အလွန်အကျွံသောက်သုံးမှုတွေကြောင့်ပဲ ဖြစ်ပါတယ်။ ဥက္ကဋ္ဌကြီးခင်ဗျား။ ကူးစက်တတ်တဲ့ရောဂါတွေကို ကာကွယ်ဆေးထိုးနှံခြင်းစတာတွေနဲ့ ကာကွယ်နိုင်သလို မကူးစက်တတ်တဲ့ရောဂါတွေကိုလည်း ကျန်းမာရေးနှင့်ညီညွတ်စွာ နေထိုင် စားသောက်မှုပုံစံ(Healthy Life Style)တွေနဲ့ ကာကွယ်နိုင်ပါတယ်။ ကာကွယ်နိုင်တဲ့နည်းတွေကတော့ (၁) ဆေးလိပ်၊ အထူးသဖြင့် စီးကရက်နဲ့ ဆေးရွက်ကြီးပါတဲ့ကွမ်းယာစားသုံးမှုကို ရှောင်ကြဉ်ရပါမယ်။ နှလုံးသွေးကြောရောဂါနှင့် ကင်ဆာရောဂါဖြစ်ပွားမှုကို များစွာလျှော့ချနိုင်ပါတယ်။ (၂)အချက်က အရက်အလွန်အကျွံသောက်သုံးမှုကို ရှောင်ကြဉ်ရပါမယ်။ ကျေးလက်ဒေသတွေမှာ အရက်နှင့်ဧည့်ခံ တာ ယဉ်ကျေးမှုဖြစ်နေတာ။ အရက်အဆီတွေကို ရေနှင့်ပြန်ရောရောင်းတာ အန္တရာယ်များလွန်းလှပါ တယ်။ (၃)အချက်ကတော့ ကျန်းမာရေးနှင့်ညီညွတ်စွာ စားသုံးနေထိုင်ရပါမယ်။ စားသောက်ရပါမယ်။ ဓာတုဆေးဝါးပါတဲ့အစားအစာတွေ၊ ချိုလွန်း၊ ငန်လွန်း၊ အဆီများလွန်းတဲ့အစားအစာတွေ၊ အကြော်နှင့် အကင်တွေကို လျော့စားရပါမယ်။ (၄)အချက်ကတော့ ကိုယ်ကာယလှုပ်ရှားမှုလေ့ကျင့်ခန်းတွေကို မှန်မှန်လုပ်ရန်လည်းလိုအပ်ပါတယ်။ မိမိနှင့်သင့်တော်တဲ့ ကိုယ်လက်လှုပ်ရှားမှု ပိုမိုပြုလုပ်ပေးသင့်ပါ တယ်။ အထိုင်များ၊ လှုပ်ရှားမှုနည်း၊ တီဗွီရှေ့မှာ အကြာကြီးထိုင်တာ၊ အင်တာနက်အကြာကြီးသုံးတာတွေကို ရှောင်ပြီးတော့ သွက်သွက်လက်လက်နေထိုင်သင့်ပါတယ်။ (၅)အချက်ကတော့ ထိခိုက်ဒဏ်ရာ ရခြင်းကိုလည်း လျှော့ချတာလိုအပ်ပါတယ်။ နိုင်ငံတစ်ဝန်းမှာ ထိခိုက်ဒဏ်ရာကြောင့်သေဆုံးမှုများပြား လာနေတာကို စိုးရိမ်ဖွယ်တွေ့ရပါတယ်။ ယာဉ်စည်းကမ်း၊ လမ်းစည်းကမ်းကို ကြပ်မတ်ရန်နှင့် ပညာပေးရန် လိုအပ်မည်ဖြစ်ကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ နိဂုံးချုပ်ပြောလိုတာကတော့ အားကစားလှုပ်ရှားမှုမျိုးစုံကိုမြှင့်တင်အားပေး ရန် လိုအပ်ပါတယ်။ ကိုယ်လက်လှုပ်ရှားဆေးတစ်ပါးအစီအစဉ်နဲ့ ကိုယ်လက်ကြံ့ခိုင်ရေးလှုပ်ရှားမှုကို အမျိုးသားရေးအသွင်ဖြင့် ဆောင်ရွက်ရန် လိုပါတယ်။ ပညာပေးအစီအစဉ်တွေကို အနုပညာရှင်တွေ အကူအညီနဲ့ ကြော်ငြာများ၊ ဇာတ်လမ်းတိုများ၊ ဟောပြောပွဲများပြုလုပ်ရန်၊ Social Media များကို ကျယ်ကျယ်ပြန့်ပြန့်အသုံးပြု ဆောင်ရွက်ရန်လည်း လိုပါတယ်။ ကျန်းမာရေးဝန်ထမ်းများကို Mobile Tablet တစ်နိုင်ငံလုံးအတိုင်းအတာနဲ့ အမြန်ဆုံး ဖြန့်ဝေပေးရန်လည်း လိုအပ်ပါတယ်။ စာပေ၊ ဂီတ၊ ရုပ်ရှင်၊ သဘင်၊ အနုပညာရှင်များ၊ CSO၊ NGO၊ INGO များ၊ ကမ္ဘာ့ကုသမဂ္ဂအဖွဲ့အစည်း၊ နိုင်ငံတကာ နဲ့ပါ ပူးပေါင်းဆောင်ရွက်ရန်နှင့် စောစီးစွာရောဂါရှာဖွေကုသခြင်းများကို မြှင့်တင်ဆောင်ရွက်ရန်နှင့် အဆိုရှင်တင်ပြထားသလို သက်ဆိုင်ရာဝန်ကြီးဌာန၊ အဖွဲ့အစည်းများအပြင် မိမိတို့ပြည်သူ့လွှတ်တော် ကိုယ်စားလှယ်များကပါ ကိုယ်ထောင့်ကိုယ်နေရာကနေ အမှန်တကယ်တက်တက်ကြွကြွ ပူးပေါင်း ဆောင်ရွက်သင့်ပါကြောင်း ထောက်ခံဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>ဒလမဲဆန္ဒနယ်မှ ဒေါက်တာစိန်မြအေး ဆွေးနွေးဖို့ ဖြစ်ပါတယ်</speech>
<speech><mp id='461'>ဒေါက်တာဦးစိန်မြအေး(ဒလမဲဆန္ဒနယ်)</mp>လေးစားရပါသော ပြည်သူ့လွှတ်တော် ဥက္ကဋ္ဌကြီးနှင့်တကွ ကြွရောက်လာသူအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော် ကတော့ ဒလမဲဆန္ဒနယ်မြေက ပြည်သူ့လွှတ်တော်ကိုယ်စားလှယ် ဒေါက်တာစိန်မြအေး ဖြစ်ပါတယ်။ ကျွန်တော်အနေနဲ့ ဒေါက်တာဦးစံရွှေဝင်းရဲ့ အဆိုကို အကြံပြု ထောက်ခံဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ Power Point ဖြင့် English စကားအနည်းငယ်သုံးပြီး ဆက်လက်ဆွေးနွေးခွင့်ပြု ပါရန်မေတ္တာရပ်ခံအပ်ပါတယ်။ WHO နဲ့ကျန်းမာရေးနှင့်အားကစားဝန်ကြီးဌာနက NCD မကူးစက်နိုင် တဲ့ရောဂါနဲ့ ပတ်သတ်လို့ WHO က ၁၉၉၀ ပြည့်နှစ်ကစပြီး NCD တွေဟာကူးစက်နိုင်တဲ့ရောဂါတွေ အတွက် ကမ္ဘာကြီးကိုပိုမိုဝန်ပိစေကြောင်း ကြေညာခဲ့ပါတယ်။ ၂၀၀၉ ခုနှစ်မှာတော့ WHO က လက်တွေ့ပါဝင်ဆောင်ရွက်ခဲ့ပြီး ငါးနှစ်ကြာ ၂၀၁၄ ခုနှစ်မှာ ကျန်းမာရေးအားကစားဝန်ကြီးဌာနနှင့် WHO ပူးပေါင်းပြီး Steps Survey ကိုဆောင်ရွက်ခဲ့ပါတယ်။ ၂၀၁၅ ခုနှစ်မှာ NCD ကာကွယ်နှိမ်နင်း ရေးဌာနခွဲကို စတင်ဖွဲ့စည်းခဲ့ပါတယ်။ ယနေ့အချိန်မှာ ပြည်ထောင်စုဝန်ကြီးဌာနက NCD ဆိုင်ရာ အမျိုးသားရေးမူဝါဒ ၂၀၁၇-၂၀၂၁ ခုနှစ်ကိုရေးဆွဲထားပြီးဖြစ်ပါတယ်။ WHO အသိအမှတ်ပြု Pen အစီအစဉ်ကို ၂၀၁၂ ခုနှစ်မှစတင်လာခဲ့ရာမှာ မြို့နယ်အားလုံး ရောဂါကာကွယ်ရေးအတွက် တိုးချဲ့ဆောင်ရွက်ဖို့စီစဉ်ထားပြီး ဖြစ်ကြောင်းသိရတာကြောင့် ပြည်ထောင်စုဝန်ကြီးဌာနရဲ့ တာဝန်ကျေပွန်မှု က မင်းတိုင်းကျတော့ မဟုတ်ဘူးဆိုတာ ပေါ်လွင်ပါတယ်။ ဥက္ကဋ္ဌကြီးခင်ဗျား။ ပုံပါအတိုင်း မကူးစက် နိုင်တဲ့ရောဂါ NCD ဆိုတာ ကျယ်ပြောလှတဲ့လူမှုဘဝနေထိုင်မှုပုံစံတွေနဲ့ အသေအချာဆက်စပ်နေတဲ့ အတွက် ကာကွယ်ထိန်းချုပ်တဲ့နေရာမှာ ကျန်းမာရေးဌာနအပြင် အခြားနှီးနွှယ်ဌာနများရဲ့ ပူးပေါင်း ပါဝင်မှုဟာ အလွန်အရေးကြီးလှပါတယ်။ ဒါ့အပြင် ကာကွယ်ထိန်းချုပ်ရာမှာ လူတစ်ဦးချင်းမှာ တာဝန်ရှိကြောင်း စွဲစွဲမြဲမြဲသိနိုင်ဖို့အတွက် အတွေးအခေါ်ပြောင်းလဲရေးနဲ့ပညာပေးလုပ်ငန်းတွေဟာ အဓိကကျတာကြောင့် ပြိုင်တူတွန်းဖို့ တိုက်တွန်းထားတဲ့အဆိုရှင်ရဲ့ အဆိုကို ကြိုဆိုထောက်ခံအပ်ပါတယ်။ အဆိုသာမအောင်မြင်ခဲ့ရင် နိုင်ငံစီးပွားရေး၊ ဖွံ့ဖြိုးရေးတွေကိုထိခိုက်မယ့်အပြင် ပြည်သူတွေအနေနဲ့ ဆေးကုသစရိတ်ကြောင့် မိသားစုဝင်ငွေလျော့နည်းဆင်းရဲကြမှာ ဖြစ်ပါတယ်။ နောက်ဆုံးတော့ ကမ္ဘာ့ ကျန်းမာရေးစနစ် အညွှန်းကိန်းမှာ ယခုလက်ရှိအောက်ဆုံးအဆင့်ကနေ လုံးဝမတိုးတက်နိုင်တော့ပဲ စုန်းစုန်းမြုပ်သွားနိုင်ပါတယ်။ ဥက္ကဌကြီးခင်ဗျား။ အရက်၊ ဆေးလိပ်သောက်သုံးမှုနဲ့ သကြား၊ ဆားနဲ့မကောင်းသောအဆီ စားသုံးမှုတွေကိုသာ ထိရောက်စွာထိန်းချုပ်နိုင်ရင် NCD ရောဂါများကို ကာကွယ်တားဆီးရေး အောင်မြင်မှာဖြစ်ပါတယ်။ ဒါတွေကိုပူးပေါင်းဆောင်ရွက်ဖို့ ပုံပါဝန်ကြီးဌာနများဟာအဓိကကျပါတယ်။ ဥပမာအားဖြင့် အကြောင်းအရင်းတစ်ခုဖြစ်တဲ့ အရက်သောက်သုံးမှုထိန်းချုပ်ရေးအတွက် မလွဲမသွေ အခွန်တိုးမြှင့်ကောက်ခံဖို့လိုအပ်ပါတယ်။ အခွန်ကောက်တာဟာ ကျန်းမာရေးဌာနရဲ့ တာဝန် မဟုတ် ပါဘူး။ အခွန်ဥပဒေအပြင် ထိန်းချုပ်ရေးဥပဒေတွေကို ပြဋ္ဌာန်းပေးတာကတော့ ကျွန်တော်တို့ရဲ့ လွှတ်တော်တွေပါ။ ဥပဒေအောင်မြင်အောင် တရားစွဲနိုင်တာ စီမံကိန်းဘဏ္ဍာရေးဝန်ကြီးဌာနနဲ့ တရားစွဲ အဖွဲ့အစည်းတွေဖြစ်ပါတယ်။ ဥပမာ-အုပ်ချုပ်ရေးဌာနနှင့် မြန်မာနိုင်ငံပြည်သူ့ရဲတပ်ဖွဲ့ဌာန ဖြစ်ပါတယ်။ ဥပဒေပြဋ္ဌာန်းတာကအစ မညီညွတ်ရင်ထိရောက်တဲ့ဥပဒေပြဋ္ဌာန်းဖို့ ကြန်ကြာသွားနိုင်ပါသေးတယ်။ ကျန်းမာရေးဌာနနဲ့မပူးပေါင်းမဆောင်ရွက်ရင် အရက်ကြောင့်ဖြစ်တဲ့ရောဂါတွေ၊ ဆိုးကျိုးတွေ တစ်နိုင်ငံလုံးခံစားရမှာ ဖြစ်ပါတယ်။ အခုအသက် ၂၀ ကနေ ၂၉ နှစ်အတွင်း သေဆုံးတဲ့လူ လေးဦးမှာ တစ်ဦးဟာ အရက်ကြောင့်သေဆုံးနေပါတယ်။ သေချာတာကမြန်မာကျန်းမာရေးအခြေအနေဟာ ဒီတိုင်းထားရင်ချောက်ထဲကိုကျသွားနိုင်ပါကြောင်း သတိပေးလိုပါတယ်။ ဥက္ကဌကြီးခင်ဗျား။ နောက် အကြောင်းအရင်းတစ်ခုဖြစ်တဲ့ ကွမ်းယာအပါအဝင် ဆေးလိပ်နဲ့ဆေးရွက်ကြီးထိန်းချုပ်ရေးအတွက်ထိန်းချုပ်ရေးဥပဒေပြဋ္ဌာန်းထားပါလျက် မအောင်မြင်ဖြစ်နေရခြင်းဟာလည်း ဆိုခဲ့ပြီးတဲ့အကြောင်း များကြောင့်ဖြစ်ပါတယ်။ ဒါ့အပြင် နိုင်ငံတော်၏အတိုင်ပင်ခံပုဂ္ဂိုလ်ကိုယ်တိုင်က ရောဂါကာကွယ်ရေး အတွက် ပညာပေးလုပ်ငန်းတွေအောင်မြင်ဖို့ ဝန်ကြီးဌာနပေါင်းစုံအပြင် ကျောင်းဆရာ/ဆရာမများ၊ ဝန်ထမ်းမိသားစုများ အဆင့်ဆင့်သောတာဝန်ရှိသူများက စုပေါင်းစီမံပါဝင်ဆောင်ရွက်ကြဖို့ မေတ္တာ ရပ်ခံခဲ့ပါတယ်။ ဥပဒေအရ ဆေးလိပ်ငွေ့ကင်းစင်ရမယ့် ရုံး၊ ဆေးရုံတွေဟာနေရာတွေ သတ်မှတ်ထား ပါတယ်။ အသက် ၁၈နှစ်အောက် ဆေးလိပ်ရောင်းချခွင့်မပြုရန် ပြဋ္ဌာန်းထားပါတယ်။ ဒါပေမဲ့ လိုက်နာမှုမရှိတာတွေဟာ အတူတကွပူးပေါင်းဆောင်ရွက်မှုမရှိခြင်းနှင့် တက်ကြွစွာဆောင်ရွက်မှု မရှိခြင်းရဲ့ နမူနာတွေ ဖြစ်ပါတယ်။ ဒီအတိုင်းသာသွားရင် NCD ကြောင့်နောင်ငါးနှစ်အကြာမှာ ပြည်သူတွေကမွဲ အစိုးရကဆင်းရဲရမယ့်အရေးကို တွေးပူမိပါတယ်။ ဥက္ကဌကြီးခင်ဗျား။ ကျန်းမာရေး ဂရုစိုက်တဲ့ နိုင်ငံတွေမှာတော့ ဆားခွန်၊ သကြားခွန်တွေကောက်ခံဖို့ လွှတ်တော်အစိုးရညီညွတ်စွာ ဥပဒေပြဋ္ဌာန်းပြီး မကူးစက်နိုင်တဲ့ရောဂါတွေ ကာကွယ်ရေးအတွက် အားသွန်ခွန်စိုက်ဆောင်ရွက် နေတာကြာပါပြီ။ ပူးပေါင်းဆောင်ရွက်မှုအားနည်းနေတဲ့ ကျွန်တော်တို့နိုင်ငံမှာတော့ အငန်နှင့်အချို့ ကို လွန်ကဲစွာ စားသုံးဆဲဖြစ်ပြီး ပညာပေးမှုတွေအားနည်းတာကြောင့် NCD အန္တရာယ်ဟာလက်တစ်ကမ်း မှာရောက်နေပါပြီ။ အဆီတွေများတဲ့ အစားအစာတွေ အမဲဆီ၊ ဝက်ဆီ၊ ဆားအုန်းဆီနဲ့ပြန်ကြော်ဆီတွေ မစားဖို့စိစစ်ဖို့တားမြစ်ဖို့စုပေါင်းတာဝန်ယူဖို့လိုပါပြီ။ ဟင်းသီးဟင်းရွက်နဲ့သစ်သီးဝလံတွေ များများစားဖို့ ပြန်ကြားရေးကပညာပေးနေပေမဲ့ ရောဂါဖြစ်နှုန်းတွေ တိုးတက်လာနေတာဟာ အသိပညာမဲ့မှုက ပညာပေးမှုကို အလဲထိုးအနိုင်ယူနေဆဲပဲလို့ ပြောနိုင်ပါတယ်။ ပညာပေးဖို့ပုံစံ၊ ပညာပေးရေးပုံစံပြောင်းဖို့ လိုအပ်နေပါပြီ။ တစ်ပြည်လုံးမှာ Exercise is medicine ကိုယ်လက်လှုပ်ရှားခြင်းသည် ဆေးတစ်ပါး EM လှုပ်ရှားမှုအစီအစဉ်အောင်မြင်ချင်ရင် ပညာရေးဝန်ကြီးဌာနနဲ့ပူးပေါင်းဆောင်ရွက်ရုံ တင်မက အား/ကာ ဦးစီးဌာနအပါအဝင် ဌာနပေါင်းစုံတက်ကြွစွာ ပူးပေါင်းကူညီမှသာ NCD ဆိုင်ရာအမျိုးသားမူဝါဒ အောင်မြင်မှာဖြစ်ကြောင်း အကြံပေးလိုပါတယ်။ ကိုယ်လက်လှုပ်ရှားမှုများကို မသိလို့မလုပ်ခြင်းတွေဟာ မကူးစက်နိုင်သောရောဂါများ ဖြစ်ပွားဖို့အားပေးပါတယ်။ ဥက္ကဌကြီးခင်ဗျား။ စဉ်ဆက်မပြတ်ဖွံ့ဖြိုးရေး ပန်းတိုင် ၂၀၃၀ ကိုမြန်မာနိုင်ငံအနေန အရောက်သွားနိုင်ဖို့ရာမှာ အဟန့်အတား ဖြစ်နေတဲ့ မကူးစက် နိုင်သောရောဂါများကို စုပေါင်းအားနဲ့တားဆီးကာကွယ်နှိမ်နင်းဖို့ အလွန်အရေးကြီးတဲ့ အခြေအနေ ရောက်ပါပြီ။ အောင်မြင်ဖို့အတွက်ကတော့ ဘဏ္ဍာငွေကြေးလိုအပ်ချက်တွေ ရှိပါတယ်။ ဥပမာအားဖြင့် ၂၀၁၉-၂၀၂၀ ခုနှစ်အတွက် အား/ကာဦးစီးဌာနရဲ့ ဘတ်ဂျက်မှာ ဝန်ကြီးဌာနတစ်ခုလုံးနှင့် နှိုင်းယှဉ်ပါ က ၂.၈ ရာခိုင်နှုန်းသာရှိပါတယ်။ ကာကွယ်တားဆီးမယ်ဆိုရင် ဒီငွေနဲ့မဆောင်ရွက်နိုင်ပေမဲ့ တခြား ဝန်ကြီးဌာနများ တက်ကြွစွာပူးပေါင်းဆောင်ရွက်ပေးမယ်ဆိုရင်တော့ အောင်မြင်နိုင်ပါကြောင်း နမူနာ ပေးလိုပါတယ်။ ဒါကြောင့်မို့လို့ ဒေါက်တာစံရွှေဝင်းရဲ့ အဆိုကိုထောက်ခံလိုက်ရပါတယ်ခင်ဗျား။ ကျေးဇူးအများကြီးတင်ပါတယ်။</speech>
<speech type='speaker'>အလုံမဲဆန္ဒနယ်မှ ဦးရဲလွင် ဆွေးနွေးဖို့ ဖြစ်ပါတယ်</speech>
<speech><mp id='484'>ဦးရဲလွင်(အလုံမဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော် ဥက္ကဋ္ဌကြီးနှင့်အားလုံး မင်္ဂလာပါ။ ကျွန်တော်ကတော့ ရန်ကုန်တိုင်းဒေသကြီး၊ အလုံမဲဆန္ဒနယ်က ပြည်သူ့လွှတ်တော် ကိုယ်စားလှယ် ဦးရဲလွင် ဖြစ်ပါတယ်။ ရေကြည်မဲဆန္ဒနယ်မှ ဒေါက်တာစံရွှေဝင်း တင်သွင်းသွားတဲ့ မကူးစက်နိုင်သောရောဂါများ ကာကွယ်တားဆီးသွားနိုင်ရန်အတွက် ဝန်ကြီးဌာနပေါင်းစုံတက်တက် ကြွကြွပူးပေါင်းဆောင်ရွက်သွားရန် နိုင်ငံတော်အစိုးရအား တိုက်တွန်းကြောင်းအဆိုအား ထောက်ခံ ဆွေးနွေးသွားမှာဖြစ်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ မကူးစက်နိုင်တဲ့ရောဂါများဆိုတာ ကတော့ လူတစ်ဦးမှတစ်ဦးသို့ ရောဂါကူးစက်ခြင်းကြောင့်မဟုတ်ဘဲ ကျန်းမာရေးနှင့်မညီညွတ်သော အစားအသောက်များစားသောက်ခြင်းနှင့် ကျန်းမာရေးနှင့်မညီညွတ်သော လူနေမှုဘဝပုံစံများတွင် ကြာရှည်စွာစားသောက် နေထိုင်ထိတွေ့ရခြင်းကြောင့် ဖြစ်ပေါ်လာတဲ့ ရောဂါအစုအဝေးတစ်ခုဖြစ်ပြီး တော့ ဒီမကူးစက်နိုင်တဲ့ ရောဂါတွေထဲမှာဆိုရင် သွေးတိုးနဲ့ နှလုံးသွေးကြောကျဉ်းရောဂါ၊ ဆီးချို သွေးချို ရောဂါ၊ ကင်ဆာရောဂါ၊ နာတာရှည်အဆုတ်ရောဂါနှင့် အသက်ရှူ လမ်းကြောင်းဆိုင်ရာရောဂါ တွေကတော့ အဓိကရောဂါတွေ အဖြစ်ပါဝင်နေပါတယ်။ မြန်မာနိုင်ငံမှာသာမက တစ်ကမ္ဘာလုံးမှာ မကူးစက်နိုင်တဲ့ရောဂါများကြောင့် လူသေဆုံးမှုက ကူးစက်ရောဂါများကြောင့် လူသေဆုံးမှုထက် ပိုမိုများပြားနေပါတယ်။ ဒီမကူးစက်နိုင်တဲ့ ရောဂါတွေကိုဖြစ်ပွားစေတဲ့ အဓိကအကြောင်းအရင်းများ ကတော့ ဆေးလိပ်၊ ဆေးရွက်ကြီးကို သုံးစွဲခြင်း၊ အရက်အလွန်အကျွံသောက်သုံးခြင်း၊ ဘေးအန္တရာယ် ရှိသောအစားအစာနှင့် ကိုယ်လက်လှုပ်ရှားမှုမရှိခြင်းတို့နှင့်ဆက်စပ်နေပြီးတော့ မြန်မာနိုင်ငံ ကျန်းမာရေးပြဿနာရဲ့ သုံးပုံနှစ်ပုံမှာ မကူးစက်သောရောဂါများဖြစ်ပွားနေတာကို တွေ့ရှိရပါတယ်။ တစ်ကမ္ဘာလုံးမှာ မကူးစက်နိုင်သော ရောဂါများကြောင့် နှစ်စဉ်လူဦးရေ ၄၁ သန်းခန့် သေဆုံး လျက်ရှိပြီးတော့ တစ်ကမ္ဘာလုံးသေဆုံးသူရဲ့ ၇၁ ရာခိုင်နှုန်းခန့်ရှိနေပါတယ်။ ဒေသတွင်းသေဆုံးမှု တွေကို လေ့လာကြည့်မယ်ဆိုရင်လည်း ၂၀၁၂ ခုနှစ် ကိန်းဂဏန်းများအရ မြန်မာနိုင်ငံမှာ မကူးစက်နိုင်တဲ့ရောဂါတွေကြောင့် ၅၉ ရာခိုင်နှုန်း၊ ကူးစက်နိုင်တဲ့ရောဂါတွေက ၃၀ ရာခိုင်နှုန်းနှင့် ထိခိုက်ဒဏ်ရာတွေကြောင့် ၁၁ ရာခိုင်နှုန်းသေဆုံးနေတယ်လို့သိရပါတယ်။ ရောဂါအလိုက် သေဆုံးမှု တွေပြန်ကြည့်တဲ့အခါမှာလည်း သေဆုံးမှုအားလုံးရဲ့ ၄၈ ရာခိုင်နှုန်းက မကူးစက်နိုင်တဲ့ရောဂါများ ကြောင့်ပင် ဖြစ်ပါတယ်။ ဥက္ကဌကြီးခင်ဗျား။ ၂၀၁၁ ခုနှစ် စက်တင်ဘာလမှာ မကူးစက်နိုင်သောရောဂါများကို ကမ္ဘာ တစ်ဝှမ်း လူမှုရေးနှင့် စီးပွားရေးဆိုင်ရာဖွံ့ဖြိုးတိုးတက်မှုကို အဟန့်အတားဖြစ်စေတဲ့ အရေးကြီးတဲ့ကိစ္စ တစ်ရပ်အဖြစ်သတ်မှတ်ပြီးတော့ ကမ္ဘာ့ခေါင်းဆောင်များ ဝိုင်းဝန်းဆွေးနွေးခဲ့ကြတာရှိကြပါတယ်။ ဒါ့အပြင် ကုလသမဂ္ဂရဲ့ Sustainable Development God (၁၇)ချက်ရဲ့ တတိယမြောက် ရည်မှန်းချက်မှာ ကာကွယ်ကုသခြင်းနည်းလမ်းများကို အသုံးပြု၍ မကူးစက်နိုင်သောရောဂါများကြောင့် အရွယ်မတိုင်ခင်သေဆုံးမှုကို ၂၀၃၀ ပြည့်နှစ်၌ သုံးပုံတစ်ပုံလျှော့ချရန်ဆိုတဲ့အချက် ပါဝင် လာတာကိုကြည့်ခြင်းအားဖြင့် မကူးစက်နိုင်သောရောဂါများအပေါ် ကမ္ဘာက ပိုမိုအလေးထား လာကြောင်းကို ပေါ်လွင်လျက်ရှိပါတယ်။ ဒါကြောင့် မြန်မာနိုင်ငံအနေဖြင့်လည်း မကူးစက်နိုင်သော ရောဂါများကို ကာကွယ်တဲ့နေရာမှာ ဆေးလိပ်ကိုရှောင်ကြဉ်ခြင်းအားဖြင့် နှလုံးသွေးကြောရောဂါ ဖြစ်ပွားမှုကိုထက်ဝက်လျှော့ချနိုင်မှာဖြစ်ပါတယ်။ နှစ်စဉ် ဆေးလိပ်သောက်သုံးခြင်းကြောင့် လူဦးရေ ခြောက်သန်းခန့်သေဆုံးလျက်ရှိပြီးတော့ ငါးသန်းမှာ ကိုယ်တိုင်သောက်သုံးခြင်းကြောင့်ဖြစ်ပြီး ခြောက်သိန်းခန့်ကတော့ တစ်ဆင့်ခံဆေးလိပ်ငွေ့ ရှူခြင်းကြောင့် သေဆုံးနေရခြင်းဖြစ်ပါတယ်။ ဒါ့အပြင် အရက်သောက်သုံးခြင်းဟာဆိုရင်လည်း သွေးပေါင်တက်ခြင်း၊ နှလုံးရောဂါနဲ့ ဦးနှောက်လေဖြတ်ခြင်း၊ စိတ်ဖောက်ပြန်ခြင်းများဖြစ်တတ် သောကြောင့် အရက်အလွန်အကျွံသောက်သုံးမှုများကို လျှော့ချရှောင်ကြဉ်ဖို့လိုအပ်ပါမယ်။ ဒါ့ကြောင့် ကျန်းမာရေးမြှင့်တင်ခြင်း၊ ရောဂါကာကွယ်ရေးလုပ်ငန်းစဉ်များ ဆောင်ရွက်ခြင်းအနေဖြင့် အခွန် တိုးမြှင့်ကောက်ခံခြင်း၊ ဆေးလိပ်ကင်းစင်သောလုပ်ငန်းခွင်နေရာများနှင့် အများပြည်သူပိုင်နေရာများ တည်ထောင်ခြင်း၊ ကျန်းမာရေးအသိပညာမြှင့်တင်ခြင်းနှင့် သတိပေးခြင်း၊ ဆေးလိပ်/အရက် ကြော်ငြာခြင်း၊ အရောင်းမြှင့်တင်ခြင်းများအား တားမြစ်ခြင်းအစရှိတဲ့လုပ်ငန်းစဉ်တွေကို သက်ဆိုင်ရာ ဝန်ကြီးဌာနအသီးသီးမှ ဆောင်ရွက်ကြရမှာဖြစ်ပါတယ်။ ထို့အတူ ဆားသုံးစွဲမှုလျှော့ချခြင်း၊ အန္တရာယ်ရှိသောဆီအစား အန္တရာယ်ကင်းသောဆီများ အစားထိုးသုံးစွဲခြင်း၊ ကိုယ်လက်လှုပ်ရှားမှုအား ပြည်သူများသိရှိစေရန် လှုံ့ဆော်ပေးခြင်းများကိုလည်း ဆောင်ရွက်သွားရမှာဖြစ်ပါတယ်။ လေးစားအပ်ပါသော ဥက္ကဌကြီးခင်ဗျား။ အဆိုရှင်တင်ပြသွားသကဲ့သို့ မကူးစက်တတ်သော ရောဂါအများစုအား တစ်သက်လုံးဆေးဝါးကုသမှု၊ ပြန်လည်စစ်ဆေးမှု၊ ဆေးဝါးသောက်သုံးနေရမှုများ ဆက်လက်ဆောင်ရွက်နေရတာဖြစ်တဲ့အတွက် ကုသစရိတ်များက တစ်ဦးချင်းရဲ့ ဝင်ငွေ၊ မိသားစုရဲ့ ဝင်ငွေများကိုသုံးစွဲရတာဖြစ်လို့ ပြည်သူလူထုကိုပိုပြီးဆင်းရဲတွင်းနက်စေနိုင်တာဖြစ်ပါတယ်။ နိုင်ငံတော် အနေဖြင့်လည်း ကျန်းမာရေးအတွက် ရန်ပုံငွေများပိုမိုကုန်ကျစေမှာဖြစ်ပြီး လုပ်အား၊ ကုန်ထုတ် စွမ်းအားများလည်း ကျဆင်းစေမှာဖြစ်ပါတယ်။ ဒါကြောင့် သက်ဆိုင်ရာဝန်ကြီးဌာန၊ အဖွဲ့အစည်း အသီးသီးအနေဖြင့် ပြည်သူများ၏ ကျန်းမာရေးအတွက် သက်ဆိုင်ရာဌာနအသီးသီးမှာ အလေးထားဆောင်ရွက်နိုင်စေရန်နှင့် ကူးစက်တတ်တဲ့ရောဂါများကိုဖြစ်စေနိုင်သော အဓိကအကြောင်းအရင်းများ ကို ပိုမိုထိရောက်စွာကာကွယ်ထိန်းချုပ်လျှော့ချနိုင်ရန်အတွက် တက်တက်ကြွကြွပူးပေါင်းဆောင်ရွက် ပေးနိုင်ပါရန် ဒေါက်တာစံရွှေဝင်းရဲ့ အဆိုအား လေးလေးနက်နက်ထောက်ခံဆွေးနွေးရင်း နိဂုံးချုပ်အပ် ပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<speech type='speaker'>မင်းလှမဲဆန္ဒနယ်မှ ဒေါက်တာသန်းအောင်စိုး ဆွေးနွေးဖို့ ဖြစ်ပါတယ်</speech>
<speech><mp id='204'>ဒေါက်တာသန်းအောင်စိုး(မင်းလှမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများ၊ ဧည့်သည်တော်များ အားလုံးမင်္ဂလာပါ။ ကျွန်တော်ကတော့ ပဲခူးတိုင်းဒေသကြီး၊ မင်းလှမဲဆန္ဒနယ်က ပြည်သူ့လွှတ်တော် ကိုယ်စားလှယ် ဒေါက်တာသန်းအောင်စိုး ဖြစ်ပါတယ်။ ကျေးဇူးပြုပြီး Power Point သုံးစွဲခွင့်ပြုဖို့ မေတ္တာရပ်ခံအပ်ပါတယ်။ ဒေါက်တာစံရွှေဝင်း၊ ရေကြည်မဲဆန္ဒနယ်ရဲ့ မကူးစက်နိုင်တဲ့ရောဂါတွေကို ဝန်ကြီးဌာနပေါင်းစုံ ကာကွယ်ဆောင်ရွက်သွားဖို့အဆိုကို ထောက်ခံဆွေးနွေးသွားမှာဖြစ်ပါတယ်။ Gopolsozys Communicable Disease Non communicable Disease (mpionson ရောဂါနဲ့ မကူးစက်တဲ့ရောဂါ)ဆိုပြီးခွဲနိုင်ပါတယ်။ NCD ကို Veterinary Medicine တိရစ္ဆာန်ဆေးကု Terminology saqlgq98 poscope Sospololu New Castle Disease olu 8960s? NCD ကို မကူးစက်နိုင်တဲ့ရောဂါအနေနဲ့ ဆွေးနွေးသွားမှာဖြစ်ပါတယ်။ WHO က သတ်မှတ်ထားတဲ့ ရောဂါထဲမှာတော့ Mental Health(စိတ်ကျန်းမာရေး)ပါ ပါဝင်ပါတယ်။ အဆိုရှင်က ဌာနပေါင်းစုံ၊ မွေးမြူရေးနှင့်ကုသရေး၊ စိုက်ပျိုးရေး၊ ငါးလုပ်ငန်း၊ သစ်တောစသည့်ဌာနပေါင်းစုံပါဝင်သင့်တယ်လို့ တင်ပြသွားပါတယ်။ ဒီအပြင် NHC-National Health Committee(အမျိုးသားကျန်းမာရေး ကော်မတီ)ပြန်လည်အသက်ဝင်ဖို့သင့်တယ်လို့လည်း ထောက်ပြသွားပါတယ်။ ဒီကော်မတီမှာ ဝန်ကြီး ဌာနပေါင်းစုံပါဝင်ပေမဲ့ မွေးမြူရေးနှင့်ကုသရေးတို့၊ ငါးလုပ်ငန်းဦးစီးတို့ အရေးကြီးတဲ့ဌာနတွေက ဒီကော်မတီမှာ ဝန်ကြီးဌာနအနေနဲ့ပါဝင်ခြင်းမတွေ့ရပါဘူး။ အစားအသောက်အလွန်အကျွံစားသုံးမှုတွေရှိလို့၊ အချိုမှုန့်တွေအလွန်အကျွံသုံးစွဲလို့၊ စားသုံးဆီ တွေမသန့်လို့၊ အသီးအရွက်တွေဆိုရင်လည်း ဓာတ်မြေသြဇာတွေ၊ ပိုးသတ်ဆေးအကြွင်းတွေ ကျန်နေလို့၊ ဆေးဖြန်းရင်လည်း ဆေးညွှန်းအတိုင်းမလိုက်နာလို့ ဒါ့ကြောင့်ဖြစ်ရတယ်။ ဒါ့ကြောင့် GAP ဆိုတဲ့ Good Agriculture Practices soosboçosušimo. Gag:cg:olosufu cşans 9330?:coại cl:603 ဘေးကင်းတဲ့အစာတွေဖြစ်ဖို့လည်း လိုပါတယ်။ ဒီလိုဖြစ်ဖို့ဆိုတာ GAHP လို့ခေါ်တဲ့ Good Animal Husbundry Practices ဆိုတဲ့ ကောင်းမွန်သောမွေးမြူရေးကျင့်စဉ်နဲ့ ကျင့်သုံးပြီးမွေးဖို့ လိုပါတယ်။ စွန့်ပစ်ရေတွေလည်း သန့်ရှင်းဖို့လိုပါတယ်။ ဒါမှငါးတွေက ဘေးကင်းတဲ့ငါးတွေရမှာပါ။ နောက် Food Additive တွေအနေနဲ့ ထပ်ပေါင်းထည့်တဲ့ အစာအနေနဲ့ဆိုရင်တော့ ဥပမာ- အသားတွေမှာ ကြာကြာ ခံအောင် ယမ်းစိမ်းအလွန်အကျွံသုံးတာ၊ ပုစွန်လတ်တယ်ထင်အောင် အစိမ်းရောင်ဆိုးတာ၊ အသားတွေကို အနီရောင်ဆိုးတာတွေ မလုပ်သင့်ပါဘူး။ ကြာကြာခံအောင် နို့ဆီတွေမှာ ဖော်မလင်မထည့်သင့်ပါ ဘူး။ Non Diary လို့ဖော်ပြထားပြီးတော့ နွားပုံတွေထည့်ပြီးတော့ မသုံးသင့်ပါဘူး။ နောက် မြန်မြန် နူးအောင်ဆိုပြီးတော့ ငါးပိရည်ထဲမှာ မြေဩဇာမထည့်သင့်ပါဘူး။ အရက်တွေ ပြင်းအောင်ဆိုပြီး အင်ဒရင်းတို့၊ ဖိနပ်စုတ်တို့မထည့်သင့်ပါဘူး။ သယ်ရလွယ်အောင် ဆိုပြီးတော့ ငှက်ပျောတို့၊ ခရမ်းချဉ်တို့ကို အစိမ်းလိုက်သယ်ပြီး ဈေးကွက်နားကြမှ မှည့်တဲ့ဆေးမထည့် သင့်ပါဘူး။ Vegetdble Oil ဆိုပြီးတော့ စားအုန်းဆီကိုသတ်မှတ်ထားတာဖြစ်ပေမဲ့ပြည်သူတွေ ကင်းကင်းရှင်းရှင်းနဲ့လုံလုံခြုံခြုံ မသိပါဘူး။ နောက် ပလတ်စတစ်အိတ်နဲ့အပူတွေမထည့်သင့်ပါဘူး။ ဒါက Carcinogen Agent တွေ ထွက်နိုင်ပါတယ်။ ဒီအပြင် Junk Food လို့ခေါ်တဲ့ အလွယ်စားသုံးတဲ့ အစားအစာတွေကိုလည်းပဲ အလွန်အကျွံမစားသုံးသင့်ပါဘူး။ အဲဒါကြောင့် ကိုယ်လက်လှုပ်ရှားမှုတွေလည်း လုပ်ဖို့လိုပါတယ်။ ဒါကြောင့် အလွယ်တကူ ကိုယ်လက်လှုပ်ရှားမှုလုပ်နိုင်အောင် အထိုင်များသူတွေ၊ အသက်ကြီးသူတွေ၊ မတ်တပ်မရပ်နိုင်သူတွေ လုပ်နိုင်အောင် သွေးချို ဆီးချို ဥက္ကဋ္ဌ ဆရာကြီး ပါမောက္ခဒေါက်တာဦးတင့်ဆွေလတ်ကိုယ်တိုင် လူမှု ကွန်ယက်တွေမှာလည်း ဗွီဒီယိုလေးနဲ့ဖော်ပြထားပါတယ်။ တစ်နေ့ကို နာရီဝက်လောက်လှုပ်ရှား လိုက်လို့ရှိရင် ဒါဟာအနည်းဆုံးနာရီဝက်လောက်ကိုယ်လက်လှုပ်ရှားမှုပေးရင် ကိုယ်လက်လှုပ်ရှားခြင်း အစီအစဉ်အနေနဲ့ အင်မတန်မှကောင်းမွန်တဲ့အစီအစဉ်လေး ဖြစ်ပါတယ်။ ဗွီဒီယိုလေးကလည်း အင်မတန်မှစိတ်ဝင်စားစရာကောင်းပါတယ်။ အဲဒါကြောင့် အသက် ၈၀ ကျော် အဖွားတောင်မှလိုက်ပြီးတော့ ဗွီဒီယိုလေးဖွင့်ပြီးလှုပ်ရှားနေတာလည်း တွေ့ရပါတယ်။ အဲဒါကြောင့်မို့လို့ ကျွန်တော်တို့က အစားအသောက်တွေကိုလည်းပဲ ဘေးကင်းတဲ့အစားအသောက်တွေစားမယ်။ အစားအသောက်တွေမှာ ထည့်တဲ့ Additives ပစ္စည်းတွေကလည်းပဲ မထည့်သင့်တာတွေကို ကိုယ့်လောဘတစ်ခုကို ရှေးရှုပြီးတော့ ပြည်သူအားလုံးရဲ့ ကျန်းမာရေးအတွက် မထည့်သင့်ပါဘူး။ ဒါမှလည်းပဲ ကျွန်တော်တို့ NCD လို့ခေါ်တဲ့ Non Communicable Disease(မကူးစက်နိုင်တဲ့ရောဂါ)တွေ လျော့နည်းကျဆင်းသွားမှာ ဖြစ်ပါတယ်။ ဒါကြောင့် ဝန်ကြီးဌာနပေါင်းစုံ ပူးပေါင်းဆောင်ရွက်သင့်ပါကြောင်းအဆိုကို လေးလေး နက်နက် ထောက်ခံဆွေးနွေးရင်း နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type='speaker'>ပြည်မဲဆန္ဒနယ်မှ ဒေါက်တာဒေါ်ခင်စိုးစိုကြည် ဆွေးနွေးဖို့ ဖြစ်ပါတယ်</speech>
<speech><mp id='199'>ဒေါက်တာဒေါ်ခင်စိုးစိုးကြည်(ပြည်မဲဆန္ဒနယ်)</mp>လေးစားရပါတဲ့ ပြည်သူ့လွှတ်တော် ဥက္ကဋ္ဌကြီးနှင့်အားလုံးပဲမင်္ဂလာပါ။ ကျွန်မကတော့ ပြည်မဲဆန္ဒနယ်မှ ဒေါက်တာဒေါ်ခင်စိုးစိုးကြည် ဖြစ်ပြီး ရေကြည်မဲဆန္ဒနယ်မှ ဒေါက်တာစံရွှေဝင်းရဲ့အဆိုကို ပါဝင်ထောက်ခံဆွေးနွေးသွားမှာ ဖြစ်ပါတယ်။ ကမ္ဘာ့ပေါ်မှာ နိုင်ငံတစ်နိုင်ငံရဲ့ ကျန်းမာရေးအဆင့်အတန်းကို သတ်မှတ်တဲ့နေရာမှာ၊ တိုင်းတာတဲ့နေရာမှာ ကျွန်မတို့နိုင်ငံမှာရှိတဲ့ တစ်နှစ်အောက်နှင့် ငါးနှစ်အောက်ကလေးတွေရဲ့ သေဆုံး နှုန်းတွေ၊ မိခင်သေဆုံးနှုန်းတွေ၊ နိုင်ငံသူ၊ နိုင်ငံသားတွေရဲ့ သက်တမ်းတွေနဲ့ ကျွန်မတို့က တွက်ချက် တိုင်းတာကြရတာဖြစ်ပါတယ်။ ယခုလက်ရှိအခြေအနေမှာ ကျွန်မတို့နိုင်ငံသားတွေရဲ့ သက်တမ်းဟာ ပျမ်းမျှအားဖြင့် ၆၇ နှစ်ဖြစ်ပါတယ်။ ဒါပေမဲ့ တကယ်လို့သာ ရှေ့ကဆွေးနွေးသွားခဲ့ကြသလိုမျိုး မကူး စက်နိုင်တဲ့ရောဂါတွေကိုသာ မတားဆီးနိုင်ဘူးဆိုလို့ရှိရင်တော့ ကျွန်မတို့နိုင်ငံရဲ့ ကျန်းမာရေးအဆင့် အတန်းဟာ ထပ်ပြီးနိမ့်ကျစရာ အဆင့်တောင်မရှိတော့တဲ့ အခြေအနေရောက်မှာဖြစ်ပါတယ်။ ဒီလိုမျိုး တားဆီးနှိမ်နင်းဖို့အတွက်လည်း ရောဂါတွေဖြစ်လာပြီဆိုလို့ရှိရင် သုံးရမည့်ဘတ်ဂျက်တွေများပါတယ်။ ဒါကြောင့်မို့လို့ ကျန်းမာရေးဘတ်ဂျက်သာ ထပ်ပြီးတော့ တိုးပြီးသုံးရမယ်ဆိုရင် ကျန်တဲ့ဖွံ့ဖြိုးရေး လုပ်ငန်းတွေမှာ သုံးဖို့အတွက် ငွေတွေဟာနည်းပါးသွားမှာဖြစ်တဲ့အတွက် ကျွန်မတို့ ဖွံ့ဖြိုးဖို့ ခြေလှမ်း စနေတဲ့ နိုင်ငံအတွက် အများကြီးထိခိုက်နိုင်ယ်ဆိုတာကို ပထမဦးဆုံး ဆွေးနွေးလိုပါတယ်။ ဒုတိယအနေနဲ့ ဇောင်းပေးပြီးတော့ ဆွေးနွေးလိုတာကတော့ အဓိက ဆေးလိပ်နှင့်ဆေးရွက်ကြီး သောက်သုံးမှုနှုန်းဖြစ်ပါတယ်။ မကူးစက်နိုင်တဲ့ရောဂါတွေရဲ့ သုံးပုံနှစ်ပုံလောက်ဟာ အဓိက အကြောင်းအရင်းကို လေ့လာကြည့်လိုက်တဲ့အခါမှာ ဆေးလိပ်နှင့်ဆေးရွက်ကြီးရဲ့ ပြဿနာ၊ သုံးစွဲမှုရဲ့ ပြဿနာဟာအဓိက ဖြစ်ပါတယ်။ ဆေးလိပ်သောက်သုံးသူအလွန်များပြီးတော့ ကျွန်မတို့ရဲ့ နိုင်ငံမှာ တကယ်တော့ ဆေးလိပ်၊ ဆေးရွက်ကြီးဥပဒေဟာ ပြဋ္ဌာန်းထားပြီးဖြစ်ပေမဲ့လည်း မည်သူကမှ ထိထိ ရောက်ရောက်လိုက်နာခြင်းမရှိဘူး။ ပြန်လည်ဆန်းစစ်ခြင်းမရှိပါဘူး။ ဒါကြောင့်မို့လို့ ဆေးလိပ် သောက်သုံးမှုဟာ မသောက်ရမည့်နေရာတွေမှာ သောက်ပါတယ်။ အများပြည်သူရှိတဲ့နေရာတွေမှာ သောက်တယ်။ မိမိရဲ့ အိမ်တွင်းမှာသောက်တယ်။ နောက်ပြီးတော့ ရုံးခန်းတွေထဲမှာ သောက်တယ်။ ဒါကြောင့်မို့လို့ ကျွန်မတို့ဟာ ဆေးလိပ်သောက်သုံးသူတွေခံစားရတဲ့ ရရှိတဲ့ ရောဂါဝေဒနာတွေအပြင် Second Smoker လို့ခေါ်တဲ့ ဆေးလိပ်မသောက်သုံးတဲ့ ဆေးလိပ်သောက်သုံးလို့ အလွန်နည်းပါးတဲ့ အမျိုးသမီးနှင့် ကလေးသူငယ်တွေအတွက် အများကြီးထိခိုက်ပါတယ်။ ဒီလိုထိခိုက်ခြင်းအားဖြင့် နိုင်ငံ့ ကျန်းမာရေးအဆင့်ကို တိုင်းတာရမည့် ငါးနှစ်အောက်ကလေး သေဆုံးမှုတွေလည်း များပြားနေတာကို တွေ့ရှိပါတယ်။ ဆက်လက်ပြီး ဆွေးနွေးလိုတာကတော့ တကယ်ဆေးလိပ်သောက်သုံးတဲ့သူတွေမှာ နှလုံးရောဂါ တွေ၊ နှလုံသွေးကြောပိတ်တာတွေ၊ လေဖြတ်တာတွေ အများကြီးဖြစ်နိုင်ပါတယ်။ နောက်တစ်ခုကတော့ အဓိကအားဖြင့် အမျိုးသားတွေမှာဆိုရင် ဆီးကျိတ်ကင်ဆာဟာလည်း ဆေးလိပ်သောက်သုံးမှုကြောင့် ဖြစ်ပါတယ်။ ပြီးတဲ့အခါမှာဆိုလို့ရှိရင် ကျွန်မတို့နိုင်ငံမှာ လူဦးရေတိုးနှုန်းဟာ အခုအချိန်မှာ ၀.၈၉ လောက်ပဲရှိတဲ့အချိန်မှာ ဆေးလိပ်များစွာသောက်သုံးတယ်ဆိုလို့ရှိရင် အမျိုးသားတွေဟာ သူတို့ရဲ့ မျိုးဆက်ပွားတာကိုထိခိုက်နိုင်တယ်။ မြုံခြင်းလည်း ဖြစ်နိုင်တယ်ဆိုတာကို ဒီကနေပြီးတော့ တင်ပြလို ပါတယ်။ ဒီထက်ဆိုတာကတော့ Second Smoker။ ကျွန်မတို့ရဲ့ အမျိုးသမီးတွေမှာဆိုရင် ဆေးလိပ် မသောက်ဘဲ ဆေးလိပ်ငွေ့ကိုရှူတဲ့အခါမှာ ဘာတွေဖြစ်လာနိုင်သလဲ။ သားပျက်၊ သားချောဖြစ်ရ ပါတယ်။ ဒါ့အပြင် ပေါင်မပြည်ဘဲနဲ့ လမစေ့ဘဲနဲ့ ကလေးတွေမွေးဖွားရပါတယ်။ မွေးဖွားတဲ့ကလေးတွေ ဟာလည်း မွေးရာပါ ကိုယ်တွင်းအင်္ဂါချို့တဲ့တဲ့ဟာတွေပါလာတာဖြစ်ပါတယ်။ မွေးဖွားပြီးတဲ့နောက်မှာ ကိုယ်ခန္ဓာဖွံ့ဖြိုးတိုးတက်မှုလည်းအားနည်းပါတယ်။ လအနည်းငယ်အတွင်းမှာ ကလေးတွေဟာ ရုတ်တရက်သေဆုံးတာ ဖြစ်နိုင်ပါတယ်။ ကျွန်မတို့ရဲ့ ဗမာအယူအဆမှာ နားပြည်ယိုတယ်။ ဒါဆိုလို့ရှိရင် ခမည်းလိုနေတယ်ဆိုတာမျိုး ပြောကြပါတယ်။ မဟုတ်ပါဘူး။ အိမ်ထဲမှာအဖိုးတွေ၊ အဖေတွေဟာ ဆေးလိပ်အများကြီးသောက်တယ်ဆိုရင် ကလေးတွေဟာ နားပြည်ယိုတဲ့ရောဂါဖြစ်ပါတယ်။ ဒါကြောင့်မို့လို့ ဒီအချက်တွေကိုကြည့်မယ်ဆိုလို့ရှိရင် ဆေးလိပ်သောက်သုံးခြင်းဟာ အဓိက သောက်သုံးတဲ့သူတွေကိုလည်း ထိခိုက်တယ်။ မသောက်သုံးဘဲနဲ့ ဘေးကရှူရှိုက်ရတဲ့ သူတွေအတွက် လည်း သိသိသာသာ ထိခိုက်တဲ့အတွက် ဆေးလိပ်၊ ဆေးရွက်ကြီးဥပဒေအတိုင်း ပြန်လည်ဆန်းစစ်ပြီးတော့မှ တိတိကျကျလိုက်နာဖို့ စိစစ်ဆောင်ရွက်သင့်ပါတယ်လို့ ပထမဦးစွာ တိုက်တွန်းဆွေးနွေး လိုပါတယ်။ ဒုတိယအချက်အနေနဲ့ ဆက်လက်ပြီးတော့ ဆွေးနွေးလိုတာကတော့ ယာဉ်စည်းကမ်း၊ လမ်းစည်းကမ်းတွေကို တိတိကျကျ ဆောင်ရွက်ပြီးတဲ့အခါမှာ RTA လို့ခေါ်တဲ့ ယာဉ်မတော်တဆမှု ကြောင့် သေဆုံးမှုတွေ၊ မသန်စွမ်းဖြစ်မှုတွေကို လျှော့ချလိုတာဖြစ်ပါတယ်။ မကူးစက်နိုင်တဲ့ရောဂါတွေ ကို ကြည့်လိုက်မယ်ဆိုလို့ရှိရင် ယာဉ်မတော်တဆမှုကြောင့်ဖြစ်ရတဲ့၊ သေဆုံးရတဲ့ ရာခိုင်နှုန်းဟာ ၁၀ ရာခိုင်နှုန်းအထက်မှာ ရှိနေပါတယ်။ ဒီအခါမှာ ပထမဆွေးနွေးလိုတာကတော့ ဒါဆောက်လုပ်ရေး ဝန်ကြီးဌာနနှင့် စည်ပင်ဌာနတွေက လမ်းတွေကို တည်ဆောက်တဲ့နေရာမှာ တကယ်အန္တရာယ်ကင်းတဲ့ ဒီဇိုင်းတွေဖြစ်ဖို့ တိတိကျကျ မူတွေချသင့်ပါတယ်။ အခုအချိန်မှာဆိုရင် လမ်းတွေမှာ တံတားနှင့် လမ်းရဲ့အဆက်တွေဟာ ချောမွေ့မှုမရှိပါဘူး။ ဒီအခါမှာလည်း Accident ကို ဖြစ်ပေါ်စေတာကို တွေ့ရပါတယ်။ ပြီးတော့ အန္တရာယ်ရှိကြောင်း လမ်းအမှတ်အသားတွေကိုလည်း ခိုင်ခိုင်မာမာ ထင်ထင် ရှားရှား တပ်ဆင်ထားသင့်ပါတယ်။ အခုတပ်လိုက်တယ်။ တစ်လ၊ နှစ်လကြာရင် ဒါတွေဟာလဲပြိုပြီး တော့မှ ပျက်စီးသွားတယ်ဆိုရင် ပြည်သူတွေအတွက် ဘာမှာအကျိုးမရှိဘူးဆိုတာကို တင်ပြလိုပါတယ်။ ပြည်ထဲရေးဝန်ကြီးဌာနအနေနဲ့လည်း အရက်သောက်သုံးမှုဟာ ကျွန်မတို့နိုင်ငံမှာ အရက်ဆိုင် တွေဟာ မှိုလိုပေါက်နေပါတယ်။ ဒါဆိုရင် တကယ့်ညွှန်ကြားချက် ယစ်မျိုးဥပဒေအရ အရက်ဆိုင်ဖွင့်တဲ့ ကိစ္စတွေ၊ အရက်သောက်သုံးမှုတွေကို ထိန်းချုပ်သင့်ပါတယ်။ ဒီအရက်သောက်သုံးပြီး မူးပြီးတော့ မောင်းတယ်ဆိုလို့ရှိရင်လည်း ယာဉ်ထိခိုက်မှုတွေ၊ မတော်တဆမှုတွေများစွာဖြစ်တဲ့အတွက် ပြည်ထဲရေး ဝန်ကြီးဌာန၊ အထွေထွေအုပ်ချုပ်ရေးဦးစီးဌာန၊ စည်ပင်ဌာနတိုကနေပြီးတော့ ဒါတွေကို ထိန်းချုပ်သင့် ပါတယ်လို့ ဆွေးနွေးလိုပါတယ်။ ဒါကြောင့်မို့လို့ မကူးစက်နိုင်တဲ့ ရောဂါတွေကို လျော့ကျအောင် လုပ်မယ်ဆိုလို့ရှိရင် ပညာပေးခြင်းဟာလည်း အရေးကြီးပါတယ်။ ရှေ့ကကိုယ်စားလှယ်များ ဆွေးနွေး သွားသလို ပြန်ကြားရေးဝန်ကြီးဌာနနှင့် ကျန်းမာရေးနှင့်အားကစားဝန်ကြီးဌာနက ပူးပေါင်းပြီးတော့မှ ကျန်းမာရေးနှင့်အားကစားဝန်ကြီးဌာနအောက်မှာရှိတဲ့ ဦးစီးဌာနအသီးသီးဟာ ဒီထက်ပိုပြီး ထိထိ ရောက်ရောက်ဆောင်ရွက်သင့်ပါတယ်။ ပညာရေးဝန်ကြီးဌာနနှင့်လည်း ပူးပေါင်းပြီးတော့မှ ကလေး တွေဟာငယ်စဉ်ကတည်းက မူးယစ်ဆေးဝါးနှင့်အရက်ရဲ့ အန္တရာယ်ကို သိရှိရမယ်။ ဘယ်လိုစားသောက် နေထိုင်ရမလဲဆိုတာကို သိရှိရပါတယ်။ အားကစားပြုလုပ်ခြင်းရဲ့ အကျိုးကျေးဇူးတွေကို သိရှိရမယ်။ ဒါတွေသိမယ်ဆိုလို့ရှိရင် အခြေခံကောင်းတွေရပြီးတော့မှ ကျွန်မတို့နိုင်ငံဟာ ကိုဆက်လက်ပြီးတော့ ဖွံ့ဖြိုးတိုးတက်ဖို့ Action ယူနိုင်မှာဖြစ်ပါတယ်။ ဒီလိုဆောင်ရွက်နိုင်ဖို့ဆိုလို့ရှိရင် ကျွန်မတို့ဟာ အမျိုးသားအဆင့်ကော်မတီကို ဒုတိယသမ္မတကဦးဆောင်ပြီးတော့မှ ပြန်လည်ပြီးတော့ ဖွဲ့စည်းသင့်ပါ တယ်။ ဒါမှသာဝန်ကြီးဌာနအားလုံး အတူတကွ ပူးပေါင်းဆောင်ရွက်နိုင်မယ်။ ပြီးတဲ့အခါမှာ နိုင်ငံတကာ အဖွဲ့အစည်းတွေ၊ လူမှုအဖွဲ့အစည်းတွေပါ ပူးပေါင်းဆောင်ရွက်နိုင်ပြီးတော့မှ မကူးစက် နိုင်တဲ့ရောဂါတွေကို လျှော့ချလိုက်ခြင်းအားဖြင့် ကျွန်မတို့နိုင်ငံဟာ ယခုထက်ပိုပြီးတော့လျင်လျင်မြန်မြန် ဖွံ့ဖြိုးတိုးတက်တဲ့နိုင်ငံအဖြစ်ကို ရောက်ရှိနိုင်ပါတယ်လို့ ဆွေးနွေးရင်းနိဂုံးချုပ်လိုက် ရပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>ထီးချိုင့်မဲဆန္ဒနယ်မှ ဦးမောင်မောင် ဆွေးနွေးဖို့ ဖြစ်ပါတယ်</speech>
<speech><mp id='351'>ဦးမောင်မောင်(ထီးချိုင့်မဲဆန္ဒနယ်)</mp>လေးစားအပ်တဲ့ လွှတ်တော်ဥက္ကဌကြီးနှင့် ပြည်သူ့လွှတ်တော်ကိုယ်စားလှယ်များ၊ ကြွရောက်လာတဲ့ ပြည်ထောင်စုဒုတိယဝန်ကြီးနှင့် အားလုံးပဲ မင်္ဂလာပါခင်ဗျား။ ကျွန်တော်ကတော့ ရေကြည်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာစံရွှေဝင်းရဲ့ အဆိုကို အကြံပြု ထောက်ခံဆွေးနွေးမယ့် ထီချိုင့်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးမောင်မောင် ဖြစ်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ အဆိုရှင်ရဲ့ အဆိုဟာ တိုတိုနဲ့လိုရင်းကိုတိုက်တွန်းထားတဲ့ ပြည်သူ့ကျန်းမာရေးအတွက် အထူးလိုအပ်တဲ့ အဆိုကောင်း တစ်ရပ်ဖြစ်ပါတယ်။ အကောင်အထည်ဖော်ရာမှာ ကျန်းမာရေးဝန်ကြီးဌာနတစ်ခုတည်းမဟုတ်ဘဲ ဆက်စပ်ဝန်ကြီးဌာနအားလုံးပါဝင်ပြီး တာဝန်အရမဟုတ်ဘဲ နိုင်ငံသားကောင်းရဲ့ ဝတ္တရားနှင့်အညီ တက်တက်ကြွကြွနှင့် ဟန်ချက်ညီညီပူးပေါင်းပါဝင်ဆောင်ရွက်ဖို့ တိုက်တွန်းထားတာဖြစ်ပါတယ်။ Power Point သုံးစွဲခွင့်ပြုပါရန် ခွင့်တောင်းခံအပ်ပါတယ်ခင်ဗျား။ ကူးစက်မဟုတ်တဲ့ရောဂါ များဆိုတာ ဖော်ပြပါကျန်းမာရေးနဲ့ မညီညွတ်တဲ့ လူ့ဘဝလူနေမှုပုံစံများကြောင့်ဖြစ်ပေါ်လာတဲ့ နာတာရှည်ရောဂါများဖြစ်ပါတယ်။ ကူးစက်မဟုတ်တဲ့ရောဂါများ ပိုမိုဖြစ်စေတဲ့အကြောင်းတွေကတော့ ဆေးလိပ်သောက်ခြင်း၊ အရက်အလွန်အကျွံသောက်ခြင်း၊ ဟင်းသီးဟင်းရွက်နှင့်သစ်သီးဝလံစားသုံးမှု နည်းပါးခြင်း၊ ကိုယ်လက်လှုပ်ရှားမှုနည်းပါးခြင်း၊ အဝလွန်ကဲခြင်း၊ သွေးတိုးရောဂါနှင့် သွေးတွင်း အဆီဓာတ်များခြင်းတို့ကြောင့်ဖြစ်ကြပါတယ်။ ဆေးလိပ်နှင့်ဆေးရွက်ကြီးထွက်ပစ္စည်းထိန်းချုပ်ရေး အနေနဲ့လည်း လွှတ်တော်တွင်းမှာ ဆွေးနွေးအတည်ပြုခဲ့ကြပြီးဖြစ်ပါတယ်။ အရက်သောက်သုံးမှု အနေနဲ့လည်း ကမ္ဘာ့ကျန်းမာရေးအဖွဲ့ စစ်တမ်းများအရ ယနေ့ကမ္ဘာ့လူဦးရေ သန်း ၂၀၀၀ ကျော်ဟာ အရက်ကိုစွဲစွဲမြဲမြဲသောက်သုံးကြပြီး သန်း ၈၀ နီးပါးဟာ အရက်၊ ယမကာကြောင့် မကျန်းမာတဲ့ဝေဒနာ များခံစားနေရတယ်လို့ဆိုပါတယ်။ အရက်သောက်သုံးမှုကြောင့် မိသားစုများရဲ့ လူမှုရေး၊ ကျန်းမာရေး ဆုံးရှုံးမှုများအား နိုင်ငံတော်ရဲ့ ဆုံးရှုံးမှုများ ဖြစ်ပြီး အရက်သုံးစွဲမှုလျော့နည်းရေးအတွက် အမျိုးသားရေး တာဝန်တစ်ရပ်အဖြစ် ပြည်ထောင်စုအဆင့်အမျိုးသားရေးတာဝန်တစ်ရပ်အဖြစ် ပြည်ထောင်စုအဆင့် အရက်သုံးစွဲမှုလျော့နည်းရေးဖွဲ့စည်းဆောင်ရွက်သင့်ပါတယ်။ လေးစားအားထားရတဲ့ ဥက္ကဋ္ဌကြီးခင်ဗျား။ ဆက်လက်ပြီးဆွေးနွေးလိုတာကတော့ ကျန်းမာရေး နှင့်မညီညွတ်တဲ့အစားအသောက်များဟာလည်း ကျွန်တော်တို့ရဲ့ လူ့အဖွဲ့အစည်းမှာ အဓိကစိန်ခေါ်မှု ဖြစ်နေပါတယ်။ ချိုလွန်း၊ ငန်လွန်း၊ အဆီးများလွန်းတဲ့အစားအသောက်များ စားသုံးခြင်း၊ အချိုရည်များသောက်သုံးခြင်း၊ တိရစ္ဆာန်များမှရသောအဆီများ၊ စားအုန်းဆီများစားသုံးခြင်း၊ ကြိမ်ဖန်များစွာ အသုံးပြုပြီးကြော်ထားတဲ့ ဆီများ၊ ပြန်ကြော်စာများစားသုံးခြင်း၊ အငန်စားသုံးမှု၊ ငါးပိ၊ ငါးခြောက်၊ ငံပြာရည်၊ ဆားနှင့်အချိုမှုန့်များ စားသုံးခြင်းဟာလည်း ယနေ့အဖြစ်များတဲ့ ဆီးချို သွေးချိုနှင့် နှလုံးသွေးတိုးရောဂါအဖြစ်များခြင်းရဲ့ အဓိကလက်သည်တရားခံဖြစ်ပါတယ်။ ဒါ့အပြင် ဈေးကွက်ထဲက လမ်းဘေးဆိုင်တွေမှာပါ အလွယ် တကူဝယ်ယူနိုင်ပြီး အသင့်ဖျော်သောက်နိုင်တဲ့ 3 in 1 ကော်ဖီမစ် တွေထဲမှာ ကော်ဖီအစားထိုးပစ္စည်းအပြင် Creamer အဖြစ် စားသုံးဆီကြိတ်ဖက်အမှုန့်၊ ပြည့်ဝဆီတွေကိုအသုံးပြု တယ်လို့ဆိုပါတယ်။ ဈေးကွက် ထဲက နာမည်ကြီးကော်ဖီတစ်မျိုးရဲ့ 3 in 1 ကော်ဖီမစ်ဟာဆိုရင် အလွန်မွှေးပျံ့ တဲ့ကော်ဖီနံ့ရှိပါတယ်။ လေလုံတဲ့အခန်းအတွင်းမှာ ဆီးသွားရာမှာ မူလကော်ဖီအနံ့အတိုင်းရရှိတဲ့အခါ အနံ့အတွက် Artificid Chemicd တစ်မျိုးသုံးထားတာ ဖြစ်တဲ့အတွက် အသည်းနဲ့ကျောက်ကပ်ကျန်းမာရေးအတွက် အလွန် အင်မတန်အရေးကြီးလှပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ ပြည်သူ့ကျန်းမာရေးဖောင်ဒေးရှင်းကဦးဆောင်စီစဉ်တဲ့ ကူးစက်မဟုတ်သောရောဂါများအကြောင်း ဟောပြောပွဲတစ်ခုမှာ မြန်မာနိုင်ငံ ဆီးချို သွေးချို ရောဂါ အသင်းဥက္ကဋ္ဌ ပါမောက္ခဆရာကြီး ဒေါက်တာဦးတင်ဆွေလတ် တင်ပြတဲ့ ၂၀၁၄ ခုနှစ် စစ်တမ်းဖော်ပြ ပါ ဇယားမှာ ဆေးလိပ်နှင့်ဆေးရွက်ကြီးသုံးစွဲနေသူ၊ ကွမ်းယာနှင့် ဆေးရွက်ကြီးစားသုံးနေသူ၊ အရက် အလွန်အကျွံသောက်သုံးသူ၊ ဟင်းသီးဟင်းရွက်သစ်သီးဝလံစားသုံးသူလျော့နည်းသူ၊ ကိုယ်လက် လှုပ်ရှားမှုနည်းပါးသူ၊ ကိုယ်အလေးချိန်ရှိသင့်သည်ထက် ပိုနေသူ၊ အဝလွန်ကဲသူ၊ သွေးတိုးရောဂါရှိသူ၊ ဆီးချို သွေးချို ရောဂါရှိသူ၊ သွေးတွင်းအဆီကိုလက်စရောများနေသူ၊ အထက်ပါအကြောင်းများမှ သုံးခုထက်ပိုရှိနေသူ၊ ၁၀ နှစ်အတွင်း နှလုံးသွေးကြောရောဂါဖြစ်နိုင်ခြေများသူတို့ရဲ့ ဖြစ်ပွားမှု ရာခိုင်နှုန်းတွေကို ဖော်ပြထားပါတယ်။ လူတစ်ယောက်ဟာ အထက်ဖော်ပြပါအကြောင်းအချက်များရှိလေလေ နှလုံးသွေးကြောကျဉ်း ရောဂါဖြစ်ဖို့ပိုများလေလေလို့ဆိုပါတယ်။ အထက်ဖော်ပြပါအခြေအနေကိုကြည့်ပြီး နိုင်ငံတော်အစိုးရ အနေနဲ့ဆောင်ရွက်သင့်တဲ့ကိစ္စရပ်တစ်ခုကို အဆိုရှင်က စေတနာမီးမောင်းထိုးပြလိုတဲ့သဘောရှိဟန် တူပါတယ်။ မကူးစက်နိုင်တဲ့ရောဂါများကာကွယ်ထိန်းသိမ်းဖို့အတွက် ၂၀၂၅ ခုနှစ် ရည်မှန်းချက်များ အနေနဲ့ တင်ပြပါပုံအတိုင်းဖြစ်ပါတယ်။ ဖော်ပြပါပုံအရဆိုရင် တြိဂံရဲ့အောက်ခြေဟာ အဆိုပါရောဂါတွေဖြစ်ဖို့ လှုံ့ဆော်ပေးမှုများဖြစ်ပြီး ဒုတိယပိုင်းဟာ ရောဂါဖြစ်စေနိုင်တဲ့အမူအကျင့်တွေဖြစ်ပါတယ်။ အဲဒီအမူအကျင့်တွေကြောင့်ပဲ တတိယအဆင့်ခန္ဓာကိုယ်အတွင်း ရောဂါတွေဖြစ်ပွားဖို့တွန်းပို့ရင်း ထိပ်ဆုံးက မကူးစက်နိုင်တဲ့ရောဂါများဖြစ်လာတော့တာပါပဲ။ တင်ပြပါပုံအရဆိုရင် ဝင်ငွေအဆင့်နိမ့်တဲ့ နိုင်ငံတွေမှာ ကူးစက်မဟုတ်တဲ့ရောဂါများဖြစ်စေနိုင်တဲ့ကိစ္စတွေနဲ့ ထိတွေ့မှုများ အများဆုံးကြုံရပြီး မကူးစက်နိုင်တဲ့ရောဂါဖြစ်ပွားနိုင်တာပါ။ ဒီလိုဖြစ်လာတဲ့အခါ ကုသမှုအတွက် ငွေကုန်ကြေးကျများပြီး ဆင်းရဲမွဲတေမှုနှင့် NCD လို့ခေါ်တဲ့ မကူးစက်နိုင်သောရောဂါများဖြစ်ပွားခြင်းဟာ သံသရာလည် နေတော့တာဖြစ်ပါတယ်။ ဒါကြောင့်မို့လို့ ဆင်းရဲနွမ်းပါးမှုလျော့ကျရေးအတွက် အဆိုပါရောဂါများကို မဖြစ်မနေကာကွယ်ကြရမှာအမှန်ပဲ။ လေးစားရတဲ့ ဥက္ကဋ္ဌကြီးခင်ဗျား။ ဒီရောဂါတွေကာကွယ်ဖို့ဆိုရင် ကျန်းမာရေးနှင့် အားကစား ဝန်ကြီးဌာနတစ်ခုတည်း မတတ်နိုင်ပါဘူး။ ပြောရရင်ဆက်စပ်ဌာနတွေရဲ့ ပူးပေါင်းဆောင်ရွက်မှုမလုပ်ခဲ့တဲ့ အကျိုးဆက်ကို ကျန်းမာရေးနှင့်အားကစားဝန်ကြီးဌာနက ဒိုင်ခံတာဝန်ယူဖြေရှင်းရတဲ့ဌာန ဖြစ်နေတာ ဖြစ်ပါတယ်။ တင်ပြပါပုံအရ ရောဂါဖြစ်စေတဲ့အကြောင်းတွေ အနီရောင်ခြယ်ထားတဲ့အပိုင်းကို အဆိုရှင်ဆန္ဒအတိုင်း စနစ်တကျကုစားလိုက်ရင် သူ့ကြောင့်ဖြစ်တဲ့အောက်ကရောဂါတွေ မဖြစ်နိုင် တော့ပါဘူး။ အခု နိုင်ငံတကာကိုတင်ပို့နေတဲ့ အစားအသောက်အပါအဝင်ပစ္စည်းတွေဆိုရင် သက်ဆိုင်ရာနိုင်ငံများရဲ့ အရည်အသွေးစစ်ဆေးခံပြီး အရည်အသွေးမီမှပို့လို့ရပါတယ်။ ဒါဆိုရင် ကျွန်တော်တို့နိုင်ငံထဲကို ဝင်ချင်တိုင်းဝင်နေတဲ့ စားသောက်ကုန်တွေ အထူးသဖြင့် စားအုန်းဆီတွေကို ဘယ်တာဝန်ရှိသူတွေက စစ်ဆေးခွင့်ပြုသလဲ။ ပြည်တွင်းဈေးကွက်မှာ ကလေးသူငယ်အများဆုံးစားသုံး နေတဲ့ အသင့်သုံးတန်ဖိုးနည်းအစားအစာတွေကို ဘယ်သူတွေကစစ်ဆေးခွင့်ပြုခဲ့သလဲ။ ဒီနေရာမှာ နိုင်ငံအတွင်းမှာ ရောက်လာတဲ့ ဆိုင်တွေမှာစစ်ဆေးတဲ့ စားသုံးသူကာကွယ်ရေးနှင့် FDA တာဝန်ရှိသူတွေစစ်ဆေးတဲ့အကြောင်း သတင်းတွေမှာမြင်တွေ့ရပါတယ်။ ဒါဟာလည်း လုပ်ဆောင်ရမယ့် နည်းစဉ်ထဲက တစ်ခုပဲရှိပါသေးတယ်။ တကယ်က ပြည်တွင်းကိုဝင်လာတဲ့ နယ်စပ်ကုန်သွယ်ရေးမှာ သီးခြားဖွဲ့ထားတဲ့ အဖွဲ့အစည်းက တာဝန်ယူ၊ တာဝန်ခံဆောင်ရွက်ရင် ဒီလိုပြဿနာတွေဖြစ်ဖို့ မလွယ်ပါဘူး။ ပြည်ထောင်စုအစိုးရအဖွဲ့ရုံးဝန်ကြီးဌာန၊ စိုက်ပျိုးရေး၊ မွေးမြူရေးနှင့်ဆည်မြောင်း ဝန်ကြီးဌာန၊ ကျန်းမာရေးနှင့်အားကစားဝန်ကြီးဌာန၊ ပညာရေးဝန်ကြီးဌာ၊ စီးပွားရေးနှင့် ကူးသန်း ရောင်းဝယ်ရေးဝန်ကြီးဌာန၊ ပြည်ထဲရေးဝန်ကြီးဌာန၊ စီမံကိန်းနှင့်ဘဏ္ဍာရေးဝန်ကြီးဌာန၊ နယ်စပ် ရေးရာဝန်ကြီးဌာန၊ ပြန်ကြားရေးဝန်ကြီးဌာနစတဲ့ရှိတဲ့ ဝန်ကြီးဌာနတွေ ဟန်ချက်ညီညီ စုပေါင်း လုပ်ဆောင်ရင် အောင်မြင်မှုမလွဲမသွေရရှိမှာဖြစ်ပါတယ်။ နိဂုံးချုပ်အနေနဲ့ အကြံပြုလိုတာကတော့ တင်ပြပါပုံမှာပါတဲ့ မူဝါဒချမှတ်ရေးနဲ့လိုအပ်တဲ့ဥပဒေတွေကို ပြဋ္ဌာန်းပေးဖို့လိုအပ်ပါတယ်။ ဒါကြောင့် မဖြစ်ခင်ပထမကာကွယ်ကြ၊ ဖြစ်ပြီးနောက်မကျ စောစွာကုသကာကွယ်မှ ဆင့်ပွားရောဂါဖြစ်နှုန်းကျ၊ သက်ရှည်ကျန်းမာလူ့ဘဝဆိုတဲ့ ကျန်းမာရေးဆောင်ပုဒ်နဲ့အညီ ကျင့်သုံးကြဖို့တိုက်တွန်းရင်း ဒေါက်တာ စံရွှေဝင်းရဲ့အဆိုကို ထောက်ခံဆွေးနွေးလိုက်ရပါတယ်။ အားလုံးကိုကျေးဇူးတင်ပါတယ်။</speech>
<speech type='speaker'>ပြင်ဦးလွင်မဲဆန္ဒနယ်မှ ဒေါက်တာအောင်ခင် ဆွေးနွေးဖို့ ဖြစ်ပါတယ်</speech>
<speech><mp id='294'>ဒေါက်တာအောင်ခင်(ပြင်ဦးလွင်မဲဆန္ဒနယ်)</mp>လေးစားအပ်သော ပြည်သူ့လွှတ်တော် ဥက္ကဌကြီးနှင့် အားလုံးမင်္ဂလာပါ။ ကျွန်တော်ကတော့ ပြင်ဦးလွင်မဲဆန္ဒနယ်က ဒေါက်တာအောင်ခင် ဖြစ်ပါတယ်။ အဆိုရှင် ဒေါက်တာစံရွှေဝင်းရဲ့ အဆိုထဲမှာပါတဲ့ မကူးစက်နိုင်သောရောဂါများ ကာကွယ် တားဆီးသွားရန်အတွက် ဘာကြောင့်လိုအပ်သလဲ။ မြန်မာနိုင်ငံအပါအဝင် ကမ္ဘာမှာ အလေးထားရမယ့် ကျန်းမာရေးပြဿနာတစ်ခု ဖြစ်လာတယ်ဆိုတာ ဘာလိုမှငြင်းမရပါဘူး။ ဒါဆိုရင် ဌာနပေါင်းစုံက တက်တက်ကြွကြွပူးပေါင်းပါဝင်ဆောင်ရွက်ဖို့ လိုအပ်နေတယ်ဆိုတဲ့အဆိုကို ထောက်ခံဆွေးနွေး သွားမှာဖြစ်ပါတယ်။ မကူးစက်တတ်တဲ့ရောဂါသည် ဘာကြောင့်အရေးကြီးလဲလို့ ခုနကျွန်တော် ပြောခဲ့သလိုပေါ့။ လွန်ခဲ့တဲ့ဆယ်စုပေါင်းများစွာ ရာစုလောက်က ကူးစက်ရောဂါဟာ တကယ့် ကမ္ဘာ့ကပ်ရောဂါအသွင်နဲ့ ကျန်းမာရေးဌာနကရော၊ လူသားတွေအားလုံးက ဆောင်ရွက်ခဲ့ကြပါတယ်။ ကျောက်ကြီးရောဂါ၊ ပလိပ်ရောဂါစသဖြင့် မြန်မာနိုင်ငံမှာလည်း တော်တော်လည်းဖြစ်ခဲ့ပါတယ်။ ဖြစ်ခဲ့တဲ့နေရာမှာ နောက်ပိုင်းကျတော့ ဆုံဆို့၊ ကြပ်ညှာ၊ မေးခိုင်၊ ဝက်သက်စသဖြင့် ဒီလိုရောဂါတွေ ဖြစ်ပွားမှုနှုန်းကို ဘယ်လိုလျှော့ချမလဲဆိုတဲ့ ကူးစက်ရောဂါကာကွယ်ရေးလုပ်ငန်းတွေ လုပ်ကြပါတယ်။ ၁၉၇၈ ခုနှစ်ကစပြီးတော့ EPI ခေါ်တဲ့ Expanded Program on Immunizction လုပ်လိုက် တဲ့အခါမှာ ကူးစက်ရောဂါကာကွယ်ရေးလုပ်ငန်းဟာ အတော်လေးကို အောင်မြင်ပြီးတော့ မြန်မာနိုင်ငံ မှာရော၊ ကမ္ဘာမှာရော ကျဆင်းသွားတာတွေ့ရပါတယ်။ ဒါပေမဲ့ ၂၀၀၀ ခုနှစ်ရဲ့ နောက်ပိုင်းမှာတော့ မကူးစက်တဲ့ရောဂါတွေဟာ တဖြည်းဖြည်းနဲ့ ပိုပြီးတော့များလာပါတယ်။ ဘာလို့များလာလဲဆိုလို့ရှိရင် လူတွေရဲ့ အစားအသောက်၊ အပြု အမူ၊ အနေအထိုင်တွေဟာ ပြောင်းလဲလာတဲ့အတွက် ဒီနေရာမှာ မကူးစက်တတ်တဲ့ရောဂါတွေဟာ ပိုဖြစ်လာပါတယ်။ မကူးစက်တတ်တဲ့ရောဂါတွေမှာဆိုလို့ရှိရင် နှလုံးသွေးကြောကျဉ်းရောဂါ၊ သွေးတိုး၊ ကင်ဆာ၊ အသည်းရောဂါစသဖြင့် အဲဒီလို မကူးစက်တတ်တဲ့ ရောဂါတွေသည် ဘာကြောင့်ဖြစ်ရသလဲ။ ရှာလိုက်တဲ့အခါကျတော့ အဓိကကတော့ အဖြစ်များတဲ့၊ အသေများတဲ့ အဆုတ်ကင်ဆာ၊ နှလုံးသွေးကြောကျဉ်းရောဂါ ဒါတွေဟာ ဆေးလိပ်နှင့်ဆေးရွက်ကြီး ဓာတ်ပစ္စည်းတွေကြောင့်ဖြစ်တယ်လို့ ကျွန်တော်တို့ယူဆတယ်။ အကြောင်းရင်းကိုတွေ့တဲ့အခါ ကျတော့ ၂၀၀၆ ခုနှစ်မှာ ဆေးလိပ်နှင့်ဆေးရွက်ကြီးထိန်းချုပ်ရေးဥပဒေဆိုတာ ပေါ်ပေါက်လာပါတယ်။ ပေါ်ပေါက်လာပြီးတော့ ပညာပေးကာလအဖြစ် တစ်နှစ်လုပ်ပြီးတော့ ၂၀၀၇ ခုနှစ်မှာ ဥပဒေကို အာဏာသက်ရောက်ပြီးတော့ အရေးယူဖို့ ဖြစ်ပါတယ်။ ဒါပေမဲ့လည်း ယနေ့အချိန်ထိ ဒီဆေးလိပ်၊ ဆေးရွက်ကြီးဥပဒေရဲ့ ထိန်းချုပ်မှုဥပဒေဟာ ဒီနေ့ အကောင်အထည်ဖော်မှုအားနည်းနေတာကို တွေ့ရပါတယ်။ ကျွန်တော်တို့ ပြင်ဦးလွင်မဲဆန္ဒနယ်မှာတောင်မှ ဒီနှစ်ထဲမှာမှ အကောင်အထည် ဖော်တာ တစ်နှစ်ပဲရှိပါသေးတယ်။ ဘာအခက်အခဲတွေရှိလဲဆိုလို့ရှိရင် ဥပမာ- Tobacco Smoke Free Zone ဆိုပြီးလုပ်မယ်။ ပန်းခြံထဲမှာ ကျွန်တော်တို့လုပ်မယ်။ တက္ကသိုလ်ထဲမှာလုပ်မယ်။ သက်ဆိုင်ရာဌာနနေရာအားလုံး အုပ်ချုပ်ရေးတွေကပါ အားလုံးပါရမှာဖြစ်ပါတယ်။ ကျွန်တော်တို့က ဘာလုပ်ပေးရမလဲ။ Smoking Room ဆိုတာလုပ်ပေးမှ နေရာတိုင်းမှာ အဆင်မခြင် မသောက်တာ တွေဖြစ်မယ်။ နောက်တစ်ခုကဘာလဲဆိုလို့ရှိရင် တွေ့နေရတာ သူ့ရဲ့ ဥပဒေထဲမှာ ဘာပါလဲဆိုရင် ပေ ၁၀၀ အတွင်းမှာ ဆေးလိပ်တို့ ဆေးရွက်ကြီးထွက်ပစ္စည်းမရောင်းရဘူးဆိုပေမဲ့ ယနေ့ကျောင်းနဲ့ မျက်နှာချင်းဆိုင် ကပ်ရက်လေးတွေ ရောင်းနေတာတွေ့ရတယ်။ အခြားဌာနတွေက အုပ်ချုပ်ရေးတွေ၊ ပညာရေးတွေကလည်း လိုက်နာမှ၊ ပူးပေါင်းပါဝင်မှရမယ်။ ဆေးလိပ်မသောက်ရဘူးပြောတယ်။ ရုပ်ရှင်ရုံထဲမှာသောက်မယ်။ ကျောင်းမှာသောက်မယ်။ ရုံးမှာသောက်မယ်။ ဒါတွေကလည်း သက်ဆိုင်ရာဌာနတွေဟာ ပူးပေါင်းပါဝင်မှ ရမယ်ဆိုတာ ဒီနေရာမှာ ကျွန်တော်တို့တွေ့နေရပါတယ်။ ၁၈ နှစ်အောက်ကလေးတွေ မရောင်းရဘူး။ ဆေးလိပ်အပြေးမရောင်းရဘူးလို့ လက်ဖက်ရည်ဆိုင် တွေရော၊ စားသောက်ဆိုင်တွေမှာရော၊ အပြင်တွေမှာရော ဆေးလိပ်အပြေရောင်းနေတာ တွေ့ရတာပဲ။ ဒါဟာလည်း ဒါတွေကို ကျန်းမာရေးဌာနတစ်ခုတည်းလုပ်လို့မရပါဘူး။ ဘယ်လို လုပ်ကြမလဲ။ ဆေးလိပ်ဘူးပေါ်မှာဆိုလို့ရှိရင်လည်း ကျန်းမာရေးကိုဆိုးဝါးစွာထိခိုက်နိုင်တယ်။ အခွန်တံဆိပ်ခေါင်း ပါရမယ်။ အန္တရာယ်ရှိတဲ့ ရုပ်ပုံတွေပါရမယ်။ ဒါတွေဟာလည်း စားသုံးသူတို့၊ ဦးစီးဌာနတို့၊ အုပ်ချုပ်ရေးတို့၊ အခွန်တို့ ဒါတွေဟာ ပူးပေါင်းဆောင်ရွက်မှရမှာပါ။ ကျန်းမာရေးပညာပေးတယ်ဆိုလို့ ရှိရင်လည်း ပြန်ကြားရေးဌာနတို့၊ ကျန်းမာရေးဌာနတို့၊ ပညာရေးဌာနတွေဟာလည်း စသဖြင့် လိုအပ်ဖို့ လိုပါတယ်။ အဲဒီဥပဒေကို ကျွန်တော်ကလုပ်နေတယ်။ ကြာပြီ။ စိုက်ပျိုးရေးကရော ဆေးရွက်ကြီး စိုက်ဧကဘယ်လောက်ရှိနေသလဲ။ ဘယ်လို Limitation လုပ်နေလဲ။ ဘယ်လိုအစားထိုးမလဲဆိုတာကို စဉ်းစားပြီးပြီလား။ အခြားဌာနတွေလိုပါတယ်။ ဆေးလိပ်ဆိုလို့ရှိရင်လည်း ဆေးလိပ်လိပ်တဲ့ အလုပ်သမားတွေရှိတယ်။ အလုပ်သမား၊ လူဝင်မှုကြီးကြပ်ရေးနှင့်ပြည်သူ့အင်အားဝန်ကြီးဌာနကို အလုပ်အကိုင်အခွင့်အလမ်းတွေ ဘယ်လိုဖန်တီးပေးမလဲ ဒါတွေက ကျွန်တော်တို့စဉ်းစားဖို့လိုပါတယ်။ ဆေးရွက်ကြီးလိုအစားထိုးဖို့ကလည်း အခွန်တွေက ဘယ်လိုကောက်မလဲ။ စီမံကိန်းနှင့်ဘဏ္ဍာရေး ဝန်ကြီးဌာနလိုမယ်။ စီးပွားရေးနှင့်ကူးသန်းရောင်းဝယ်ရေးဝန်ကြီးဌာနလိုမယ်။ ကွမ်းယာဆိုင်မှာ ဆိုလို့ရှိရင်လည်း ဆေးရွက်ကြီးတွေကို ဆေးတွေကိုပစ်စလပ်ခက် ရောင်းနေတယ်။ အဲဒီလိုဆိုရင် ဆေးရွက်ကြီးကို Register နဲ့ သေချာ Packing လုပ်ပြီးတော့ Tox ကောက်ပြီးတော့ အဲဒါမျိုးတွေကို လုပ်ဖို့လိုပါတယ်။ စီးကရက်စက်ရုံတွေလည်း ဝန်ကြီးဌာနတွေက လိုပါတယ်။ ဒါကြောင့်မို့လို့ လိုက်နာမှုမရှိရင်လည်း အပြစ်ပေးဖို့လိုတယ်။ အဲဒီလိုအပြစ်ပေးဖို့ရာအတွက် သက်ဆိုင်ရာဌာနတွေ ကလည်း လုပ်ဖို့လိုတယ်။ ထိုနည်းတူစွာပဲ အရက်တွေလည်းဒီလိုပါပဲ။ အရက်စက်ရုံတွေ၊ အရက်ပုံးတွေ၊ မူးယစ်ဥပဒေတွေစတာတွေကို ဌာနတွေအားလုံးဟာ လိုက်နာပူးပေါင်းဆောင်ရွက်ကြ။</speech>
<speech type='speaker'>ရှားတောမဲဆန္ဒနယ်မှ ဒေါ်ဝင့်ဝါထွန်း ဆွေးနွေးဖို့ ဖြစ်ပါတယ်</speech>
<speech><mp id='248'>ဒေါ်ဝင့်ဝါထွန်း(ရှားတောမဲဆန္ဒနယ်)</mp>လေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် အားလုံးပဲမင်္ဂလာပါရှင်။ ကျွန်မကတော့ ကယားပြည်နယ်၊ ရှားတောမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဒေါ်ဝင့်ဝါထွန်း ဖြစ်ပါတယ်ရှင့်။ ပထမဦးစွာ ယနေ့ ကျွန်မတို့လွှတ်တော်ကြီးမှာ ဆွေးနွေးနေရတဲ့ ရေကြည်မဲဆန္ဒနယ်မှ ဒေါက်တာစံရွှေဝင်းရဲ့ အဆိုဟာ မိမိအပါအဝင် နိုင်ငံသူ နိုင်ငံသားတစ်ဦးစီရဲ့ လူနေမှုဘဝတွေအတွက် မီးမောင်းထိုးပြနေတဲ့အဆို ဖြစ်တဲ့အတွက်ကြောင့် မို့လို့ အင်မတန်မှအဖိုးတန်ပြီးတော့ ကျေးဇူးတင်ပါကြောင်း ပြောကြားလိုပါတယ်ရှင်။ ကျွန်မအနေနဲ့ အဆိုကို နှစ်ပိုင်းခွဲပြီးဆွေးနွေးလိုပါတယ်ရှင့်။ ပထမဦးစွာ အဆိုရှင်ကပြောထားသလိုပါပဲ။ မကူးစက်တတ်သောရောဂါများဟာ နေထိုင်စား သောက်မှုပုံစံပြောင်းလဲမှုနှင့် ကိုယ်လက်လှုပ်ရှားမှုနည်းပါးလာမှုကြောင့် အဓိကဖြစ်ရတယ်ဆိုတဲ့ အချက်ကို လေးလေးနက်နက်ထောက်ခံပါတယ်ရှင်။ ကျွန်မအပါအဝင် နိုင်ငံသူနိုင်ငံသားများဟာ နေ့စဉ်စားဝတ်နေရေးအတွက် အနေအထားအမျိုးမျိုးကနေ ရုန်းကန်နေရတဲ့အခါမှာ လူနေမှုဘဝပုံစံ အမျိုးမျိုးပြောင်းလဲလျက်ရှိပါတယ်။ ဒီအခါမှာ အသိပညာနှင့် စီးပွားရေးဖွံ့ဖြိုးတိုးတက်မှုဟာ လွန်ဆွဲ နေပါတယ်။ မိမိတို့ရဲ့ စီးပွားရေးအခြေအနေအရ ဝင်ငွေပေါ်မှာမူတည်ပြီးတော့ ရှင်သန်ရပ်တည်နေရ တဲ့အခါမှာ ကျန်းမာစွာရှင်သန်ရပ်တည်နိုင်ဖို့ထက် ဝင်ငွေနှင့် ထွက်ငွေအချိုးညီမျှတဖို့ကိုကြိုးစားရင်း နဲ့ ရုန်းကန်နေရတဲ့အခြေအနေများဖြစ်ပါတယ်ရှင်။ ထို့အတူ ကမ္ဘာကြီးဟာ ရွာကြီးတစ်ရွာဖြစ်လာတာနဲ့ အမျှ စီးဝင်လာတဲ့ ယဉ်ကျေးမှု၊ ဓလေ့စရိုက်၊ လူနေမှုအမျိုးမျိုးတွေထဲမှာ၊ နည်းပညာအမျိုးမျိုးတွေထဲ မှာ နေထိုင်စားသောက်မှုပုံစံအပေါ် အကျိုးသက်ရောက်မှုများစွာရှိနေတာကိုလည်း အားလုံးအသိပဲ ဖြစ်ပါတယ်ရှင်။ | ဒုတိယပိုင်းအနေဖြင့် ဝန်ကြီးဌာနပေါင်းစုံ တက်တက်ကြွကြွပူးပေါင်းဆောင်ရွက်သွားရန်ဆိုတဲ့ အပိုင်းကို ထောက်ခံလိုပါတယ်ရှင့်။ မိမိတို့လွှတ်တော်ကြီးမှပဲ စားသုံးသူကာကွယ်ပေးရေးနဲ့ပတ်သက် တဲ့အဆိုတွေ၊ မစားသောက်သင့်တဲ့ဆေးဝါးပါတဲ့အစားအသောက်များနဲ့ပတ်သက်တဲ့အဆိုတွေ၊ တရား မဝင် ကုန်သွယ်မှုပပျောက်ရမယ်ဆိုတဲ့အဆိုတွေ၊ လယ်ယာထွက်ကုန်တွေကို တန်ဖိုးမြှင့်တင်ထုတ်ကုန် ဖြစ်ဖို့အတွက် စတဲ့အဆိုတွေကို ကျွန်မတို့တင်သွင်းပြီးတော့ ဆွေးနွေးခဲ့ကြပါတယ်။ ဒီအဆိုတွေနဲ့ယခု အဆိုဟာ တိုက်ရိုက်ပတ်သက်နေတယ်လို့ ယူဆတာဖြစ်တဲ့အတွက်ကြောင့်မို့လို့ အောင်မြင်ပြီးသား အဆိုများကိုလည်း ကျွန်မတို့ ပြန်လည်အမှတ်ရစေချင်တာဖြစ်ပါတယ်။ အထက်ပါအဆိုများနှင့် ပတ်သက်ပြီးတော့မှ သက်ဆိုင်ရာဝန်ကြီးဌာနအသီးသီးက ဘာတွေကို ဘယ်လောက်အတိုင်းအတာထိ ဆောင်ရွက်ပြီးပြီလဲ။ ဒါကို ပြန်လည်စိစစ်သုံးသပ်ပြီးတော့မှ ကျွန်မတို့ စနစ်တကျမူဝါဒများရေးဆွဲချမှတ် ဆောင်ရွက်ဖို့ အကောင်အထည်ဖော်ရမယ့်အချိန်ကိုရောက်လာပြီလို့ ဆွေးနွေးလိုပါတယ်ရှင့်။ ပထမ ဦးစွာ ကုန်သွယ်လုပ်ငန်းခွန်နှင့် အထူးကုန်စည်ခွန်ကို ခွဲခြားကောက်ခံလိုက်တဲ့အတွက် ကြောင့်မို့လို့ ကျွန်မတို့အခွန်ရငွေတွေတိုးတက်လာတယ်ဆိုတာကို ပြီးခဲ့တဲ့ပြည်ထောင်စုလွှတ်တော်ကြီး မှာ ဆွေးနွေးသွားတဲ့အခွန်အကောက်ရငွေအစီရင်ခံစာမှာ ကျွန်မတို့လေ့လာသိရှိခဲ့ရပါတယ်။ ဒီအခါမှာ အထူး ကုန်စည်ခွန်ဖြစ်တဲ့ ဆေးလိပ်နှင့် ဆေးရွက်ကြီးနှင့်ပတ်သက်တဲ့အထူးကုန်စည်ခွန်တွေပေါ်မှာ ကောက်ခံရရှိတဲ့ပမာဏရဲ့ အချိုးတစ်ခုကို ကျွန်မတို့ ကျန်းမာရေးရဲ့ ကဏ္ဍအနေနဲ့သုံးဖို့အတွက် မူများ ချမှတ်ပေးဖို့ လိုအပ်နေတယ်လို့ ကျွန်မမီးမောင်းထိုးပြချင်ပါတယ်ရှင့်။ ဒုတိယအနေနဲ့ Value Added ဆိုတဲ့အပိုင်းကို ဆွေးနွေးချင်ပါတယ်။ ကျွန်မတို့နိုင်ငံဟာ စိုက်ပျိုးရေးကိုအခြေခံတဲ့နိုင်ငံဖြစ်သလို လယ်ယာကုန်ထုတ်လုပ်ငန်းတွေမှာ သား/ငါးကဏ္ဍကလည်း အင်မတန်မှဖွံ့ဖြိုးတိုးတက်ပါတယ်။ ဒီလိုအခါမျိုးမှာ ကျွန်မတို့နေ့စဉ်စားသောက်နေတဲ့ စားသုံးဆီတွေ မှာ ဘယ်လောက်အတိုင်းအတာထိ ဘေးကင်းလုံခြုံ စိတ်ချရမှုရှိပါသလဲ။ ဒါမျိုးလေးတွေ ကျွန်မတို့ ပြန်လည်လေ့လာဆန်းစစ်ဖို့လိုပါတယ်။ ဥပမာအနေနဲ့ပြောပြရမယ်ဆိုရင် ကျွန်မတို့ ဟင်းချိုမှုန့်လို ဟာမျိုးကို မစားသုံးသင့်ဘူးဆိုပြီးတော့ အသားမှုန့်တွေစားသုံးတယ်။ ထိုကမှတစ်ဆင့် ဟင်းသီး ဟင်းရွက်မှုန့်တွေ အစားထိုးတယ်။ ဒီလိုကိစ္စရပ်မျိုးတွေဟာ ကျွန်မတို့နိုင်ငံမှာ Value Added အနေ နဲ့ထုတ်နိုင်မယ်ဆိုလို့ရှိရင် လူတွေရဲ့ လူနေမှုဘဝအပေါ်မှာလည်း များစွာသက်ရောက်မှုရှိလာမှာ ဖြစ်သလို စီးပွားရေးကဏ္ဍအရလည်း မြင့်တက်လာမှာဖြစ်တဲ့အတွက်ကြောင့်မို့လို့ Value Added ကို လည်း ကျွန်မတို့စဉ်းစားဖို့လိုပါတယ်ရှင့်။ ထို့အတူ ကျွန်မတို့ FDA ရဲ့ ကဏ္ဍကိုလည်း ပြန်လည်စိစစ် သုံးသပ်ပြီးတော့မှ ဆောင်ရွက်သင့်တယ်လို့မြင်ပါတယ်။ စားသုံးသူအငြင်းပွားမှုဖြေရှင်းရေးအဖွဲ့ရဲ့ လုပ်ဆောင်ချက်တွေကိုလည်း ကျွန်မတို့ပြန်လည် ဆန်းစစ်ရမယ့်ကာလရောက်နေပါပြီ။ ဥပဒေကလည်း အတည်ပြုပြဋ္ဌာန်းပြီးသားဖြစ်ပါတယ်။ ထို့အတူ ခရိုင်အဆင့်ထိ ကျွန်မတို့ ရုံးအဖွဲ့အစည်းတွေဖွဲ့စည်းဆောင်ရွက်ထားပေးပြီး စားသုံးသူအငြင်းပွားမှု တွေကိုလည်း ကျွန်မတို့လက်ရှိမှာ ဖြေရှင်းဆောင်ရွက်နေတာတွေ့ရတယ်။ ဒါတွေဟာ ဘယ်လောက် အတိုင်းအတာထိအောင်မြင်နေပြီလဲ။ ဖွဲ့စည်းပုံအရရော၊ ဘဏ္ဍာငွေကြေးအရရော ပြည့်စုံလုံလောက်မှု ရှိပြီလား။ ဒီပေါ်မှာလည်း ကျွန်မတို့ပြန်လည်စိစစ်သုံးသပ်ပြီးတော့မှ ချမှတ်ပေးသင့်ပါတယ်လို့ ယူဆ ပါတယ်ရှင့်။ အရေးကြီးဆုံးအချက်အနေနဲ့ဆွေးနွေးလိုတာက တရားမဝင်ကုန်သွယ်မှုဖြစ်ပါတယ်။ တရားမဝင် ကုန်သွယ်မှုနဲ့ပတ်သက်ပြီးတော့မှ လွှတ်တော်ကြီးမှ ကျယ်ကျယ်ပြန့်ပြန့် ဆွေးနွေးခဲ့ကြ တယ်။ တရားမဝင်ကုန်သွယ်မှုကြောင့် မိမိတို့နိုင်ငံရဲ့ ဘတ်ဂျက် GDP လိုငွေပေါ်မှာ အများကြီး သက်ရောက်မှုရှိတယ်။ ကုန်သွယ်မှုလိုငွေပမာဏတွေအပေါ်မှာ အများကြီးသက်ရောက်မှုရှိတယ်။ နိုင်ငံသူနိုင်ငံသားတွေရဲ့ စားဝတ်နေရေး၊ လူမှုဘဝတွေအပေါ်မှာ များစွာသက်ရောက်မှုရှိနေတာဖြစ်တဲ့ အတွက်ကြောင့်မို့လို့ တရားမဝင်ကုန်သွယ်မှုတွေနဲ့ပတ်သက်တဲ့ လုပ်ငန်းဆောင်တာတွေကိုလည်း စနစ်တကျ အကောင်အထည်ဖော်ရမယ့်ကာလရောက်ပြီလို့ဆွေးနွေးလိုပါတယ်။ ထို့အတူပဲ ကျွန်မတို့ပိုးသတ်ဆေးတွေ၊ ဓာတ်မြေသြဇာတွေ၊ မျိုးစေ့တွေ ဒီကိစ္စတွေနဲ့ ပတ်သက်ပြီးတော့လည်း ဥပဒေတွေ ပြဋ္ဌာန်းတယ်။ လုပ်ကိုင်ဆောင်ရွက်လျက်ရှိတယ်။ ဘယ်လောက် အောင်မြင်နေပြီလဲ။ အထက်ပါအချက်တွေအားလုံးကို ကျွန်မတို့ ကျယ်ကျယ်ပြန့်ပြန့်ပါဝင်တဲ့ သုတေသနပြုမှုမျိုးကို ကျွန်မတို့ဆောင်ရွက်သင့်နေပြီဆိုတာလည်း ထောက်ပြချင်ပါတယ်ရှင့်။ ကျွန်မတို့တတွေဟာ အစားအသောက်လို့ပြောလိုက်ပြီဆိုလို့ရှိရင် ရေဟာမဖြစ်မနေလိုအပ်တဲ့အရာ ဖြစ်ပါတယ်။ ဒီအတွက်ကြောင့်မို့လို့ ဘေးကင်းလုံခြုံတဲ့သောက်သုံးရေရရှိရေးအတွက်ကိုလည်း စနစ်တကျ အကောင်အထည်ဖော်ဖို့လိုအပ်နေတဲ့အချိန်ကာလရောက်ပြီဖြစ်ပါတယ်။ ထို့အတူ ကျွန်မ တို့ဆွေးနွေးထားတဲ့ ဆွေးနွေးချက်တွေမှာကတည်းကိုက ကိုယ်လက်လှုပ်ရှားမှုနည်းပါးခြင်းဆိုတဲ့ အချက်ပါပါတယ်။ ဒီအခါမျိုးမှာ ကျွန်မတို့နိုင်ငံသူနိုင်ငံသားတွေအနေနဲ့ မဖြစ်မနေလိုအပ်တဲ့အရာ gulosun sòalmeo? Public Area cozolòn malfookusufsaa8:28:9) Town Plan 6oz စနစ်တကျရေးဆွဲပြီးတော့မှ Public Ared တွေကို သတ်သတ်မှတ်မှတ်ချမှတ်ထားပြီးတော့မှ အားကစားရဲ့ ဘဏ္ဍာငွေကြေးကိုလည်း ယခုထက်ပိုပြီးတော့ တိုးမြင့်ချထားသင့်တယ်ဆိုတာကို အကြံပြု လိုပါတယ်ရှင့်။ နိဂုံးချုပ်အနေနဲ့ဆွေးနွေးလိုတာကတော့ ဒီအဆိုဟာ တရားဥပဒေစိုးမိုးရေးဟာ အဓိက ကျတဲ့အဆိုဖြစ်ပြီးတော့မှ အထူးကုန်စည်ခွန်မှရရှိတဲ့အခွန်ဝင်ငွေရဲ့ ရာခိုင်နှုန်းတစ်ခုကို ကျန်းမာရေး ရန်ပုံငွေ အဖြစ် သီးသန့်ထားရှိနိုင်ရေးမူဝါဒနှင့် ပြည်သူတစ်ရပ်လုံးမှမိမိတို့ကိုယ်တိုင်ပူးပေါင်းပါဝင်မှ မကူးစက်နိုင်တဲ့ရောဂါများကို ကာကွယ်နိုင်မှာဖြစ်တယ်ဆိုတဲ့အသိတွေကိုပေးရမှာဖြစ်သလို ဆက်စပ် ဝန်ကြီး ဌာနအသီးသးမှလည်း တက်ကြွစွာပူးပေါင်းပါဝင်မှသာလျှင် ဒီအဆိုဟာအောင်မြင်မှာ ဖြစ်တယ် ဆိုတဲ့အကြောင်းကိုထောက်ပြရင်းနဲ့ အဆိုရှင်ရဲ့ အဆိုကို လေးလေးနက်နက်ထောက်ခံဆွေးနွေးအပ်ပါ တယ်ရှင်။ ကျေးဇူးအများကြီးတင်ပါတယ်ရှင့်။</speech>
<speech type='speaker'>ကျိုက်လတ်မဲဆန္ဒနယ်မှ ဦးရန်လင်း ဆွေးနွေးဖို့ ဖြစ်ပါတယ်</speech>
<speech><mp id='163'>ဦးရန်လင်း(ကျိုက်လတ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဌကြီးနှင့် ယနေ့ လွှတ်တော်အစည်းအဝေးကို ကြွရောက်လာသူအားလုံးကို မင်္ဂလာပါလို့ ဦးစွာ နှုတ်ဆက်ပါတယ်။ ကျွန်တော်ကတော့ ဧရာဝတီတိုင်းဒေသကြီး၊ ကျိုက်လတ်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးရန်လင်း ဖြစ်ပါတယ်။ ပထမဦးစွာ ပြောကြားလိုတာကတော့ ယနေ့ တစ်မျိုးသားလုံးနှင့်ချီပြီးတော့မှ National Health နိမ့်ကျနေတဲ့အချိန်၊ တစ်မျိုးသားလုံးရဲ့အာဟာရ နိမ့်ပါးနေတဲ့အချိန် National Nutrition အဲဒီတော့ ဒီလိုအခြေအနေမျိုးမှာ ဒီအဆိုကိုတင်ပြတဲ့အတွက် အဆိုရှင်ကို ကျေးဇူးတင်ပါကြောင်း ပြောကြားလိုပါတယ်။ တစ်ဆက်တည်းမှာပဲ ဒီအချိန်မှာ ကျွန်တော်တို့ဟာ ကမ္ဘာ့အားကစားမြန်မာလွမ်းနေရတဲ့အချိန် မြန်မာကလွမ်းမောပြီး ကြည့်နေရတဲ့ အချိန်ဖြစ်တဲ့အတွက် ဒီလိုအဆိုမျိုးဟာ နိုင်ငံတော်နှင့် နိုင်ငံသားများအတွက် အကျိုးရှိတဲ့ အဆိုဖြစ်ကြောင်းကိုလည်း ပြောကြားလိုပါတယ်။ ဥက္ကဌကြီးခင်ဗျား။ Power Point ဖြင့်တင်ပြဆွေးနွေးခွင့်ပြုရန် ပန်ကြားအပ်ပါတယ်။ အဲဒီ တော့ ဒီမှာ ကျွန်တော့်အနေနဲ့ စောစောပိုင်းက ကိုယ်စားလှယ်တော်ကြီးများ ဆွေးနွေးပြီးဖြစ်တဲ့ မကူးစက်နိုင်တဲ့ရောဂါတွေက ဘာတွေ၊ ဘယ်လောက်ရာခိုင်နှုန်းဖြစ်နေတယ်၊ ဘယ်လိုကြောင့်ဖြစ်နေ တယ်၊ ဘာတွေဆိုတာကို မဆွေးနွေးတော့ပါဘူး။ အဆိုရှင်ရဲ့ အဓိကဖြစ်တဲ့ ကာကွယ်တားဆီးဖို့ ဝန်ကြီးဌာနပေါင်းစုံက ဘယ်လိုကူညီမလဲဆိုတာတွေကို ဆွေးနွေးချင်ပါတယ်။ အဲဒီတော့ ကျွန်တော်တို့ တွေဟာ ဘယ်ရောဂါပဲဖြစ်ဖြစ် ဖြစ်ပွားရခြင်းဆိုင်ရာသုတေသနရလဒ်များကို လိုအပ်ပါတယ်။ ဘာကြောင့်ဖြစ်ရတယ်။ ဥပမာအားဖြင့် ကိုယ်ကာယလှုပ်ရှားမှုနည်းလို့ ဖြစ်ရတယ်။ နေထိုင်မှု အလေ့ အကျင့်၊ အစားအသောက်တွေပြောင်းလို့ ဖြစ်ရတယ်စသဖြင့် ဒီဟာတွေ လိုအပ်ပါတယ်။ အဲဒါကိုသိမှ ပူးပေါင်းဆောင်ရွက်မှုဆိုတဲ့ ထိရောက်သောအရေးယူမှုအပါအဝင် ပူးပေါင်းဆောင်ရွက်မှုလုပ်လို့ရပါ တယ်။ အဲဒီတော့ သုတေသနလုပ်တဲ့အခါမှာ ရောဂါတိုင်းအတွက် ဘယ်လိုအသက်အရွယ်တွေ၊ အမျိုးသမီးလား၊ အမျိုးသားလား၊ ဘယ်သူတွေအဖြစ်များလဲ။ ဘယ်အရွယ်မှာ အဖြစ်များသလဲ။ ဘယ်လို အလုပ်အကိုင်လုပ်တဲ့သူတွေ အဖြစ်များသလဲ။ ဘယ်နေရာကလူတွေ အဖြစ်များသလဲ။ ဘယ်လို အစားအစာကို စားကြသလဲဆိုတဲ့ စသဖြင့် ဒီလိုအချက်အလက်တွေကို သုတေသနရလဒ်တွေက ပေးပါ တယ်။ အဲဒီတော့ ဒါဟာ ကျွန်တော်တို့ ၂၀၁၅ ခုနှစ်က ဟင်းသီးဟင်းရွက်တွေ Fam to Table စိုက်တဲ့ နေရာကနေ စားတဲ့အထိ နေရာမှာ ဘယ်လိုအချက်တွေက Sdfety မဖြစ်ဘူးလဲဆိုတာကို လုပ်တဲ့ သုတေသနဖြစ်ပါတယ်။ ဒါလေးကို ဥပမာတင်ပြချင်ပါတယ်။ ဒီမှာဆိုရင် ဆေးဖျန်းတဲ့သူကိုကြည့်ပါ။ တခြားသူအတွက်ကိုပြောမနေနဲ့ သူ့အတွက်တောင်မှ မလုံခြုံ ပါဘူး။ နောက်သီးနှံတွေကို မြေကြီးပေါ်ပြစ်ထားတာတွေရှိပါတယ်။ သီးနှံတွေပေါ်မှာ ဖိနပ်နှင့်တက်ပြီး ထိုင်နေတဲ့သူများကို တွေ့နိုင်ပါတယ်။ သီးနှံများကို ဆေးတွေထိုးနေတာ တွေ့နိုင်ပါတယ်။ သီးနှံများကို စနစ်တကျမသယ်ဘဲနဲ့ ကားတွေပေါ် ပြွတ်သိပ်ဖိတင်ပြီး တင်နေတာတွေ တွေ့ရပါ တယ်။ ဒီမှာဆိုလို့ရှိရင် ပုစွန်တွေ၊ သားငါးတွေကို ဆေးထိုးနေတာ တွေ့နိုင်ပါတယ်။ မြေကြီးပေါ်ချပြီး ရောင်းနေတာ အခင်းအကာမပါဘဲရောင်းနေတာတွေကို တွေ့နိုင်ပါတယ်။ အဲဒီဟာတွေကို တွေ့ခြင်း အားဖြင့် ဘယ်ဟာကို ဘယ်လိုလုပ်ရမယ်။ ဆိုပါတော့ သယ်ဆောင်တဲ့အခါမှာ အအေးခန်းကားများနှင့် သယ်ပါ။ သယ်မဲ့အလုပ်သမားများကို ပညာပေးပါ။ ပိုးသတ်ဆေးဖျန်းတဲ့အခါမှာ တောင်သူတွေကို ပညာပေးပါ။ စသဖြင့် ဒါတွေကို ဝန်ကြီးဌာနတွေကို ကျွန်တော်တို့ အကြံပြု ပေးနိုင်ခဲ့ပါတယ်။ အခုလည်း အဲဒီလိုပဲ ရောဂါရတဲ့အခါမှာ ဒီရောဂါတွေ ဥပမာ ဒီ ၁၀ စုနှစ်အတွင်းမှာ ဆီးချို ရောဂါတော်တော်လေးပဲ လူတွေမှာတွေ့ရပါတယ်။ ဥပမာအားဖြင့် ကျွန်တော်တို့လွှတ်တော်ကြီးမှာ ဆေးခန်းရှိပါတယ်။ ဒီဆေးခန်းက လွှတ်တော်အမတ်တွေ အသက်ဘယ်အရွယ်နှင့် ဘယ်အရွယ် ကြားမှာ ဘာရောဂါတွေ အဖြစ်များတယ်လို့ သုတေသနဖြေကြားချက်များပေးရင် လွှတ်တော် ဖွံ့ဖြိုးရေးကော်မတီကနေပြီးတော့ ဒါကို အရေးတယူဆောင်ရွက်ပြီးတော့မှ ဘာလုပ်သင့်တယ် စသဖြင့် အကြံပြုပြီးတော့မှ လွှတ်တော်အမတ်များရဲ့ ကျန်းမာရေးကို နိုင်ငံသားများရဲ့ ကျန်းမာရေးကို ဆောင်ရွက်သင့်ပါတယ်။ အဲဒီတော့ အခုကျွန်တော်တို့ ကိုယ်လက်လှုပ်ရှားအားကစားမှုနည်းရင် ဒီလိုရောဂါတွေဖြစ်တယ် လို့ဆိုပါတယ်။ ဒါကို ပြန်ကြားရေးဝန်ကြီးဌာနက အနှံ့ကြေညာပါတယ်။ ဒီအဆင့်မှာရပ်နေပါတယ်။ ကျွန်တော်တို့ မလုပ်မနေရ အရိုးထဲစွဲတဲ့အထိ မရောက်လာပါဘူး။ ပြီးခဲ့တဲ့ ဒုတိယကမ္ဘာစစ်မှာ ဂျာမနီ နိုင်ငံမှာ စစ်သုံ့ပန်းအဖြစ်အဖမ်းခံရတဲ့ မဟာမိတ်တပ်များဟာ ထောင်ထဲမှာဆန္ဒပြပါတယ်။ နေ့စဉ် လေ့ကျင့်ခန်းမလုပ်ရလို့ ကျွန်တော်တို့လူမျိုးတွေ အဲ့သလိုမျိုး သတင်းစာမနက်မိုးလင်း မဖတ်ရမနေ နိုင်သလို၊ ထမင်းစားပြီး ဆေးလိပ်မသောက်ဘဲမနေနိုင်သလို၊ အဲဒီလိုအစွဲမျိုးနဲ့ စွဲအောင်လုပ်ဖို့လိုပါ တယ်။ ဥပဒေတွေထုတ်ဖို့လိုပါတယ်။ အဲဒီတော့ ပညာရေးဝန်ကြီးဌာနက နိုင်ငံအနှံ့မှာရှိတဲ့ Bill Board တွေ၊ မီဒီယာပေါင်းစုံစာအုပ်တွေ၊ ရုပ်မြင်သံကြားတွေ၊ သတင်းစာတွေ၊ ရေဒီယိုကနေပြီးတော့မှ ကြေညာနိုင်သလို ဒါကိုဆက်လက်ပြီး ကျန်တဲ့သက်ဆိုင်ရာအဖွဲ့အစည်းများက အကောင်အထည် ဖော်ဖို့လိုပါတယ်။ အိန္ဒိယနိုင်ငံမှာ ရဲအရာရှိများ ခါးဆိုဒ်ဘယ်လောက်ရှိလို့ရှိရင် ကျန်းမာရေးနှင့် မညီဘူးဆိုလို့ သူတို့တွေ လေ့ကျင့်ခန်းလုပ်ခိုင်းပါတယ်။ အဲ့သလိုပဲ သက်ဆိုင်ရာဌာနများက အရေးတယူ ပူးပေါင်းဆောင်ရွက်ခြင်းအားဖြင့် ကျန်းမာရေးဌာနကထုတ်တဲ့ သုတေသနရလဒ်များကို အကောင်အထည်ဖော်ပြီးတော့မှ ကျွန်တော်တို့နိုင်ငံ တစ်မျိုးသားလုံး ကျန်းမာကြမှာဖြစ်ပါတယ်။ အခု ဆင်းရဲမွဲတေရုံပဲရှိပါတယ်။ နောင်အခါမှာ ဦးနှောက်ဉာဏ်ရည်မဖွံ့ဖြိုးမှု၊ စဉ်းစားတွေးခေါ်မှုညံ့ဖျင်းမှု များရှိတဲ့ဆင်းရဲနုံချာတဲ့လူမျိုးများအဖြစ်က လွတ်အောင် ဝန်ကြီးဌာနအားလုံး ပူးပေါင်းဆောင်ရွက် ကြပါလို့ပြောရင်း အဆိုရှင်ကို ထောက်ခံတင်ပြအပ်ပါတယ်။ ကျေးဇူးတင်ပါတယ်။</speech>
<speech type='speaker'>ခင်ဦးမဲဆန္ဒနယ်မှ ဒေါက်တာဝင်းအောင် ဆွေးနွေးဖို့ ဖြစ်ပါတယ်</speech>
<speech><mp id='344'>ဒေါက်တာဝင်းအောင်(ခင်ဦးမဲဆန္ဒနယ်)</mp>လေးစားရပါသော ပြည်သူ့လွှတ်တော်ဥက္ကဋ္ဌ ကြီးနှင့် ပြည်သူ့လွှတ်တော်ကိုယ်စားလှယ်အားလုံး မင်္ဂလာပါခင်ဗျား။ ကျွန်တော်ကတော့ ခင်ဦး မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာဝင်းအောင် ဖြစ်ပါတယ်။ ဥက္ကဋ္ဌကြီးခင်ဗျား။ ယနေ့ ကျွန်တော်တို့တတွေဟာ စီးပွားရေးတွေချည်းပဲလုပ်နေလို့မရပါဘူး။ ကျန်းမာရေးကောင်းဖို့ လည်းလိုပါတယ်။ အဲဒါကြောင့်မို့လို့ ဒီနေ့ ကမ္ဘာ့စီးပွားရေးပညာရှင်တွေဟာ တိုင်းပြည်တွေရဲ့ စီးပွားရေးတိုးတက်မှုတွေကို တိုင်းတာတဲ့နေရာမှာ ကျန်းမာရေးကဏ္ဍဟာ အရေးကြီးတဲ့ Factor တစ်ခု အနေနဲ့ မဖြစ်မနေပါဝင်ရပါတယ်။ အဲဒါကြောင့်မို့လို့ ကျွန်တော်တို့ိုင်းပြည်ရဲ့ စီးပွားရေးတွေရဲ့ တိုးတက်မှုကိုတိုင်းတာမယ်ဆိုရင် ကျန်းမာရေးရဲ့ စောင့်ရှောက်မှုကဏ္ဍလည်း အရေးကြီးပါတယ်။ ဒါကြောင့်မို့လို့ ကျွန်တော် ဒေါက်တာစံရွှေဝင်ရဲ့ အဆိုကို ထောက်ခံဆွေးနွေးခြင်းဖြစ်ပါတယ်။ ကျွန်တော့်ကို Power Point သုံးစွဲခွင့်ပြုပါရန် လေးစားစွာပန်ကြားအပ်ပါတယ်ခင်ဗျား။ ဒါကတော့ ဒေါက်တာစံရွှေဝင်းရဲ့ မကူးစက်နိုင်သောရောဂါများကာကွယ်တားဆီးရန်အတွက် ဝန်ကြီးဌာနပေါင်းစုံ တက်တက်ကြွကြွပူးပေါင်းဆောင်ရွက်သွားရန် နိုင်ငံတော်အစိုးရအား တိုက်တွန်းကြောင်းအဆိုကို ထောက်ခံဆွေးနွေးမှာ ဖြစ်ပါတယ်။ ဒါကတော့ မကူးစက်နိုင်တဲ့ရောဂါတွေဟာ ၁၄ မျိုးရှိတယ်ဆိုတာကို ကျန်းမာရေးဝန်ကြီးဌာနရဲ့ ကျွန်တော်တို့လွှတ်တော်ကိုယ်စားလှယ်များကို ဖြန့်ဝေထားတဲ့စာအုပ်ထဲမှာပါပါတယ်။ ရောဂါပေါင်း ၁၄ မျိုးရှိပါတယ်။ အဲဒီထဲမှာအဖြစ်အများဆုံး ရောဂါကတော့ နှလုံးရောဂါနဲ့ ကင်ဆာရောဂါ၊ နာတာရှည်အဆုတ်ရောင်ရောဂါနှင့် သွေးချို၊ ဆီးချို ရောဂါဖြစ်ပါတယ်။ ဒီရောဂါတွေဟာလည်း ကာကွယ်တားဆီးလို့ရတဲ့ရောဂါတွေဖြစ်ပါတယ်။ ဒါကြောင့်မို့လို့ ကျန်းမာရေးဝန်ကြီးဌာနရဲ့ စာအုပ်တွေ၊ ပညာရပ်တွေကို ကျယ်ကျယ်ပြန့်ပြန့် ဖြန့်ဝေ ဖို့ရန်အတွက် ဝန်ကြီးဌာနပေါင်းစုံကနေ ဝိုင်းဝန်းပူးပေါင်းပြီးတော့မှ ပါဝင်ဆောင်ရွက်ပေးဖို့ရန် ကျွန်တော့်အနေနဲ့ အကြံပြု တိုက်တွန်းလိုပါတယ်။ ဒါကြောင့်မို့လို့ ဒီလို ကျန်းမာရေးဝန်ကြီးဌာနတွေက တစ်ဆင့် ကျန်တဲ့ပြန်ကြားရေးဝန်ကြီးဌာနတို့၊ ပို့ဆောင်ရေးနှင့် ဆက်သွယ်ရေးဝန်ကြီးဌာနတို့ ဒီဌာန တွေအားလုံးပူးပေါင်းပါဝင်မှသာလျှင် ကျွန်တော်တို့ရဲ့ ကျန်းမာရေး Knowledge တွေကို ဖြန့်ဝေရမှာ ဖြစ်ပါတယ်ခင်ဗျား။ ဥက္ကဋ္ဌကြီးခင်ဗျား။ ကျွန်တော့်အနေနဲ့ အချက်သုံးချက်မှာကိုပဲ အဓိကထား ဆွေးနွေးသွားမှာဖြစ်ပါတယ်။ ကျွန်တော်တို့အနေနဲ့ ပထမဦးဆုံး သွေးတိုးရောဂါနဲ့။ သွေးတိုးရောဂါ ဆိုတာ ကျွန်တော်တို့သိပြီးသားဖြစ်ပါတယ်။ သွေးတိုးရောဂါဆိုတာ ကျွန်တော်တို့တိုင်းပြည်မှာ အငန် စားလည်းများပါတယ်။ အဲဒီတော့ သွေးတိုးရောဂါအဖြစ်နှုန်းလည်းများပါတယ်။ နောက်တစ်ခုက ဆီးချို ရောဂါပါ။ ကျွန်တော်တို့အားလုံးဟာ ဆီးချို ရောဂါဟာ ဒီတိုင်းပြည်မှာ ၁၀ ရာခိုင်နှုန်းလောက်ထိရှိနေတယ်လို့ ဆီးချို ပညာရှင်များခန့်မှန်းကြပါတယ်။ အဲဒီတော့ ကျွန်တော်တို့ တိုင်းပြည်မှာ ၅၃ သန်းလောက်ရှိတဲ့တိုင်းပြည်မှာ ၁၀ ရာခိုင်နှုန်းဆိုတာ အလွန်များပါတယ်။ ဒီကြားထဲ မှာ သွေးတိုးရောဂါနဲ့ပေါင်းမယ်ဆိုရင် အလွန်များတဲ့ကိန်းဂဏန်းဖြစ်ပါတယ်။ ဒီရောဂါတွေရှိတဲ့လူနာ တွေဟာ ငါးနှစ်၊ ၁၀ နှစ်ဆိုရင် ဒါမလွဲမသွေ လေသင်တုန်းဖြတ်တဲ့ရောဂါကို ဖြစ်ကြမှာဖြစ်ပါတယ်။ ဒါတွေကို ကျွန်တော်တို့ ကာကွယ်မတားဆီးနိုင်ဘူးဆိုရင် ကျွန်တော်တို့တိုင်းပြည်မှာ အင်မတန် ကြီးလေးတဲ့ကျန်းမာရေးဝန်ထုပ်ဝန်ပိုးတွေကို မိသားစုတွေနဲ့တကွ တစ်တိုင်းတစ်ပြည်လုံးက ခံစား ကြရမှာဖြစ်ပါတယ်။ အဲဒါကြောင့်မို့ သွေးတိုး၊ ဆီးချို ရောဂါကို ကျွန်တော်တို့တိုင်းပြည်မှာ သွေးတိုး၊ ဆီးချို ရောဂါကြောင့် မသေသေးတာဆိုတဲ့ဆောင်ပုဒ်မျိုးနဲ့ ကျွန်တော်တို့ ကျန်းမာရေးဝန်ကြီးဌာနက ဆောင်ရွက်ပေးနိုင်မယ်ဆိုရင် အကောင်းဆုံးဖြစ်ပါတယ်။ ဒါပေမဲ့ ကျွန်တော်တို့တိုင်းပြည်မှာ ကျေးလက်ဌာနတွေမှာ ကျေးလက်ဆေးခန်းတွေရှိပါတယ်။ အဲဒီကျေးလက်ဆေးခန်းတွေမှာ PHS2 ဆိုတဲ့ ကျန်းမာရေးဆရာတစ်ယောက်ရယ်၊ သားဖွားဆရာမတစ်ယောက်ရယ်ရှိပါတယ်။ အဲဒီဆေးခန်း တွေဟာဆိုရင် ကျွန်တော်တို့ရဲ့ ပြည်သူလူထုနဲ့အလှမ်းမဝေးတဲ့နေရာတွေမှာရှိပါတယ်။ အဲဒီတော့ သူတို့ တတွေကို ကျန်းမာရေးဝန်ကြီးဌာနကနေပြီးတော့မှ Tablet တွေဖြန့်ဝေထားတယ်ဆိုတာလည်း သိရပါ တယ်။ အဲဒီ Tablet တွေထဲမှာလည်း ကျန်းမာရေးစောင့်ရှောက်မှု(Tredtment Guideline) တွေ အတိအကျတွေအများကြီးပါပါတယ်။ အဲဒီ Guideline တွေလည်းပေးထားတဲ့အတွက်ကြောင့်မို့လို့ ကျန်းမာရေးလုပ်သားတွေကနေပြီးတော့မှ တစ်တိုင်းတစ်ပြည်လုံးမှာရှိတဲ့ အနှံ့အပြားမှာ လက်လှမ်း မီတဲ့နေရာမှာရှိနေတဲ့အတွက်ကြောင့်မို့လို့ ကျွန်တော်တို့ရဲ့ ဆီးချို၊ သွေးတိုးရောဂါတွေကို သူတို့ကနေ ပြီးတော့မှ ရောဂါရှိတဲ့သူတွေကို Secondary Prevention လို့ခေါ်တဲ့ ကာကွယ်ကုသပေးနိုင်မယ် ဆိုရင် ကျွန်တော်တို့တိုင်းပြည်မှာ သွေးတိုး၊ ဆီးချို ရောဂါတွေကြောင့် မသေစေရဆိုတဲ့အဆင့်မျိုးကို ကျွန်တော်တို့လုပ်နိုင်ပါတယ်။ သွေးတိုးဆေးပြားတစ်ပြားဟာ ၁၅ ကျပ်လောက်ပဲကျပါတယ်။ ဆီးချို ဆေးပြားတစ်ပြားဟာ ၃၀၀ ကျပ်လောက်ပဲကျပါတယ်။ ကျွန်တော်တို့နိုင်ငံအနေနဲ့လည်းတတ်နိုင်မယ်ဆိုရင် လူနာတွေကို ကာကွယ်စောင့်ရှောက်ရင်း နဲ့ ဒီဆေးပြားတွေပါ အဆက်မပြတ်ပံ့ပိုးပေးနိုင်မယ်ဆိုရင် ကျွန်တော်တို့က သွေးတိုး၊ ဆီးချိုကို ကျွန်တော်တို့တိုင်းပြည်မှာ ဆီးချို ရောဂါကြောင့်၊ သွေးတိုးရောဂါကြောင့် မသေစေရဆိုတဲ့အဆင့်မျိုးကိုဆောင်ရွက်နိုင်ပါတယ်။ ဒီလိုသာဆောင်ရွက်နိုင်မယ်ဆိုရင် ကျွန်တော်တို့တိုင်းပြည်မှာ Life Expectancy ဆိုတာကို အများကြီးတက်လာမှာပါ။ ဒါ့ကြောင့်လည်း ကျွန်တော်တို့ဟာ ဒီ ၁၀ ရာခိုင်နှုန်းကျော် ၁၅ ရာခိုင်နှုန်းလောက်ရှိမယ့်ရောဂါသည်တွေကို ကျွန်တော်တို့ တိုင်းပြည်ကနေပြီးတော့မှ တားဆီး ထားနိုင်မယ်ဆိုရင် လာမည့်အနာဂတ်မှာ ကျွန်တော်တို့ရဲ့ ကျန်းမာရေးစောင့်ရှောက်မှုဟာမြင့်တက် လာမှာဖြစ်ပါတယ်။ နောက်ဆုံးတစ်ခုက ကျွန်တော်တို့ နှလုံးရောဂါ၊ ကင်ဆာရောဂါနှင့် သွေးတိုး ရောဂါတွေရဲ့ အဓိကလက်သည်ဖြစ်တဲ့ စားအုန်းဆီကိစ္စကို ကျွန်တော်ဆွေးနွေးလိုပါတယ်။ စားအုန်းဆီ ဟာ တစ်နှစ်ကို တန်ချိန်နှစ်သိန်းလောက်အထိ နိုင်ငံခြားကနေတင်သွင်းနေရတာ ဖြစ်ပါတယ်။ စားအုန်းဆီဟာ ကျွန်တော်တို့တိုင်းပြည်မှာ အန္တရာယ်ကင်းတဲ့ ပဲဆီ၊ နှမ်းဆီကို စိုက်ပျိုးနိုင်ရဲ့ သားနဲ့ လုံးလောက်အောင် မစိုက်နိုင်တဲ့အတွက်ကြောင့်မို့လို့ နိုင်ငံခြားကနေ တင်သွင်းနေရတယ်ဆိုတာ အားလုံးသိပါတယ်။ အဲဒီတော့ လောလောဆယ် တားဆီးလို့မရနိုင်ရင်တောင်မှဘဲ စားအုန်းဆီကို ကျန်းမာရေးနှင့် သင့်တော်မည့် Process လုပ်ပြီးသား စားအုန်းဆီမျိုးဖြစ်အောင် လုပ်သင့်ပါတယ်။ ဒါ တိုင်းပြည်ထဲမှာ လုပ်ချင်လုပ်။ နိုင်ငံခြားကသွင်းတဲ့အခါမှာလည်း Process စားအုန်းဆီကိုပဲ တင်သွင်းဖို့ရန် ကျွန်တော်တို့က အကြံပြုပါတယ်။ နောက်တစ်ခုက ကျွန်တော်တို့တိုင်းပြည်မှာလည်း မြေဧက ၁၉ သန်းလောက်ရှိပါတယ်။ ဒီထဲမှာ လည်း ကျွန်တော်တို့ရဲ့ အဓိကလုပ်အားတွေဖြစ်တဲ့ တောင်သူဦးကြီးများဟာလည်း ၆၅ ရာခိုင်နှုန်း လောက် လုပ်အားပေးတာတွေရှိပါတယ်။ ဒါတွေဟာ ဘာကြောင့်လို့ ကျွန်တော်တို့က နိုင်ငံခြားကနေ ဆီတွေတင်သွင်းနေရတာလဲဆိုရင် ရာသီဥတုအခြေအနေကြောင့်မို့လို့ စိုက်ပျိုးရေးရဲ့ Insensitive</speech>
<title>ပိုပြီးတော့မှ အကျိုးရှိတာတွေ စိုက်ကြတဲ့အတွက်ကြောင့်မို့လို့ ဒါတွေကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနကနေပြီးမှ တိတိကျကျနှင့် စီမံကိန်းတွေချမှတ်ပြီးတော့မှ စားအုန်းဆီတွေကို အစားထိုးဖို့ရန်အတွက် ဆီတွေကို ပြည်တွင်းကနေထုတ်လုပ်နိုင်မယ်ဆိုရင် ကျွန်တော်တို့ဆီမှာ ပိုပြီးတော့ ။ ဒေါက်တာစံရွှေဝင်း၊ ရေကြည်မဲဆန္ဒနယ်ကတင်သွင်းသည့်အဆိုနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type='speaker'>အစီအစဉ် ၈ ဖြစ်ပါတယ်။ ကျန်းမာရေးနှင့်အားကစားဝန်ကြီးဌာနက ပြန်လည် ရှင်းလင်းဆွေးနွေးရန် ဖြစ်ပါတယ်</speech>
''<speech><agency id='16'>ဒေါက်တာဒေါ်မြလေးစိန်(ဒုတိယဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းဖြင့် ပြည့်စုံကြပါစေကြောင်း ဦးစွာပထမ ဆုမွန်ကောင်း တောင်းအပ်ပါတယ်။ ကျွန်မကတော့ ကျန်းမာရေးနှင့်အားကစားဝန်ကြီးဌာနမှ ဒုတိယဝန်ကြီး ဒေါက်တာမြလေးစိန် ဖြစ်ပါတယ်။ မကူးစက်နိုင်သောရောဂါများ ကာကွယ်တားဆီးရန်အတွက် ဝန်ကြီး ဌာနပေါင်းစုံ တက်တက်ကြွကြွပူးပေါင်းဆောင်ရွက်ရန် နိုင်ငံတော်အစိုးရအား တိုက်တွန်းကြောင်းအဆို နှင့်ပတ်သက်၍ ပြန်လည်ဖြေကြားသွားမှာဖြစ်ပါတယ်။ ဆွေးနွေးသူ ၁၉ ဦးရှိတဲ့အတွက်ကြောင့် ကျွန်မကို အချိန်ပိုပြီးတော့ပေးဖို့ ဦးစွာမေတ္တာရပ်ခံလိုပါတယ်။ ကျန်းမာရေးနှင့်အားကစားဝန်ကြီးဌာန၊ ပြည်သူ့ကျန်းမာရေးဦးစီးဌာနအနေဖြင့် မကူးစက်နိုင်တဲ့ရောဂါများမှာ လူတစ်ဦးမှတစ်ဦးသို့ ကူးစက် ခြင်းမဟုတ်ဘဲ ကျန်းမာရေးနှင့်မညီညွတ်သော အစားအသောက်စားသောက်ခြင်းနှင့် ကျန်းမာရေးနှင့် မညီညွတ်သော လူမှုဘဝနေထိုင်မှုပုံစံများမှာ ကြာရှည်စွာ နေထိုင်စားသောက်တဲ့အတွက်ကြောင့် ဖြစ်ပေါ်လာရတဲ့ ရောဂါအစုအဝေးများ ဖြစ်ပါတယ်။ ဒီရောဂါများရဲ့အကြောင်းကို လွှတ်တော် ကိုယ်စားလှယ်ကြီးများအားလုံးက Non Communicable Diseases လို့ခေါ်တဲ့ ကူးစက်နိုင်ခြင်း ရှိသော ရောဂါများဖြစ်ရတဲ့ အကြောင်းအရင်း၊ နိုင်ငံတော်ရဲ့ ရည်မှန်းချက်များ၊ အားလုံးကို ထောက်ခံ ဆွေးနွေးတင်ပြသွားတာကို တွေ့ရှိရပါတယ်။ ကျွန်မတို့ ကျန်းမာရေးနှင့်အားကစားဝန်ကြီးဌာနအနေနဲ့ ဒီအဆိုအတွက် လွန်စွာကျေးဇူးတင်ရှိပါကြောင်း ဦးစွာပထမ ပြောကြားလိုပါတယ်။ အထက်ပါ ရောဂါများဖြစ်စေတဲ့ အကြောင်းအရင်းကတော့ Behaviors လို့ခေါ်တဲ့ ပြုမူနေထိုင်ပုံစံများမှဆိုတာ အားလုံးတင်ပြပြီးဖြစ်ပါတယ်။ သင့်တင့်မျှတသော ကိုယ်လက်လှုပ်ရှားမှုမရှိခြင်း၊ ကျန်းမာရေးနှင့် မညီညွတ်သော အစားအသောက်ဖြစ်သည့် အငံ၊ အချို၊ အဆီစားသုံးခြင်းများခြင်း၊ ဟင်းသီးဟင်းရွက်၊ သစ်သီးဝလံစားသုံးမှုနည်းခြင်း၊ ဆေးလိပ်၊ ဆေးရွက်ကြီး သုံးစွဲခြင်း၊ အရက်အလွန်အကျွံ သောက်သုံးခြင်းတို့ဖြင့် နေ့စဉ်နေထိုင်မှုပုံစံများနှင့် ဆက်စပ်နေတဲ့အတွက်ကြောင့် မကူးစက်နိုင်သော ရောဂါများ ကာကွယ်ထိန်းချုပ်ရေးဟာ လူတစ်ဦးချင်းစီရဲ့ တာဝန်ဖြစ်ပါတယ်။ ရန်ကုန်ပြည်သူ့ ဆေးရုံကြီးရဲ့ ၂၀၁၈ ခုနှစ် ဆေးရုံတက်ရောက်သူလူနာများအနက် လေဖြတ်လူနာဦးရေ ၄၂၄၈ ဦး၊ သွေးတိုးရောဂါရှိသူဦးရေ ၂၀၄၅ ဦး၊ အဆုတ်ကင်ဆာရောဂါရှိသူ ၁၇၈၂ ဦး၊ နှလုံးသွေးကြောပိတ် ရောဂါဝေဒနာရှင် ၁၆၂၉ ဦး၊ နာတာရှည်ကျောက်ကပ်ရောဂါဝေဒနာရှင် ၁၀၃၃ ဦး၊ အရက်ကြောင့် ဖြစ်ပွားသော အသည်းရောဂါဝေဒနာရှင်များကလည်း နှစ်စဉ်တိုးတက်များပြားလျက်ရှိနေကြောင်း တွေ့ရှိရပါတယ်။ ရောဂါကုသမှုအတွက် နှလုံးရောဂါဆေးပညာအထူးကုဆရာဝန် ၃၁ ဦး၊ ဦးနှောက်နှင့် အာရုံကြောဆေးပညာအထူးကုဆရာဝန် ၁၆ ဦး၊ ရင်ခေါင်းဆေးပညာအထူးကုဆရာဝန် ၁၂ ဦး၊ ကင်ဆာရောဂါဆေးပညာအထူးကုဆရာဝန် ၂၉ ဦး၊ ဓာတ်ရောင်ခြည်ဆေးပညာအထူးကု ဆရာဝန် ၃၈ ဦးတို့ဖြင့်ခန့်အပ်ပြီး လုပ်ငန်းများ ဆောင်ရွက်လျက်ရှိပါတယ်။ ၂၀၁၆ ခုနှစ်မှ ၂၀၁၈ ခုနှစ်အတွင်း Cardiac Catherizction Ldb ၌ နှလုံးသွေးကြောချဲ့ရောဂါကုသခြင်း အကြိမ်ပေါင်း ၁၂၉၈၃ ကြိမ်ဆောင်ရွက်ပေးခဲ့ပါတယ်။ ရင်ခေါင်းဖွင့်နှလုံးခွဲစိတ်ကုသခြင်းရောဂါကို ၂၀၇၆ ကြိမ် ဆောင်ရွက် ပေးခဲ့ပါတယ်။ ၂၀၁၆ ခုနှစ်မှ ၂၀၁၈ ခုနှစ်အတွင်း Cardiac Catherization Lab နှစ်စုံအား ထပ်မံဝယ်ယူထောက်ပံ့ပေးခဲ့ပါတယ်။ ဒါ့အပြင် ဆေးရုံကြီးများမှ ကလေး၊ ဆီးချို ပြင်ပလူနာဌာန ဖွင့်လှစ်ပြီး ၁၈ နှစ်အရွယ်အထိဆေးကုသပေးခြင်း၊ Standard Excellent for Dicbetes Management Centre ဖွင့်လှစ်၍ ကုသပေးခြင်းလုပ်ငန်းများကို ဆောင်ရွက်ပေးလျက်ရှိပြီး အဆိုပါရောဂါများကို ကုသနိုင်ရန်အတွက် နိုင်ငံတော်မှ နှစ်စဉ်ကုန်ကျစရိတ် များပြားစွာကုန်ကျသုံးစွဲ နေရပါတယ်။ မကူးစက်နိုင်တဲ့ရောဂါများ ကာကွယ်ထိန်းချုပ်ရေးလုပ်ငန်းများ ဆောင်ရွက်ရာမှာ အကုန်အကျသက်သာ၍ အကျိုးသက်ရောက်မှုများစေသော ကာကွယ်နှိမ်နင်းရေးလုပ်ငန်းကို ကမ္ဘာ့ ကျန်းမာရေးအဖွဲ့က နိုင်ငံများအတွက် အကြံပြု တင်ပြထားပါတယ်။ WHO Best Buys ခေါ်ပါတယ်။ ၎င်းလုပ်ငန်းများဟာ ဆေးလိပ်ဆေးရွက်ကြီး သုံးစွဲမှုလျှော့ချရန်အတွက် အခွန်တိုးမြှင့်ကောက်ခံခြင်း၊ ဆေးလိပ်ဆေးရွက်ကြီးအကြောင်း ကြော်ငြာခြင်း၊ အရောင်းမြှင့်တင်ခြင်း၊ အထောက်အပံ့ပေးခြင်းများကို တားမြစ်ခြင်း၊ ဆေးလိပ်ငွေ့ကင်းစင်သော လုပ်ငန်းခွင်နေရာများနှင့် အများပြည်သူပိုင်နေရာများ ထူထောင်ခြင်း လုပ်ငန်းများ၊ အရက်အလွန်အကျွံသောက်သုံးမှုကိုထိန်းချုပ်ရန် အရက်နှင့်ယမကာ ကြော်ငြာခြင်းများနှင့်ပတ်သက်၍ တားမြစ်မှုကို လိုက်နာဆောင်ရွက်စေခြင်း၊ လက်လီဖြန့်ဖြူးရောင်းချ နေသော အရက်နှင့်ယမကာများ အလွယ်တကူ ဝယ်ယူရရှိနိုင်မှုကို ကန့်သတ်ခြင်း၊ အရက်နှင့်ယမကာ ဆိုင်ရာ အခွန်အခများ တိုးမြှင့်ကောက်ခံခြင်း၊ ဘေးအန္တရာယ်ရှိသော အစားအစာထိန်းချုပ်ခြင်းနှင့် ကိုယ်လက်လှုပ်ရှားမှုမရှိခြင်းတို့အတွက် ကျန်းမာရေးနှင့်မညီညွတ်သော စားသောက်မှုပုံစံကို ပြန်လည် တည့်မတ်ပေးနိုင်ရန် ဆားအငန်စားသုံးမှုလျှော့ချခြင်း၊ ပြန်ကြော်ဆီနှင့် တိရစ္ဆာန်မှထုတ်သော ဆီများ သုံးစွဲမှုအစား အသီးအနှံမှထုတ်သောဆီသန့်များ အစားထိုးသုံးစွဲခြင်း အစရှိတဲ့လုပ်ငန်းများ ဖြစ်ပါ တယ်။ WHO Best Buys နည်းလမ်းတွေကိုကြည့်ရင် ကျန်းမာရေးနှင့်အားကစားဝန်ကြီးဌာနတစ်ခု တည်းက ဆောင်ရွက်ရတဲ့လုပ်ငန်းများနည်းပါးပြီး သက်ဆိုင်ရာဝန်ကြီးဌာနများအားလုံး ပူးပေါင်းဆောင်ရွက်မှသာ အောင်မြင်မည့်လုပ်ငန်းများလို့ဖော်ပြထားသလို သက်ဆိုင်ရာဝန်ကြီးဌာနအားလုံး ကလည်း မိမိတို့ကဏ္ဍအလိုက် ဆောင်ရွက်ရမည့်လုပ်ငန်းများကို သိရှိပြီး ပူးပေါင်းဆောင်ရွက်မှသာ နိုင်ငံသူနိုင်ငံသားများ ပြဿနာဖြစ်နေတဲ့ မကူးစက်နိုင်တဲ့ရောဂါများကို ကာကွယ်တားဆီးနိုင်မှာဖြစ်ပြီး နိုင်ငံတော်ရဲ့ ဘဏ္ဍာငွေအမြောက်အမြားဆုံးရှုံးမှုကို ရပ်တန့်တားဆီးနိုင်မှာဖြစ်ပါတယ်။ ကျန်းမာရေးနှင့်အားကစားဝန်ကြီးဌာနအနေဖြင့် သက်ဆိုင်ရာဝန်ကြီးဌာနများနှင့် ပူးပေါင်းနိုင် ရန် ဆေးလိပ်နှင့်ဆေးရွက်ကြီးထွက်ပစ္စည်း သောက်သုံးမှုထိန်းချုပ်ရေးဗဟိုအဖွဲ့ကို ဥပဒေပါပြဋ္ဌာန်း ချက်များနှင့်အညီ ဖွဲ့စည်းခဲ့ပြီး ယခုအခါ ပြည်ထောင်စုအစိုးရအဖွဲ့၏ ၁၃-၅-၂၀၁၉ ရက်စွဲပါ အမိန့်ကြော်ငြာစာအမှတ်(၂၈/၂၀၁၉)အရ အသစ်ပြန်လည်ဖွဲ့စည်းခဲ့ပါတယ်။ အဖွဲ့တွင်ပါဝင်သော အဖွဲ့ဝင်များ၏ တက်ကြွစွာပူးပေါင်းပါဝင်ဆောင်ရွက်မှုမရှိလျှင် အဖွဲ့ ဖွဲ့စည်းရခြင်း၏ရည်ရွယ်ချက် ပြည့်ဝစွာအောင်မြင်မှာမဟုတ်သည့်အတွက် အဖွဲ့ဝင်တိုင်းပူးပေါင်းဆောင်ရွက်မှုဟာ အလွန်မှ အရေးကြီးတဲ့အချိန်အခါ ဖြစ်ပါတယ်။ အဖွဲ့ကို ဆေးလိပ်နှင့်ဆေးရွက်ကြီးထွက်ပစ္စည်းသောက်သုံးမှု ထိန်းချုပ်ရေးလုပ်ငန်းများ ဆောင်ရွက်ရန် ဦးတည်ဖွဲ့စည်းထားသောအဖွဲ့ ဖြစ်ပါတယ်။ သို့ဖြစ်ပါ၍ မကူးစက်နိုင်တဲ့ရောဂါများဖြစ်ပွားစေသည့် ကျန်အကြောင်းရင်းများဖြစ်သည့် ကျန်းမာရေးနှင့် မညီညွတ်သော အစားအစာစားသုံးခြင်း၊ အရက်အလွန်အကျွံသောက်သုံးခြင်း၊ ကိုယ်လက်လှုပ်ရှားမှု မလုံလောက်ခြင်း၊ Air Pollution စသည့်အကြောင်းရင်းများကို ကာကွယ်ထိန်းချုပ်ရေးအတွက်လည်း အလားတူအဖွဲ့မျိုးများဖွဲ့စည်း၍ လုပ်ငန်းတာဝန်များသတ်မှတ်ကာ စနစ်တကျ ဆောင်ရွက်သင့်ပါ တယ်။ ကင်ဆာရောဂါအပါအဝင် မကူးစက်နိုင်တဲ့ရောဂါများ ဖြစ်ပွားစေသော အကြောင်းရင်းများ ဖြစ်သည့် ဆေးလိပ်ဆေးရွက်ကြီးသုံးစွဲခြင်း၊ ဘေးအန္တရာယ်ဖြစ်စေသည့် အစားအသောက်များ စားသုံးခြင်း၊ ကိုယ်လက်လှုပ်ရှားနည်းပါးခြင်းစသည့် အကြောင်းရင်းကို လျှော့ချထိန်းချုပ်ခြင်းလုပ်ငန်း အတွက် အကြံပြု ပေးမှုများဆောင်ရွက်နိုင်ရန်၊ လိုအပ်သည့်ပံ့ပိုးမှုများပေးနိုင်ရန်၊ အဆိုပါလုပ်ငန်းများ ကြီးကြပ်နိုင်ရန်နှင့် သုတေသနပိုင်းဆိုင်ရာ ဆောင်ရွက်သင့်သည်များကို အကြံပြုနိုင်ရန် NCD Risk Factor Reduction Task Force oë gesameio)69:8:8:97și mp2069:8:8:G?$csomosi သက်ဆိုင်ရာဌာန၊ ဌာနခွဲများမှ တာဝန်ရှိသူများ၊ ပါမောက္ခများပါဝင်၍ ၂၁-၂-၂၀၁၉ ရက်နေ့တွင် ဖွဲ့စည်းပြီးဖြစ်ပါကြောင်း တင်ပြအပ်ပါတယ်။ ဥပဒေပြဋ္ဌာန်းဆောင်ရွက်လျက်ရှိတဲ့ လုပ်ငန်းများအတွက် ဥပဒေစိုးမိုးမှုရှိစေရန် လိုအပ်ပါတယ်။ ပြဋ္ဌာန်းထားသည့်ဥပဒေများအတွက် သက်ဆိုင်ရာဝန်ကြီးဌာန များမှ မိမိကဏ္ဍအလိုက် ပူးပေါင်းဆောင်ရွက်ရန် အဆိုရှင်၏တင်ပြချက်မှာ လွန်စွာမှန်ကန်ကြောင်း တင်ပြလိုပါတယ်။ ယခုအခါ နိုင်ငံတော်အတိုင်ပင်ခံပုဂ္ဂိုလ်၏လမ်းညွှန်ချက်အရ ကျောင်းသားလူငယ် များအတွင်း အန္တရာယ်ရှိသော အလေ့အထများ လျော့နည်းကျဆင်းစေရန်ဆောင်ရွက်ခြင်းတွင် ကျန်းမာရေးနှင့်အားကစားဝန်ကြီးဌာန၊ ပညာရေးဝန်ကြီးဌာန၊ ပြန်ကြားရေးဝန်ကြီးဌာန၊ မြန်မာနိုင်ငံ ပြည်သူ့ရဲတပ်ဖွဲ့ အစရှိသော ဌာနများသည် အဓိကကျသော ဌာနများဖြစ်နေပါတယ်။ ပြည်သူလူထု အတွင်း ကိုယ်လက်လှုပ်ရှားမှုနည်းပါးခြင်း(Physical activities)ဟာလည်း နည်းပါးခြင်းကြောင့် ကစားကွင်း၊ ပန်းခြံအစရှိသော Public Space နည်းပါးခြင်း၊ လေထုညစ်ညမ်းခြင်း၊ အကြမ်းဖက်မှု များရှိနေခြင်း၊ ယာဉ်ကြောပိတ်ဆို့ခြင်း၊ ကိုယ်ပိုင်အားလပ်ချိန်နည်းပါးခြင်း၊ လူဦးရေသိပ်သည်း လာခြင်း စသည့် မြို့ပြလူနေမှုပုံစံများ Digital ခေတ်ကိုသွားနေခြင်း၊ ပြည်သူများအတွက် လုံလောက် သော Physical Activities ပြုလုပ်ရန် အဓိကစိန်ခေါ်မှုများ ဖြစ်နေပါတယ်။ ဒီစိန်ခေါ်မှုများကို ဖြေရှင်းရာမှာ ကျန်းမာရေးနှင့်အားကစားဝန်ကြီးဌာနတစ်ခုတည်းက ဖြေရှင်းဆောင်ရွက်နိုင်မည် မဟုတ်ကြောင်း အားလုံးကလည်း ထောက်ပြသွားပြီးဖြစ်ပါတယ်။ တစ်မျိုးသားလုံး ကျန်းမာကြံ့ခိုင်ရေး အတွက် လူထုအားကစားလှုပ်ရှားမှုများ၊ တိုင်းဒေသကြီး/ပြည်နယ် အားကစားပြိုင်ပွဲ၊ ဝန်ကြီးဌာန Golê: sar:Moo:êlêği Exercise is Medicine qc$:op:1 Physical Fitness Tasks အစီအစဉ်များကို ဆောင်ရွက်လျက်ရှိပြီး အခြေခံကျောင်းများတွင် လက်ရှိကာယအချိန်များ၌ကိုယ်လက်လှုပ်ရှား အားကစားခြင်းကို မဖြစ်မနေဆောင်ရွက်ရန်နှင့် ကာယပညာဘာသာရပ်ကို ဘာသာရပ်တစ်ခုအဖြစ် သတ်မှတ်ဆောင်ရွက်လျက်ရှိနေကြောင်းကိုလည်း တွေ့ရှိရပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးရှင်။ လက်ရှိ ကျန်းမာရေးနှင့်အားကစား ဝန်ကြီးဌာနမှ ဆောင်ရွက်ချက်များစွာရှိနေသော်လည်း စနစ်တကျ ပူးပေါင်းဖြည့်ဆည်းဆောင်ရွက်ရမည့် လုပ်ငန်းများစွာ ကျန်ရှိနေသေးကြောင်း တင်ပြလိုပါတယ်။ ပြည်ထဲရေးဝန်ကြီးဌာန၊ မြန်မာနိုင်ငံရဲတပ်ဖွဲ့ အနေနဲ့ မကူးစက်နိုင်သောရောဂါများ ဖြစ်ပွားမှု ကာကွယ်ရန် ကျန်းမာရေးဝန်ထမ်းများ၊ စားသုံးသူ ရေးရာဦးစီးဌာန၊ အစားအသောက်နှင့်ဆေးဝါးကွပ်ကဲရေးဦးစီးဌာနမှ တာဝန်ရှိသူများ၊ အုပ်ချုပ်ရေး အဖွဲ့အစည်းများနှင့်ပူးပေါင်း၍ အစားအသောက် ဘေးအန္တရာယ်ကင်းရှင်းရေးနှင့်ပတ်သက်၍ အသိ ပညာပေးခြင်း၊ သက်ဆိုင်ရာဌာနများက ကြေညာထားသည့် စားသုံးရန်မသင့်သော အစားအသောက် များကို ရောင်းချခြင်းရှိ/မရှိ စစ်ဆေးခြင်း၊ တည်ဆဲဥပဒေများနှင့်အညီ အရေးယူဆောင်ရွက်လျက်ရှိ သည့်အပြင် မြန်မာနိုင်ငံရဲတပ်ဖွဲ့မှာ ၂၀၁၇ ခုနှစ်မှ ၂၀၁၉ ခုနှစ် မေလအထိ အရက်နှင့်ပတ်သက်၍ ပညာပေးဟောပြောမှုအကြိမ်ပေါင်း ၄၇၆၆၅ ကြိမ်၊ လက်ကမ်းစာစောင်ဖြန့်ဝေမှုအကြိမ်ပေါင်း ၂၇၂၂၇ ကြိမ်နှင့် မှုခင်းပြကားယာဉ်ဖြင့် ပညာပေးပြသမှုလုပ်ငန်းပေါင်း ၂၅၃၅ ကြိမ် ပြုလုပ်ခဲ့ကြောင်း ကိုလည်း သိရှိရပါတယ်။ အဆိုပါလုပ်ငန်းများသည် မကူးစက်နိုင်သောရောဂါများ ကာကွယ်တားဆီး ရေးအတွက် လွန်စွာမှအရေးပါသောလုပ်ငန်းများဖြစ်ပါတယ်။ သို့သော် အခြားလုပ်ငန်းများအတွက် အားဖြည့်ဆောင်ရွက်ရမည့် ဦးစားပေးဆောင်ရွက်သည့်လုပ်ငန်းများစွာ ကျန်ရှိနေဆဲဖြစ်ပါတယ်။ ဥပမာ- တည်ဆဲဥပဒေဖြစ်သည့် ဆေးလိပ်၊ ဆေးရွက်ကြီးထွက်ပစ္စည်း သောက်သုံးမှုထိန်းချုပ်ရေး ဥပဒေပါပြဋ္ဌာန်းချက်များနှင့်အညီ ဥပဒေသက်ဝင်လာစေရန် ဆောင်ရွက်ရာတွင် မြန်မာနိုင်ငံရဲတပ်ဖွဲ့ ၏ပူးပေါင်းဆောင်ရွက်မှုသည် လွန်စွာအရေးပါသော ပူးပေါင်းဆောင်ရွက်မှုဖြစ်တဲ့အတွက်ကြောင့် ယခုထက်ပိုမိုအားထည့်၍ ဆောင်ရွက်ရန် လိုအပ်မည်ဖြစ်ပါတယ်။ ပြန်ကြားရေးဝန်ကြီးဌာနအနေဖြင့် TV Sports များ၊ တေးသီချင်းများ၊ ဇာတ်လမ်းတိုများ ထုတ်လွှင့်ပြသခြင်း၊ ပညာရှင်များ၏မေးမြန်းခန်း များ ရိုက်ကူးခြင်း၊ မကူးစက်နိုင်သောရောဂါများ ကာကွယ်တားဆီးရေးနှင့်ပတ်သက်၍ သတင်း səcmpê:939pep:o MOI Website I MOI Web Portal Myanmar | Facebook Twitter i Viber များဖြင့် လွှင့်တင်ခြင်း၊ နိုင်ငံပိုင်သတင်းစာများတွင် ကျန်းမာရေးအသိပညာပေးဆောင်းပါးများ၊ သတင်းဓာတ်ပုံများ၊ စကားဝိုင်းများ ဖော်ပြပေးလျက်ရှိတဲ့အပြင် ဆီးချို၊ သွေးချို ရောဂါကာကွယ်ရေး၊ သွေးတိုးရောဂါကာကွယ်ရေး၊ ဆေးလိပ်၊ ကွမ်းယာအန္တရာယ်၊ အရက်သောက်ခြင်းကြောင့် ဖြစ်တတ် သော နောက်ဆက်တွဲကျန်းမာရေးပြဿနာကာကွယ်ရေးနှိုးဆော်ချက်များကိုလည်း ဖော်ပြပေးလျက်ရှိ ပါတယ်။ သို့ရာတွင် မီဒီယာကိုအသုံးပြု၍ ပိုမိုထိရောက်သောလုပ်ငန်းများအတွက် ပူးပေါင်းအားဖြည့် ဆောင်ရွက်ရန် ယခုထက်ပိုမိုကောင်းသော Media Coverage နည်းလမ်းများဖြင့် ဆောင်ရွက်ရန် လိုမည်ဖြစ်ကြောင်း တင်ပြလိုပါတယ်။ ပြည်ထောင်စုအစိုးရအဖွဲ့ရုံးဝန်ကြီးဌာနအနေဖြင့် ၁၃-၅-၂၀၁၉ ရက်စွဲပါ ပြည်ထောင်စုအစိုးရအဖွဲ့၏ အမိန့်ကြော်ငြာစာအမှတ်(၂၈/၂၀၁၉)ဖြင့် ပြင်ဆင်ဖွဲ့စည်းထား သည့် ဆေးလိပ်နှင့်ဆေးရွက်ကြီးထွက်ကုန်ပစ္စည်း သောက်သုံးမှုထိန်းသိမ်းရေးဗဟိုအဖွဲ့တွင် အထွေထွေ အုပ်ချုပ်ရေးဦးစီးဌာန ညွှန်ကြားရေးမှူးချုပ်မှ အဖွဲ့ဝင်အဖြစ် ပါဝင်ခဲ့ပြီး ဆေးလိပ်နှင့် ဆေးရွက်ကြီး ထွက်ပစ္စည်းသောက်သုံးမှု၊ ကျန်းမာရေးအသိပညာဟောပြောပွဲများ ဆောင်ရွက်ခြင်းနှင့် လက်ကမ်း စာစောင်များ ဖြန့်ဝေခြင်းတို့တွင် ပူးပေါင်းပါဝင်ဆောင်ရွက်လျက်ရှိသည့်အပြင် အသင့်စားသုံးသော အစားအစာများစားသုံးခြင်း၊ ဆိုးဆေးများသုံးစွဲခြင်း၊ အငန်၊ အချို၊ အဆီ၊ အစိမ့်များ သုံးစွဲမှု များပြားခြင်းတို့အပေါ် ဈေးဆိုင်၊ ဆေးဆိုင်များအား လစဉ်ပုံမှန် စစ်ဆေးခြင်း၊ ကျန်းမာရေး အသိပညာ ပေးခြင်း၊ ဟောပြောပွဲများကျင်းပခြင်း၊ ယစ်မျိုးလိုင်စင်အတွက် ကန့်သတ်ထားခြင်းတို့ကို ဆောင်ရွက် လျက်ရှိနေပါကြောင်း သိရှိရပါသော်လည်း ခရိုင်၊ မြို့နယ်များတွင် တည်ဆဲဥပဒေများအရဦးဆောင်၍ဆောင်ရွက်ချက်များတွင် အများပြည်သူများမှ ဥပဒေကို သိရှိနားလည်း ဆောင်ရွက်လာစေရန် ဦးဆောင်ခြင်း၊ တိုက်တွန်းအားပေးဆောင်ရွက်ခြင်း၊ ပူးပေါင်းဆောင်ရွက်ခြင်းတို့ကို ယခုထက် ပိုမို အားဖြည့်ဆောင်ရွက်ရန် လိုအပ်လျက်ရှိပါတယ်။ စီမံကိန်းနှင့်ဘဏ္ဍာရေးဝန်ကြီးဌာနအနေဖြင့် ကျန်းမာရေးနှင့်အားကစားဝန်ကြီးဌာန၏ နှစ်စဉ် အရအသုံးခန့်မှန်းခြေငွေစာရင်းတွင် မကူးစက်နိုင်သောရောဂါကာကွယ်ခြင်း၊ ရောဂါရှာဖွေခြင်း လုပ်ငန်းများ ဆောင်ရွက်ရန်လိုအပ်သော အသုံးစရိတ်များကို နှစ်စဉ်ခွင့်ပြုလျက်ရှိပါတယ်။ ၂၀၁၆၂၀၁၇ ဘဏ္ဍာရေးနှစ်မှစတင်၍ စီးကရက်ကို တစ်ဗူးရောင်းဈေးပေါ်မူတည်၍ တစ်လိပ်ချင်းစီ၏ အခွန်နှုန်းသတ်မှတ်၍လည်းကောင်း၊ အရက်အမျိုးမျိုးအား တစ်လီတာချင်းစီအလိုက် အခွန်နှုန်းထား သတ်မှတ်၍လည်းကောင်း၊ ဆေးရွက်အပေါ်တွင် ၆၀ ရာခိုင်နှုန်း၊ ဆေးပြင်းလိပ်၊ ဆေးတံသောက်ဆေး၊ ကွမ်းစားဆေးအမျိုးမျိုးအား ၈၀ ရာခိုင်နှုန်း၊ ဘီယာအမျိုးမျိုးအား ၆၀ ရာခိုင်နှုန်းစသဖြင့် တိုးမြှင့် ကောက်ခံလျက်ရှိပြီး ထိုသို့တိုးမြှင့်ကောက်ခံရခြင်းမှာ ပြည်သူပြည်သားများ၏ကျန်းမာရေးနှင့် အကျင့်စာရိတ္တကို ထိခိုက်စေနိုင်သည့်ကုန်စည်များ နိုင်ငံအတွင်းသို့ နည်းနိုင်သမျှ အနည်းဆုံးတင်သွင်း နိုင်စေရန်နှင့် သုံးစွဲမှုကို ဟန့်တားနိုင်စေရန်အတွက်ဖြစ်ကြောင်း၊ အရက်၊ ဘီယာ၊ ဝိုင်နှင့် ဆေးရွက်ကြီး၊ ဆေးလိပ်၊ စီးကရက်တို့နှင့်ပတ်သက်၍ သွင်းကုန်လိုင်စင်လျှောက်ထားရန်လိုအပ်ပြီး အကောက်ခွန် ဦးစီးဌာနက သွင်းကုန်လိုင်စင်ခွင့်ပြုချက်များနှင့်အညီ စိစစ်တင်သွင်းခွင့်ပြုလျက်ရှိကြောင်းကိုလည်း သိရှိနေရပါတယ်။ WHO Best Buys ပါလုပ်ငန်းအစီအစဉ်များဖြစ်သည့် လူကို အန္တရာယ်ဖြစ်စေသည့် ဆေးလိပ်၊ အရက်စသည့်ကုန်ပစ္စည်းများအတွက် အခွန်တိုးမြှင့်ကောက်ခံရာတွင် ငွေကြေးဖောင်းပွမှု နှင့် တိုင်းပြည်၏ဝင်ငွေတိုးမြှင့်မှုတို့ကို ထည့်သွင်းတွက်ချက်၍ ရိုးရှင်းသောစနစ်ဖြင့် နှစ်စဉ်အခွန် တိုးမြှင့်ခြင်းဖြင့် ပြည်သူများတတ်နိုင်သည့်ဈေးနှုန်းမဖြစ်စေရန် တိုးမြှင့်ကောက်ခံရမည်ဖြစ်ပြီး လက်ရှိ မြန်မာနိုင်ငံ၏ဆေးလိပ်၊ ဆေးရွက်ကြီးထွက်ပစ္စည်းများနှင့် ဈေးနှုန်းများသည် နိုင်ငံတကာနှင့်ယှဉ်လျှင် အလွန်နည်းပါးပြီး ဆေးလိပ်မသောက်တတ်သောလူငယ်များ အလွန်လွယ်ကူဝယ်ယူအသုံးပြု နိုင်သည့် အနေအထားဖြစ်ပါသဖြင့် အဆိုပါလုပ်ငန်းအတွက် ပိုမိုအားဖြည့်ဆောင်ရွက်ရန် လိုအပ်လျက်ရှိပါ သည်။ စီးပွားရေးနှင့်ကူးသန်းရောင်းဝယ်ရေးဝန်ကြီးဌာနအနေဖြင့် ၁၉၉၉ ခုနှစ် ယခင်အမိန့်အမှတ် (၉/၁၉၉၉) ဖြင့် ပြည်ပမှတင်သွင်းခွင့်မပြု သည့် ကုန်ပစ္စည်း ၁၅ မျိုးအနက်မှ ပြည်တွင်းဈေးကွက် လိုအပ်ချက်အရ ဖြေလျှော့တင်သွင်းခွင့်ပြုခဲ့သော်လည်း အရက်၊ ဘီယာ၊ စီးကရက်တို့ကို ၄-၂-၂၀၁၃ ရက်စွဲပါအမိန့်ကြော်ငြာစာအမှတ်(၈/၂၀၁၃)ဖြင့် တင်သွင်းခွင့်မပြုဘဲ ကန့်သတ်ပိတ်ပင်ထားဆဲ ဖြစ်ကြောင်း၊ အသင့်စားသုံးအစားအစားများ ပြည်ပမှတင်သွင်းခြင်းအတွက် အစားအသောက်နှင့် ဆေးဝါးကွပ်ကဲရေးဦးစီးဌာနက ထောက်ခံချက်၊ စိုက်ပျိုးရေးသုံး ပိုးသတ်ဆေးတင်သွင်းခြင်းအတွက် စိုက်ပျိုးရေးဦးစီးဌာန၊ ပိုးသတ်ဆေးမှတ်ပုံတင်အဖွဲ့၏ဓာတ်ခွဲစိစစ်ရေးကောက်ချက်များ၊ လုပ်ငန်းသုံး ဓာတုပစ္စည်းများ တင်သွင်းခြင်းအတွက် စက်မှုဝန်ကြီးဌာန၏ နည်းဥပဒေနှင့်အညီ စစ်ဆေးထောက်ခံ ချက်များပါရှိမှသာ ပြည်ပမှတင်သွင်းခွင့်ပြုလျက်ရှိကြောင်း၊ စားသုံးသူရေးရာဦးစီးဌာနအနေဖြင့် စားသုံးသူကာကွယ်ရေးဥပဒေနှင့်အညီ စားသုံးသူနစ်နာဆုံးရှုံးမှုများဖြေရှင်းဆောင်ရွက်ပေးခြင်း၊ ဘေးအန္တရာယ်ရှိသော ကုန်စည် သို့မဟုတ် ဝန်ဆောင်မှုများနှင့်စပ်လျဉ်း၍ အရေးယူဆောင်ရွက်ခြင်း၊ စားသုံးသူကာကွယ်ရေးဥပဒေအခန်း(၁၈)တွင် ကုန်အညွှန်း၊ အမှတ်အသားဖော်ပြခြင်းဆိုင်ရာ ပြဋ္ဌာန်း ချက်တွင် ကျန်းမာရေးဆိုင်ရာ ဘေးထွက်ဆိုးကျိုး သို့မဟုတ် ဓာတ်မတည့်ကြောင်းဖော်ပြချက်နှင့် ကြိုတင်သတိပေးချက်တို့ကို သိသာထင်ရှားစွာဖော်ပြပေးရန် ပြဋ္ဌာန်းထားကြောင်း ဖော်ပြထားသော် လည်း ယခုနှစ်ပိုင်းများတွင် ခွင့်ပြုခဲ့သည့်လုပ်ငန်းများရှိနေဆဲဖြစ်သည့်အတွက် ဈေးကွက်ချဲ့ထွင်လျက် ရှိသည့် လုပ်ငန်းရှင်များကိုလည်း နိုင်ငံသူနိုင်ငံသားများနှင့် လူသားများ၏အကျိုးကို ရှေးရှုလျက် မည်သည့်နည်းနှင့်မျှ ခွင့်မပြု ပေးရန်အတွက် ဆက်လက်လိုအပ်မှာ ဖြစ်ပါတယ်။ စက်မှုဝန်ကြီးဌာနအနေဖြင့် ဆေးဝါးများကို အရည်အသွေးပြည့်မီ၊ ဈေးနှုန်းချိုသာစွာဖြင့် ထုတ်လုပ်ပေးလျက်ရှိကြောင်း၊ ကင်ဆာရောဂါကြောင့် နာကျင်မှုဝေဒနာခံစားနေရသည့်လူနာများ အတွက် အကိုက်အခဲပျောက်ဆေးဝါးများ၊ အရက်စွဲလူနာများအတွက် စိတ်ငြိမ်ဆေးဝါးများကိုလည်း ထုတ်လုပ်ဖြန့်ဖြူးရောင်းချပေးလျက်ရှိပါတယ်။ အတက်ရောဂါလူနာများအတွက်ကိုလည်း ဆေးများ ထုတ်လုပ်ရောင်းချပေးလျက်ရှိပါတယ်။ ၂၀၁၈-၂၀၁၉ ဘဏ္ဍာရေးနှစ်အတွင်း ကျန်းမာရေးနှင့် အားကစားဝန်ကြီးဌာနမှ မှာယူထားသည့် မြွေဆိပ်ဖြေဆေးကိုလည်း ထုတ်လုပ်ရောင်းချပေးမည် ဖြစ်ကြောင်း၊ စိုက်ပျိုးရေးဦးစီးဌာနအနေဖြင့် အစားအစာနှင့် လုံခြုံမှုရှိစေရန် ပိုးသတ်ဆေး၊ ဓာတ်ကြွင်း နှင့် စားသုံးသူများအပေါ် အန္တရာယ်ဖြစ်မှုလျော့ကျစေရန်၊ ပိုးသတ်ဆေးသုံးစွဲသူများအား အရည်အသွေးမှန်ကန်သည့် ပိုးသတ်ဆေးများနှင့် ဈေးကွက်အတွင်း တရားဝင်မှတ်ပုံတင်ထားပြီးသော ပိုးသတ်ဆေးများကို သုံးစွဲစေခြင်းရှိစေရန် ဆောင်ရွက်ခြင်း၊ သယံဇာတနှင့်သဘာဝပတ်ဝန်းကျင် ထိန်းသိမ်းရေးဝန်ကြီးဌာန၊ ပတ်ဝန်းကျင်ထိခိုက်မှုဆန်းစစ်ခြင်း(Initidl Environmental ExaminationIEE). Environmental Impact Assessment-EIA on voseose: ssbulaqc$:op:cmpe ကျန်းမာရေးထိခိုက်မှုမရှိစေရေး ဆောင်ရွက်ခြင်း၊ ဥပဒေအရ ပြည်သူ၏ကျန်းမာရေးနှင့် ဘေးအန္တရာယ် ကင်းရှင်းရေးအချက်ကိုပါ ထည့်သွင်းစဉ်းစားပြီးမှ အကောင်အထည်ဖော်ဆောင်ရွက်ရမည့် ပတ်ဝန်းကျင်ဆန်းစစ်ခြင်းအမျိုးအစားကို သတ်မှတ်ဆောင်ရွက်စေပြီး အမျိုးသားပတ်ဝန်းကျင်ဆိုင်ရာ အရည်အသွေးလမ်းညွှန်ချက်များ (၂၀၁၅ ခုနှစ်)နှင့်အညီ လိုက်နာဆောင်ရွက်လျက်ရှိကြောင်းကိုလည်း သိရှိရပါတယ်။ ဝန်ကြီးဌာနများက မိမိတို့ကဏ္ဍအလိုက် ဆောင်ရွက်လျက်ရှိသည့်လုပ်ငန်းများအပြင် ဝန်ကြီးဌာနအချင်းချင်း စနစ်တကျပူးပေါင်းဆောင်ရွက်ခြင်း၊ မိမိတို့နှင့်သက်ဆိုင်သည့်ကဏ္ဍများ အားဖြည့်ဆောင်ရွက်ခြင်းတို့ကို နိုင်ငံတကာအတွေ့အကြုံ၊ အကြံပြုချက်များအပေါ်အခြေခံ၍ စနစ တကျ ပူးပေါင်းညှိနှိုင်းဆောင်ရွက်ခြင်း၊ နိုင်ငံသူနိုင်ငံသားများ၏အရေးကို ဦးစားပေး၍ ဆောင်ရွက်ခြင်း တို့ဖြင့်သာ နိုင်ငံတော်မှာ လက်ရှိပြဿနာကြီးဖြစ်နေသော မကူးစက်နိုင်သောရောဂါများ ကာကွယ် နှိမ်နင်းရေးလုပ်ငန်းကို ထိရောက်စွာဟန့်တားနိုင်မှာ ဖြစ်ပါတယ်။ လေးစားအပ်ပါသော ဥက္ကဌကြီးရှင်။ ကျန်းမာရေးနှင့်အားကစားဝန်ကြီးဌာနအနေဖြင့် မကူးစက် နိုင်သော ရောဂါကာကွယ်နှိမ်နင်းရေးလုပ်ငန်းများမှာ အဓိကကျသည့်လုပ်ငန်းတစ်ခုဖြစ်သည့် အများ ပြည်သူများ၏ ကျန်းမာရေးအသိပညာမြှင့်တင်ရေးလုပ်ငန်းများကို အရှိန်အဟုန်မြှင့်တင် ဆောင်ရွက် နေပြီး အခြေခံကျန်းမာရေးဝန်ထမ်းများအတွက် Tablet များကို ဖြန့်ဝေပေးလျက်ရှိသည့် အပြင် Standardized Health Message ops2op: 66.6060:003:8:gewpşsaopas nję:6969: စောင့်ရှောက်မှုပေးသူများနှင့် ၎င်းတို့မှတစ်ဆင့် လိုအပ်သောသတင်းအချက်အလက်၊ အသိပညာပေး အကြောင်းအရာများကို လွယ်ကူလျင်မြန်စွာ ဖြန့်ဖြူးပေးနိုင်တော့မှာ ဖြစ်ပါတယ်။ အာဆီယံနိုင်ငံများ Saopè:970pS: ASEAN Health Minister, ASEAN Support Minister Level 639200pS: NCD နှင့်ပတ်သက်ပြီး ဆွေးနွေးပြီးတော့ အဖြေရှာလျက်ရှိနေပါတယ်။ သို့ဖြစ်ပါ၍ ကျန်းမာရေးနှင့် အားကစားဝန်ကြီးဌာနအနေဖြင့် အဆိုရှင်ဒေါက်တာစံရွှေဝင်း၏ မကူးစက်နိုင်သောရောဂါများ ကာကွယ်တားဆီးရန်အတွက် ဝန်ကြီးဌာနပေါင်းစုံ တက်တက်ကြွကြွပူးပေါင်းဆောင်ရွက်သွားရန် နိုင်ငံတော်အစိုးရအား တိုက်တွန်းကြောင်းအဆိုကို အတည်ပြု သင့်ကြောင်း တင်ပြလိုပါတယ်။ ကျွန်မတို့ ယခုဖြေကြားခဲ့တဲ့ဖြေကြားချက်အားလုံးကို ကျန်းမာရေးနှင့်အားကစားဝန်ကြီးဌာနအပါအဝင် ဝန်ကြီးဌာနပေါင်း ၂၁ ခုက အားဖြည့်ဖြေဆိုထားတာ ဖြစ်ပါတယ်။ ဒီဝန်ကြီးဌာနအားလုံးကိုလည်း ဒီကနေကျေးဇူးအထူးတင်ရှိပါတယ်။ နိဂုံးချုပ်အနေနဲ့ မကူးစက်နိုင်သောရောဂါများ ကာကွယ်တားဆီး သွားရန်အတွက် ဝန်ကြီးဌာနပေါင်းစုံ တက်တက်ကြွကြွပူးပေါင်းဆောင်ရွက်ရန် နိုင်ငံတော်အစိုးရအား တိုက်တွန်းကြောင်းအဆိုကို ကျန်းမာရေးနှင့်အားကစားဝန်ကြီးဌာနအနေဖြင့် လှိုက်လှိုက်လှဲလှဲ ထောက်ခံပါကြောင်း ပြောကြားရင်းနိဂုံးချုပ်အပ်ပါတယ်။ ကျေးဇူးအများကြီးတင်ပါတယ်ရှင်။</speech>
<speech type='speaker'>အဆိုရှင်ရဲ့ သဘောထားပြောပါ</speech>
<speech><mp id='180'>ဒေါက်တာစံရွှေဝင်း(ရေကြည်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဌကြီးနှင့် ဒုတိယဥက္ကဋ္ဌ၊ ပြည်သူ့လွှတ်တော်ကိုယ်စားလှယ်များအားလုံး မင်္ဂလာပါခင်ဗျား။ ကျွန်တော့်အနေနဲ့ ကျွန်တော့်ရဲ့ အဆိုကို ရှုထောင့်မျိုးစုံကနေ ဆွေးနွေးပေးသွားတဲ့ ကိုယ်စားလှယ် ကြီးများအားလုံးကို ကျေးဇူးတင်သလို၊ ပြည့်ပြည့်စုံစုံ ပြန်လည်ဖြေကြားရှင်းလင်းပေးသွားတဲ့ ကျန်းမာရေးနှင့်အားကစားဝန်ကြီးဌာန ပြည်ထောင်စုဒုတိယဝန်ကြီးကိုလည်း အထူးပဲ ကျေးဇူးတင် ပါတယ်။ ဒီအဆိုနှင့်ပတ်သက်လို့ ပြည်ထောင်စုဒုတိယဝန်ကြီးရဲ့ တင်ပြချက်အတိုင်း အတည်ပြု ပေးနိုင်ပါရန်အတွက် လွှတ်တော်ဥက္ကဋ္ဌကြီးမှတစ်ဆင့် တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ဒေါက်တာစံရွှေဝင်း၊ ရေကြည် မဲဆန္ဒနယ်က တင်သွင်းတဲ့အဆိုကို ကိုယ်စားလှယ် ၁၉ ဦးက ဆွေးနွေးပြီး ကျန်းမာရေးနှင့်အားကစား ဝန်ကြီးဌာနကအဆိုအား အတည်ပြုသင့်ကြောင်း ရှင်းလင်းခဲ့ပါတယ်။ အဆိုရှင်ကလည်း အတည်ပြု ပေးရန် ရှင်းလင်းပြောကြားသွားပါတယ်။ ဒါကြောင့် ဒီအဆိုနှင့်စပ်လျဉ်းပြီး အတည်ပြုရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>သဘောမတူတဲ့သူရှိပါသလားခင်ဗျား။ သဘောမတူသူမရှိတဲ့အတွက် ဒေါက်တာစံရွှေဝင်း တင်သွင်းသွားတဲ့အဆိုကို လွှတ်တော်ကအတည်ပြုကြောင်း ကြေညာပါတယ်</speech>
</section>
</discussion>
<postface>
<title>ဒုတိယအကြိမ် ပြည်သူ့လွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ ရပ်နားကြောင်းနှင့် အစည်းအဝေး(၁၄)ရက်မြောက်နေ့ဆက်လက်ကျင်းပမည့် နေ့ရက်နှင့် အချိန်ကိုကြေညာခြင်း</title>
<speech type='speaker'>အစီအစဉ် ၉ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်သူ့လွှတ်တော် (၁၃) ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ကို ရပ်နားပါ မယ်။ ဒုတိယအကြိမ် ပြည်သူ့လွှတ်တော် (၁၃) ကြိမ်မြောက်ပုံမှန်အစည်းအဝေး (၁၄)ရက်မြောက်နေ့ကို ၂၀၁၉ ခုနှစ်၊ သြဂုတ်လ ၂၇ ရက်(အင်္ဂါနေ့) နံနက် ၁၀ နာရီအချိန်မှာ ဆက်လက်ကျင်းပမှာဖြစ်ကြောင်း နှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)</speech>
<speech type='mc'>ပြည်သူ့လွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံးထွက်ခွာနိုင်ပါပြီခင်ဗျား။</speech>
<p>ဒုတိယအကြိမ် ပြည်သူ့လွှတ်တော် (၁၃) ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ ကို ၁၄၂၀ နာရီအချိန်တွင်ရပ်နားပါသည်။</p>
</postface>
</transcript>
</doc>
