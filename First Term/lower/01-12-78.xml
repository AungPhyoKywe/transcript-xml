<doc>
<docinfo>
<docno>01-12-78.xml</docno>
<pdf>01-12-78.pdf</pdf>
<term value="01">ပထမအကြိမ်</term>
<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂)ကြိမ်မြောက်ပုံမှန်အစည်းအဝေး (၇၈)ရက်မြောက်နေ့မှတ်တမ်း</title>
<date value='21-07-2015'>၁၃၇ရ ခုနှစ်၊ ဒုတိယဝါဆိုလဆန်း ၅ ရက် (၂၀၁၅ ခုနှစ်၊ ဇူလိုင်လ ၂၁ ရက်) (အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၇၈)ရက်မြောက်နေ့ကို နံနက် ၁၀းဝဝ နာရီအချိန်၌ စတင် ကျင်းပပါသည်။ (ပြည်သူ့လွှတ်တော်အစည်းအဝေိးု ကြီးကြပ်ကွပ်ကဲသူအဖြစ် ပြည်သူ့လွှတ်တော်ဒုတိယ ဥက္ကဋ္ဌ ဦးနန္ဒကျော်စွာက ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ခေတ္တ ွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၇၈)ရက်မြောက်နေ့ အစီအစဉ် စတင်ပါ တော့မယ်။</speech>
<title>ပြည်သူ့လွှတ်တော်ဒုတိယဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဒုတိယဥက္ကဋ္ဌ ကြွရောက်လာပါပြီခင်ဗျား။။</speech>
<p>ပြည်သူ့လွှတ်တော် ဒုတိယဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="mc">အားလုံးထိုင်နိုင်ပါပြီခင်ဗျား။။</speech>
<title>ပြည်သူ့လွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ အားလုံး သုမင်္ဂလာအပေါင်းနှင့် ပြည့်စုံတော်မူကြပါစေ။ ဒီကနေ့ကျင်းပတဲ့ ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၇၈)ရက်မြောက်နေ့မှာ ပြည်သူ့လွှတ်တော် လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၁၈ ဦးရှိတဲ့အနက် ၃၂ရ ဦး တက်ရောက်ပါတယ်။ အစည်းအဝေးသို့ တက်ရောက် ခွင့်ရှိသူဦးရေစုစုပေါင်းရဲ့ ၇၈.၂၃ ရာခိုင်နှုန်းရှိတဲ့အတွက် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)။</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ကြို တင်ဖြန့်ဝေ ထားတဲ့အစီအစဉ်များအတိုင်း ဆက်လက်ဆောင်ရွက်သွားမှာဖြစ်ပါတယ်။</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="vicespeaker">ယခု အစည်းအဝေး မတက်ရောက်နိုင်တဲ့ လွှတ်တော်ကိုယ်စားလှယ် များအတွက် ခွင့်ပန်ကြားရန် ဖြစ်ပါတယ်။။</speech>
<speech><mp id="412">ဒေါက်တာစိုးရင်(အတွင်းရေးမှူး၊ လွှတ်တော်အခွင့်အရေးကော်မတီ)</mp>လေးစားအပ် ပါသော ပြည်သူ့လွှတ်တော်ဒုတိယဥက္ကဋ္ဌကြီးခင်ဗျား။ ယနေ့ကျင်းပတဲ့ ပထမအကြိမ် ပြည်သူ့ လွှတ်တော်(၁၂) ကြိမ်မြောက်ပုံမှန်အစည်းအဝေး (၇၈)ရက်မြောက်နေ့မှာ ခွင့်ပန်ကြားတဲ့ ပြည်သူ့ လွှတ်တော်ကိုယ်စားလှယ်များစာရင်းကို ကျွန်တော် ပြည်သူ့လွှတ်တော် လွှတ်တော်အခွင့်အရေး ကော်မတီအတွင်းရေးမှူးက တင်ပြပါ့မယ်။ ယနေ့ ခွင့်ပန်ကြားသူများမှာ (၁) တွံတေးမဲဆန္ဒနယ်မှ ဦးစိုးသာ ခွင့် ၄ ရက်၊ (၂) သင်္ဃန်းကျွန်းမဲဆန္ဒနယ်မှ ဦးသိန်းညွန့် ခွင့် ၄ ရက်၊ (၃) တာမွေမဲဆန္ဒနယ်မှ ဒေါ်လဲ့လဲ့ဝင်းဆွေ ခွင့် ၁ ရက်၊ (၄) တနင်္သာရီမဲဆန္ဒနယ်မှ ဦးယုံဘီး ခွင့် ၄ ရက်၊ (၅) ပင်လောင်းမဲဆန္ဒနယ်မှ ဦးခွန်မောင်သောင်း ခွင့် ၃ ရက်၊ (၆) ဆီဆိုင်မဲဆန္ဒနယ်မှ ဦးဝင်းကို ခွင့် ၃ ရက်၊ (၇) ဟိုပုန်းမဲဆန္ဒနယ်မှ ဦးခွန်သိန်းဖေ ခွင့် ၃ ရက်၊ (၈) တန့်ယန်းမဲဆန္ဒနယ်မှ ဦးထွန်းဆာ(ခ) ဦးစိုင်းထွန်းဝင်း ခွင့် ၃ ရက်၊ (၉) ဖျာပုံမဲဆန္ဒနယ်မှ ဦးစိုးနိုင် ခွင့် ၁ ရက်၊ (၁၀) မအူပင်မဲဆန္ဒနယ်မှ ဦးစိန်ဝင်း ခွင့် ၄ ရက်၊ (၁၁) လမ်းမတော်မဲဆန္ဒနယ်မှ ဦးခင်မောင်ဝင်း ခွင့် ၁ ရက်၊ (၁၂) တောင်ဥက္ကလာပမဲဆန္ဒနယ်မှ ဦးအောင်သိန်းလင်း ခွင့် ၁ ရက်၊ (၁၃) ဆိပ်ကြီးခနောင်တိုမဲဆန္ဒနယ်မှ ဦးမောင်ပါ ခွင့် ၄ ရက်၊ (၁၄) လဲချားမဲဆန္ဒနယ်မှ ဦးစိုင်းမောင်တင် ခွင့် ၃ ရက်၊ (၁၅) လင်းခေးမဲဆန္ဒနယ်မှ ဦးစိုင်းလှကျော် ခွင့် ၃ ရက်၊ (၁၆) မိုးနဲမဲဆန္ဒနယ်မှ ဦးစိုင်းကျော်မြင့် ခွင့် ၃ ရက်၊ (၁၇) မူဆယ်မဲဆန္ဒနယ်မှ ဦးစိုင်းဘိုးအောင် ခွင့် ၃ ရက်၊ (၁၈) မိုင်းရယ်မဲဆန္ဒနယ်မှ ဦးစိုင်းသီဟကျော် ခွင့် ၃ ရက်၊ (၁၉) သီပေါမဲဆန္ဒနယ်မှ ဦးရဲထွန်း(ခ)ဦးမင်းထွန်း ခွင့် ၃ ရက်၊ (၂၀) ပြည်ကြီးတံခွန်မဲဆန္ဒနယ်မှ ဦးမောင်ကို ခွင့် ၄ ရက်၊ (၂၁) တာချီလိတ်မဲဆန္ဒနယ်မှ ဦးစိုင်းသိန်းအောင် ခွင့် ၄ ရက်၊ (၂၂) ကျေးသီးမဲဆန္ဒနယ်မှ ဦးစိုင်းအွမ်ဆိုင်မိုင်း ခွင့် ၄ ရက်၊ (၂၃) မိုင်းပန်မဲဆန္ဒနယ်မှ ဦးထွန်းမြင့်ဦး ခွင့် ၄ ရက်၊ (၂၄) ဇလွန်မဲဆန္ဒနယ်မှ ဦးတင်ထွတ် အစည်းအဝေးပြီးဆုံးသည်ထိ၊ (၂၅) ဓနုဖြူမဲဆန္ဒနယ်မှ ဦးကြည်တင့် ခွင့် ၄ ရက်၊ (၂၆) မြေပုံမဲဆန္ဒနယ်မှ ဦးဖေသန်း ခွင့် ၄ ရက်၊ (၂၇) တောင်ကုတ်မဲဆန္ဒနယ်မှ ဒေါက်တာစံလှိုင် ခွင့် ၄ ရက်၊ (၂၈) တောင်ကြီးမဲဆန္ဒနယ်မှ ဦးစံလင်း ခွင့် ၄ ရက်၊ (၂၉) နမ့်စန်မဲဆန္ဒနယ်မှ ဦးဌေးလွင်(ခ)ဦးဒီလုံး ခွင့် ၄ ရက်၊ (၃၀) မိုင်းခေတ်မဲဆန္ဒနယ်မှ ဦးစဲကီကော် ခွင့် ၄ ရက်၊ (၃၁) ဝါးခယ်မမဲဆန္ဒနယ်မှ ဦးမြင့်မြင့်စန်း ခွင့် ၄ ရက်၊ (၃၂) ရွှေကျင်မဲဆန္ဒနယ်မှ ဦးတင်ထွန်း ခွင့် ၄ ရက်၊ (၃၃) ကျောက်ကြီးမဲဆန္ဒနယ်မှ ဦးဉာဏ်ဆွေဝင်း ခွင့် ၄ ရက်၊ (၃၄) အင်္ဂပူမဲဆန္ဒနယ်မှ ဦးမောင်မောင်စိုး ခွင့် ၄ ရက်၊ (၃၅) ဗိုလ်တထောင်မဲဆန္ဒနယ်မှ ဦးစိန်မြင့် ခွင့် ၄ ရက်၊ (၃၆) မိုင်းဖြတ်မဲဆန္ဒနယ်မှ ဦးစိုင်းကျောက် ခွင့် ၄ ရက်၊ (၃၇) မိုင်းတုံမဲဆန္ဒနယ်မှ ဦးစိုင်းအောင်ကြည် ခွင့် ၄ ရက်၊ (၃၈) ဘောလခဲမဲဆန္ဒနယ်မှ ဦးအေးမောင် ခွင့် ၄ ရက်၊ (၃၉) ဒီမောဆိုမဲဆန္ဒနယ်မှ ဦးစိုးရယ် ခွင့် ၂ ရက်၊ (၄၀) မောင်တောမဲဆန္ဒနယ်မှ ဦးအောင်ဇော်ဝင်း ခွင့် ၄ ရက်၊ (၄၁) တမူးမဲဆန္ဒနယ်မှ ဦးခင်မောင်ရွှေ ခွင့် ၄ ရ���်၊ (၄၂) ဒဂုံမြို့ သစ်(ဆိပ်ကမ်း)မဲဆန္ဒနယ်မှ ဒေါက်တာမျိုးအောင် ခွင့် ၁ ရက်၊ (၄၃) မိုင်းယန်းမဲဆန္ဒနယ်မှ ဦးတင်ဝင်း ခွင့် ၄ ရက်၊ (၄၄) မောက်မယ်မဲဆန္ဒနယ်မှ ဦးစိုင်းငေါင်းဆိုင်ဟိန်း ခွင့် ၄ ရက်၊ (၄၅) မိုင်းဆတ်မဲဆန္ဒနယ်မှ ဦးစိုင်းခတ္တိယ ခွင့် ၄ ရက်၊ (၄၆) ကျိုင်းတုံမဲဆန္ဒနယ်မှ ဦးစတီဖန် ခွင့် ၄ ရက်၊ (၄၇) မက်မန်းမဲဆန္ဒနယ်မှ ဦးအိုက်ယွန်းမွန်း ခွင့် ၄ ရက်၊ (၄၈) မန်တုံမဲဆန္ဒနယ်မှ ဦးအိုက်မုန်း ခွင့် ၄ ရက်၊ (၄၉) ဒေးဒရဲမဲဆန္ဒနယ်မှ ဦးတင်ဝင်း ခွင့် ၄ ရက်၊ (၅၀) ဖယ်ခုံမဲဆန္ဒနယ်မှ ဦးဖရန်စစ္စကို ခွင့် ၄ ရက်၊ (၅၁) ဝေါမဲဆန္ဒနယ်မှ ဦးမြင့်ရွှေ ခွင့် ၄ ရက်၊ (၅၂) သာယာဝတီမဲဆန္ဒနယ်မှ ဦးမောင်မောင်(ခ)ဦးခင်မောင်ဝင်း ခွင့် ၄ ရက်၊ (၅၃) နတ်တလင်းမဲဆန္ဒနယ်မှ ဦးရဲထွဋ်ဦး ခွင့် ၄ ရက်၊ (၅၄) ပန်းတောင်းမဲဆန္ဒနယ်မှ ဦးခင်ဝင်း ခွင့် ၄ ရက်၊ (၅၅) ပခုက္ကူ မဲဆန္ဒနယ်မှ ဦးပိုက်ကို ခွင့် ၁ ရက်၊ (၅၆) ယင်းမာပင်မဲဆန္ဒနယ်မှ ဦးသောင်းဟန် ခွင့် ၂ ရက်၊ (၅၇) ကြာအင်းဆိပ်ကြီးမဲဆန္ဒနယ်မှ ဦးစောထွဋ်ခေါင်လွင် ခွင့် ၁ ရက်၊ (၅၈) ရေတာရှည်မဲဆန္ဒနယ်မှ ဦးမျိုးသန့် ခွင့် ၁ ရက်၊ (၅၉) သနပ်ပင်မဲဆန္ဒနယ်မှ ဦးမြင့်ဦး ခွင့် ၁ ရက်၊ (၆၀) ဇီးကုန်းမဲဆန္ဒနယ်မှ ဦးခင်မောင်မြင့် ခွင့် ၁ ရက်၊ (၆၁) ရွှေတောင်မဲဆန္ဒနယ်မှ ဒေါက်တာဒေါ်အေးမြင့် ခွင့် ၄ ရက်၊ (၆၂) လပွတ္တာမဲဆန္ဒနယ်မှ ဦးဇော်ထွန်း အစည်းအဝေးပြီးဆုံးသည်ထိ၊ (၆၃) ဟုမ္မလင်းမဲဆန္ဒနယ်မှ ဦးအေး ခွင့် ၄ ရက်၊ (၆၄) ကြည့်မြင်တိုင်မဲဆန္ဒနယ်မှ ဦးသန်းစိန် ခွင့် ၄ ရက်၊ (၆၅) တပ်မတော်သားကိုယ်စားလှယ် ဗိုလ်မှူးကြီးအောင်မြင့် ခွင့် ၄ ရက်၊ (၆၆) တပ်မတော်သားကိုယ်စားလှယ် ဒုတိယဗိုလ်မှူးကြီးမြတ်ကို ခွင့် ၄ ရက်၊ (၆၇) တပ်မတော်သားကိုယ်စားလှယ် ဒုတိယဗိုလ်မှူးကြီးနိုင်ဝင်း ခွင့် ၄ ရက်၊ (၆၈) တပ်မတော်သားကိုယ်စားလှယ် ဗိုလ်မှူးမင်းဇော်လင်း ခွင့် ၄ ရက်၊ (၆၉) တပ်မတော်သားကိုယ်စားလှယ် ဗိုလ်မှူးဇော်လှိုင်ဝင်း ခွင့် ၄ ရက်၊ (၇၀) တပ်မတော်သားကိုယ်စားလှယ် ဗိုလ်မှူးမြတ်ကို ခွင့် ၁ ရက်၊ (၇၁) မဟာအောင်မြေမဲဆန္ဒနယ်မှ ဦးအုန်းကြိုင် ခွင့် ၄ ရက်၊ (၇၂) ချမ်းမြသာစည်မဲဆန္ဒနယ်မှ ဦးတင်မောင် ခွင့် ၂ ရက်၊ (၇၃) ညောင်ဦးမဲဆန္ဒနယ်မှ ဦးအောင်ကြိုင် ခွင့် ၄ ရက်၊ (၇၄) မိုင်းပြင်းမဲဆန္ဒနယ်မှ ဦးစိုင်းထွန်းစိန် ခွင့် ၄ ရက်၊ (၇၅) အောင်မြေသာစံမဲဆန္ဒနယ်မှ ဦးကိုကြီး ခွင့် ၂ ရက်၊ (၇၆) ကျွန်းလှမဲဆန္ဒနယ်မှ ဦးကျော်ညွန့် ခွင့် ၁ ရက်၊ (၇၇) ကွန်ဟိန်းမဲဆန္ဒနယ်မှ ဒေါ်နန်းဝါနု အစည်းအဝေးပြီးဆုံးသည်ထိ၊ (၇၈) မြိတ်မဲဆန္ဒနယ်မှ ဦးဌေးမြင့် ခွင့် ၂ ရက်၊ (၇၉) ကလောမဲဆန္ဒနယ်မှ ဒေါက်တာဒေါ်သန်းငွေ ခွင့် ၄ ရက်နှင့် (၈၀) မိုးမောက်မဲဆန္ဒနယ်မှ ဦးဇော်ထွန်း ခွင့် ၄ ရက်တို့ဖြစ်ပါတယ်။ ယနေ့ ခွင့်ပန်ကြား သူများအား ခွင့်ပြု ပေးနိုင်ပါရန် လေးစားစွာ ပန်ကြားအပ်ပါတယ်ခင်ဗျား။</speech>
<speech type="vicespeaker">ခွင့်ပန်ကြားသူအားလုံးကို ခွင့်ပြုပါတယ်။။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၄၁၈ ဦး၊ ယခင်က ခွင့်ပန်ကြား၍ ခွင့်ပြု ထားသူ ၁၁ ဦး၊ ယနေ့ခွင့်ပြု ထားသူ ၈၀ ဦးဖြစ်၍ လွှတ်တော်ကခွင့်ပြုထားသူစုစုပေါင်း ၉၁ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေတင်ပြချက်ကို အတည်ပြုရန် လွှတ်တော်က သဘောတူပါ သလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)။</speech>
</leave>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြား ခြင်း အစီအစဉ်ကို စတင်ဆောင်ရွက်မှာဖြစ်ပါတယ်။။</speech>
<Q-A>
<title>နိုင်ငံတော်အစိုးရနှင့် အရပ်ဘက် လူမှုအဖွဲ့အစည်းများမှ ကိုယ်စားလှယ်များ၊ နိုင်ငံရေးပါတီအချို့မှ ကိုယ်စားလှယ်များပူးပေါင်း၍ နိုင်ငံတော်တည်ငြိမ်ရေးနှင့် ထာဝရငြိမ်းချမ်းမှုဖော်ဆောင်ရေး၊ အမျိုးသားပြန်လည်စည်းလုံးညီညွတ်ရေး၊ နိုင်ငံရေးလုပ်ငန်းစဉ်များတွင် အားလုံးပါဝင်နိုင်ခွင့်ရရှိစေ ရေးတို့အတွက် ဆောင်ရွက်ရာတွင် နိုင်ငံရေးအကျဉ်းသားဟူသည့်စကားရပ်အပေါ် ဥပဒေအရ ရှင်းလင်းစွာ အဓိပ္ပာယ်ဖွင့်ဆိုရန်ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ပထမဦးစွာ မရမ်းကုန်းမဲဆန္ဒနယ်မှ ဒေါက်တာဒေါ်မေဝင်းမြင့် မေးမြန်းဖို့ဖြစ်ပါတယ်။</speech>
<speech><mp id="1189">ဒေါက်တာဒေါ်မေဝင်းမြင့်(မရမ်းကုန်းမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌကြီး၊ ပြည်သူ့လွှတ်တော်ကိုယ်စားလှယ်ကြီးများနှင့် ဧည့်သည်တော်ကြီးများအားလုံး မင်္ဂလာပါရှင်။ ကျွန်မအနေနဲ့ နိုင်ငံရေးအကျဉ်းသားအဓိပ္ပာယ်ဖွင့်ဆိုချက်နှင့်ပတ်သက်ပြီး မေးမြန်းသွား မှာဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးရှင့်။ အခြေခံအကြောင်းပြချက်အနေနဲ့ နိုင်ငံတော်အစိုးရအနေဖြင့် နိုင်ငံရေးအကျဉ်းသားများ တည်ရှိနေမှုကို အသိအမှတ်ပြုပြီး ၂၀၁၃ ခုနှစ် ဖေဖော်ဝါရီလတွင် လက်ကျန်နိုင်ငံရေးအကျဉ်းသားစိစစ်ရေးကော်မတီကို ၁၆ ဦးဖြင့် စတင်ဖွဲ့စည်း ခဲ့ပြီး ၂၀၁၃ ခုနှစ်၊ မေလ ၈ ရက်နေ့တွင် အမိန့်ကြော်ငြာစာအမှတ်(၄၃/၂၀၁၃)ဖြင့် သမ္မတကြီး ကိုယ်တိုင်လက်မှတ်ရေးထိုးပြီး အဖွဲ့ဝင်သုံးဦး ထပ်မံတိုးချဲ့ပြင်ဆင်ပေးခဲ့ပါတယ်။ ထိုအမိန့်ကြော်ငြာ စာတွင် နိုင်ငံတော်တည်ငြိမ်ရေးနှင့် ထာဝရငြိမ်းချမ်းမှုဖော်ဆောင်ရေးအတွက်လည်းကောင်း၊ အမျိုးသား ပြန်လည်စည်းလုံးညီညွတ်ရေးအတွက်လည်းကောင်း၊ နိုင်ငံရေးလုပ်ငန်းစဉ်များတွင် အားလုံးပါဝင်ခွင့် ရရှိနိုင်ခွင့်ရှိစေရေးအတွက်လည်းကောင်း၊ နိုင်ငံတော်၏ မေတ္တာနှင့်စေတနာကို နားလည်ကြပြီး နိုင်ငံတော်သစ်တည်ဆောက်ရေးတွင် တစ်ဖက်တစ်လမ်းမှ အထောက်အပံ့ဖြစ်စေသည့် နိုင်ငံသားများ အဖြစ်သို့ ပြုပြင်ပြောင်းလဲစေနိုင်ရေးအတွက်လည်းကောင်း ရည်ရွယ်၍ ပြင်ဆင်ဖွဲ့စည်းလိုက်သည်ဟု ဖော်ပြခဲ့ပါတယ်။ ထို့အပြင် ၂၀၁၅ ခုနှစ်၊ ဇန်နဝါရီလ ၃ ရက်နေ့တွင် နိုင်ငံတော်သမ္မတ၏ အမိန့် ကြော်ငြာစာအမှတ်(၁၀/၂၀၁၅)ဖြင့် နိုင်ငံရေးအကျဉ်းသားများရေးရာကော်မတီကို ၂၈ ဦးဖြင့် ဖွဲ့စည်း ပြီး လက်ကျန်နိုင်ငံရေးအကျဉ်းသားများ စိစစ်ရေးကော်မတီကို လွှမ်းမိုးပယ်ဖျက်ခဲ့ကာ ယခုအချိန်တွင် နိုင်ငံရေးအကျဉ်းသားစိစစ်ရေး အသစ်ပြန်လည်ဖွဲ့စည်းရေးအတွက် ကိုယ်စားလှယ်တောင်းခံလာ သည့်အချိန်တွင် ၁၂-၅-၂၀၁၅ ရက်နေ့အထိ ရပ်တန့်နေကြောင်း ကြားသိရပါတယ်။ ကျွန်မ မေးခွန်း တင်ပြီးနောက်ပိုင်း နိုင်ငံတော်သတင်းစာ၌ဖော်ပြခဲ့သော အကျဉ်းထောင်များ ဥပဒေကြမ်း၌ နိုင်ငံရေး အကျဉ်းသားများ အဓိပ္ပာယ်ဖွင့်ဆိုချက်မပါရှိခဲ့ပါ။ သို့ဖြစ်ပါ၍ နိုင်ငံတော်တည်ငြိမ်ရေးနှင့် ထာဝရငြိမ်းချမ်းမှုဖော်ဆောင်ရေး၊ အမျိုးသားပြန်လည် စည်းလုံးညီညွတ်ရေး၊ နိုင်ငံရေးလုပ်ငန်းစဉ်များတွင် အားလုံးပါဝင်ရရှိရေးတို့အတွက် နိုင်ငံတော် အစိုးရနှင့် အရပ်ဘက်လူမှုအဖွဲ့အစည်းများ၊ နိုင်ငံရေးပါတီအချို့မှကိုယ်စားလှယ်များ ပူးပေါင်းဆောင်ရွက်ရာတွင် ထိရောက်စေရန်အတွက် လိုအပ်လျက်ရှိသော နိုင်ငံရေးအကျဉ်းသားဆိုသည့် စကားရပ်အပေါ် ဥပဒေအရ ရှင်းလင်းစွာ အဓိပ္ပာယ်ဖွင့်ဆိုရန်ရှိ/မရှိနှင့် ရှိပါက မည်ကဲ့သို့စီစဉ်ဆောင်ရွက်နေသည်ကို နိုင်ငံတော်နှင့် အများပြည်သူအကျိုးငှာ ဒုတိယဥက္ကဋ္ဌကြီးမှတစ်ဆင့် လေးစား စွာမေးမြန်းအပ်ပါတယ်ရှင်။ ကျေးဇူးတင်ပါတယ်ရှင်။</speech>
<speech type="vicespeaker">သက်ဆိုင်ရာ ပြည်ထောင်စုဝန်ကြီးဌာနမှ ဖြေကြားရန် ဖြစ်ပါတယ်။</speech>
<speech><agency id="89">ဗိုလ်မှူးချုပ်ကျော်ကျော်ထွန်း(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြား ထားတဲ့ဧည့်သည်တော်များအားလုံး မင်္ဂလာပါလို့ ဦးစွာနှုတ်ခွန်းဆက်သ ဂါရဝပြအပ်ပါတယ်။ ယခု ရန်ကုန်တိုင်းဒေသကြီး၊ မရမ်းကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာ ဒေါ်မေဝင်းမြင့်ရဲ့ မေးခွန်းနှင့်စပ်လျဉ်းလို့ ကျွန်တော် ပြည်ထဲရေးဝန်ကြီးဌာန ဒုတိယဝန်ကြီး ဗိုလ်မှူးချုပ်ကျော်ကျော်ထွန်းက ရှင်းလင်းတင်ပြသွားမှာဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် အစိုးရအသစ်တာဝန်ယူစဉ်ကာလအတွင်းမှာ နိုင်ငံတော်သမ္မတကြီးအနေနဲ့ ဒီမိုကရေစီအသွင် ကူးပြောင်းရေးကာလမှာ နိုင်ငံသားတိုင်း နိုင်ငံ့အကျိုးပြုလုပ်ငန်းစဉ်မှာ ပါဝင်ထမ်းဆောင်ခွင့် ရရှိစေ ရေးအတွက်လည်းကောင်း၊ အမျိုးသားပြန်လည်စည်းလုံးညီညွတ်ရေးကို အားပေးမြှင့်တင်နိုင်ရေး အတွက်လည်းကောင်း၊ နိုင်ငံသားတို့ရဲ့ ကာယ၊ ဉာဏလုပ်အားတွေကို အလဟဿမဖြစ်စေဘဲနဲ့ နိုင်ငံအတွက် အကျိုးရှိစွာ အသုံးပြုခွင့်ရရှိစေရေးအတွက်လည်းကောင်း၊ အကျဉ်းကျခံသူများရဲ့ မိသားစုများအပေါ်မှာ လူသားချင်းစာနာထောက်ထားပြီးတော့ လူသစ်၊ စိတ်သစ်၊ ဘဝသစ်နှင့် မိသားစု ရဲ့အနာဂတ်သစ်များ ပြန်လည်ဖော်ဆောင်ခွင့်ရရှိရေးအတွက်လည်းကောင်း၊ စိတ်ကောင်းစေတနာထားရှိတဲ့ အကျဉ်းထောင်အသီးသီးမှာ ပြစ်ဒဏ်ကျခံနေရတဲ့ အကျဉ်းသားများကို ကျင့်ထုံးဥပဒေ ပုဒ်မ ၄၀၁ ပုဒ်မခွဲ(၁)အရ ပြစ်ဒဏ်လွတ်ငြိမ်းခွင့် ၄၉ ကြိမ်၊ လွတ်ငြိမ်းချမ်းသာခွင့် ၅ ကြိမ် စုစုပေါင်း ၅၄ ကြိမ်မှာ အကျဉ်းသား ကျား ၆၁၇၇ရ ဦး၊ မ ၁၀၁၈၃ ဦး စုစုပေါင်း ၇၁၉၆၀ ဦးကို လွှတ်ပေးခဲ့ပြီးဖြစ်ပါတယ်။ အကျဉ်းထောင်အသီးသီးမှာ ပြစ်ဒဏ်ကျခံနေရတဲ့ အကျဉ်းသားတွေအနက် နိုင်ငံတော်အစိုးရ ကို ဆန့်ကျင်ကျူးလွန်သော ပြစ်မှုများကျူးလွန်၍ ပြစ်ဒဏ်ကျခံရသူများကို နိုင်ငံရေးအကျဉ်းသားဟု အမည်တပ်ပြီးတော့ လွတ်ငြိမ်းချမ်းသာခွင့်နဲ့ ပြန်လည်လွှတ်ပေးရန် ပြည်တွင်း/ပြည်ပမှ အဖွဲ့အစည်း အချို့ကနေ ဖိအားပေးတောင်းဆိုမှုများကြောင့် ပြည်ထောင်စုဝန်ကြီးဌာနများမှ ကိုယ်စားလှယ် ခြောက်ဦး၊ အရပ်ဘက်အဖွဲ့အစည်းမှ ကိုယ်စားလှယ်ခုနှစ်ဦး၊ နိုင်ငံရေးပါတီများမှ ကိုယ်စားလှယ် ခြောက်ဦးပါဝင်တဲ့ အကျဉ်းသားများစိစစ်ရေးကော်မတီကို ၁၉-၂-၂၀၁၃ ရက်နေ့မှာ စတင်ဖွဲ့စည်းခဲ့ပါ တယ်။ ဒီကော်မတီကနေ အစည်းအဝေး ၁၅ ကြိမ် ကျင်းပပြီးတော့ စိစစ်တင်ပြချက်အရ နိုင်ငံတော် အစိုးရကို ဆန့်ကျင်ကျူးလွန်သော ပြစ်မှုများကျူးလွန်ပြီးတော့ ပြစ်ဒဏ်ကျခံနေရသူ အကျဉ်းသား ၃၄၁ ဦး၊ အကျဉ်းသူ ၁၃ ဦး စုစုပေါင်း ၃၅၄ ဦးကို နိုင်ငံတော်သမ္မတရဲ့ လွတ်ငြိမ်းချမ်းသာခွင့်နှင့် ပြစ်ဒဏ်လွတ်ငြိမ်းခွင့်တို့မှာ ထည့်သွင်းလွှတ်ပေးခဲ့ပြီးဖြစ်ပါတယ်။ နိုင်ငံတော်မှာ ယနေ့အထိ ကိုယ်တွယ်ကျင့်သုံးလျက်ရှိတဲ့ ပြစ်မှုဆိုင်ရာဥပဒေ (The Pend Code)မှာ ပြည်ထောင်စုမြန်မာနိုင်ငံတော်အစိုးရကို ဆန့်ကျင်ကျူးလွန်သောပြစ်မှုများ၊ ကြည်းတပ်၊ ရေတပ်၊ လေတပ်နှင့်ဆိုင်သောပြစ်မှုများ၊ နိုင်ငံတော်ငြိမ်ဝပ်ပိပြားရေးကိုပျက်စေသောပြစ်မှုများ၊ ပြည်သူ့ဝန်ထမ်းတို့ ကျူးလွန်သော သို့မဟုတ် ပြည်သူ့ဝန်ထမ်းတို့နှင့်သက်ဆိုင်သော ပြစ်မှုများ၊ မမှန် သက်သေခံမှုနှင့် ဖြောင့်မှန်စွာတရားစီရင်ရေးကို ဆန့်ကျင်တဲ့ပြစ်မှုများ၊ သာသနာဆိုင်ရာ ပြစ်မှုများ၊ လူ့ကိုယ်ကိုထိခိုက်စေတဲ့ ပြစ်မှုများနှင့် ပစ္စည်းကိုထိခိုက်စေတဲ့ ပြစ်မှုများ စသည်ဖြင့် ပြစ်မှုအမျိုးအစား အလိုက် အခန်းတွေခွဲပြီးတော့ ပြဋ္ဌာန်းထားရှိပါတယ်။ အဲဒီလို ပြဋ္ဌာန်းထားရာမှာ နိုင်ငံရေးပြစ်မှုများ ဆိုပြီးတော့ ထည့်သွင်းပြဋ္ဌာန်းထားခြင်းမရှိကြောင်း လေ့လာတွေ့ရှိရပါတယ်။ ၁၉၇၆ ခုနှစ်၊ ပြည်သူ့ လွှတ်တော်နှင့် ပြည်သူ့ကောင်စီအဆင့်ဆင့် ရွေးချယ်တင်မြှောက်ခြင်းဆိုင်ရာဥပဒေ ပုဒ်မ ၁၆ ပုဒ်မခွဲ(ဂ)မှာ ပြည်သူ့လွှတ်တော်ကိုယ်စားလှယ်များသည် နိုင်ငံတော်ကောင်စီက အခါအားလျော်စွာ သတ်မှတ်ကြေညာသော နိုင်ငံရေးပြစ်မှုဖြင့်ဖြစ်စေ၊ အကျင့်စာရိတ္တပျက်ပြားခြင်းနှင့်စပ်လျဉ်းသည့် ပြစ်မှုဖြင့်ဖြစ်စေ၊ ပြစ်မှုထင်ရှားစီရင်ခြင်းခံရပါက ပြည်သူ့လွှတ်တော်ကိုယ်စားလှယ်အဖြစ် ဆက်လက် ရပ်တည်ပိုင်ခွင့်မရှိကြောင်း ပြဋ္ဌာန်းထားတာကို တွေ့ရှိရပါတယ်။ ဒီဥပဒေပုဒ်မ ၁၆ ပုဒ်မခွဲ(ဂ)အရ ၁၂၈-၁၉၇ရ ရက်နေ့မှာ ထုတ်ပြန်တဲ့ နိုင်ငံတော်ကောင်စီရုံးရဲ့ ညွှန်ကြားချက်အမှတ်(၅/၇၇)မှာ နိုင်ငံရေး ပြစ်မှုများအဖြစ် အောက်ပါအတိုင်း သတ်မှတ်ခဲ့ကြောင်း တွေ့ရှိရပါတယ်။ (က) မတရားအသင်း အက်ဥပဒေပြစ်မှုများ၊ (ခ) နိုင်ငံတော်သစ္စာဖောက်ဖျက်ပုန်ကန်မှု (ပြစ်မှုဆိုင်ရာဥပဒေပုဒ်မ ၁၂၂)၊ (ဂ) အကြည်ညို ပျက်အောင်ပြုလုပ်မှု (ပြစ်မှုဆိုင်ရာဥပဒေပုဒ်မ ၁၂၄-က)၊ (ဃ) နိုင်ငံတော်၏ဦးဆောင်သော လမ်းစဉ်ပါတီအား ကာကွယ်သည့်ဥပဒေအရ ပြစ်မှုများ၊ (င) နိုင်ငံတော်အား နှောင့်ယှက် ဖျက်ဆီးလိုသူများ၏ ဘေးအန္တရာယ်မှ ကာကွယ်စောင့်ရှောက်သည့် ဥပဒေအရ ပြစ်မှုများ၊ (စ) ပြည်သူ့လွှတ်တော်နှင့် ပြည်သူ့ကောင်စီအဆင့်ဆင့် ရွေးချယ်တင်မြှောက်ခြင်းဆိုင်ရာဥပဒေ အရပြစ်မှု များ၊ (ဆ) ၁၉၆၅ ခုနှစ်၊ ဆိုရှယ်လစ်စီးပွားရေစနစ် တည်ဆောက်မှုအတွက် လုပ်ပိုင်ခွင့်များ အပ်နှင်းသည့် ဥပဒေအရပြစ်မှုများဆိုပြီး သတ်မှတ်ခဲ့ပါတယ်။ အထက်ဖော်ပြပါ နိုင်ငံတော်ကောင်စီရုံးရဲ့ ညွှန်ကြားချက်အမှတ်(၅/၇၇)တွင် နိုင်ငံရေးပြစ်မှုအဖြစ် ဖော်ပြထားတဲ့ ဥပဒေပြစ်မှုများကလည်း ပြည်သူ့လွှတ်တော်နှင့် ပြည်သူ့ကောင်စီအဆင့်ဆင့် ရွေးချယ်တင်မြှောက်ခြင်းဆိုင်ရာ ပြည်သူ့ လွှတ်တော်ကိုယ်စားလှယ်အဖြစ် ဆက်လက်ရပ်တည်ပိုင်ခွင့်ရှိ/မရှိကိစ္စအတွက်သာလျှင် သတ်မှတ် ထားခြင်းဖြစ်ကြောင်း တွေ့ရှိပါတယ်။ အဆိုပါ ၁၉၇၆ ခုနှစ်၊ ပြည်သူ့လွှတ်တော်နှင့် ပြည်သူ့ကောင်စီအဆင့်ဆင့် ရွေးချယ်တင်မြှောက် ခြင်းဆိုင်ရာဥပဒေကို ၁၉၈၉ ခုနှစ်၊ ပြည်သူ့လွှတ်တော်ရွေးကောက်ပွဲဥပဒေ (နိုင်ငံတော်ငြိမ်ဝပ်ပိပြားမှု တည်ဆောက်ရေးအဖွဲ့ ဥပဒေအမှတ်-၁၄/၈၉) ပုဒ်မ ၈၂ နဲ့ ရုပ်သိမ်းလိုက်ပြီးဖြစ်တဲ့အတွက် နိုင်ငံတော်ကောင်စီရဲ့ ကြေညာချက်အမှတ်(၅/၇၇)ဟာလည်း ပျက်ပြယ်သွားပြီးဖြစ်ပါတယ်။ အလားတူ ပဲ ၁၉၈၀ ပြည့်နှစ်၊ နိုင်ငံရေးပင်စင်ဥပဒေ ပုဒ်မ ၂၃ မှာ နိုင်ငံရေး လစဉ်ပင်စင်ခံစားသူသည်နောက်ဆက်တွဲ ဇယား(ခ)ပါ နိုင်ငံရေးပြစ်မှုတစ်ရပ်ရပ်ကို ကျူးလွန်သည်ဟု ခိုင်လုံသော အထောက် အထားတွေ့ရှိရလျှင် နိုင်ငံရေးအဖွဲ့အစည်းတစ်ရပ်ရပ်မှပုဂ္ဂိုလ်ဖြစ်ပါက ထိုပုဂ္ဂိုလ်၏ နိုင်ငံရေး လစဉ် ပင်စင်ခံစားခွင့်ကို ရပ်ဆိုင်းနိုင်သည်ဟု ပြဋ္ဌာန်းထားပါတယ်။ ဒီဥပဒေ နောက်ဆက်တွဲဇယား(ခ)အရ နိုင်ငံရေးပြစ်မှုများအဖြစ် ဖော်ပြပါရှိသည့်ဥပဒေပြစ်မှုများဟာ နိုင်ငံရေးပင်စင်ခံစားခွင့် ရရှိသူများ အတွက်သာလျှင် ရည်ညွှန်းပြဋ္ဌာန်းထားခြင်းဖြစ်ပြီးတော့ အခြားသူများနှင့် အကျုံးဝင်သက်ဆိုင်ခြင်းမရှိ တဲ့အတွက် အခြားသူများကျူးလွန်ပါက မူရင်းဥပဒေပြစ်မှုများကို ကျူးလွန်ခြင်းသာဖြစ်ကြောင်း တွေ့ရှိရပါတယ်။ နိုင်ငံတော်မှာ ကိုင်တွယ်ကျင့်သုံးလျက်ရှိတဲ့ တည်ဆဲဥပဒေတစ်ရပ်ရပ်မှာ နိုင်ငံရေးအကျဉ်းသား ဆိုတဲ့ စကားရပ်ကို အဓိပ္ပာယ်ဖွင့်ဆိုပြဌာန်းထားခြင်းမရှိကြောင်း စိစစ်တွေ့ရှိရပါတယ်။ သို့သော် လည်းပဲ ပြစ်မှုဆိုင်ရာဥပဒေ အခန်း(၆) ပုဒ်မ ၁၂၈၊ ၁၂၉၊ ၁၃၀ တို့ရဲ့ မူရင်း ပြဋ္ဌာန်းချက်များမှာ ပါရှိတဲ့ any State prisoner or prisoner of war Opcovo omo:qami ş€¢6qisamjê:23:098601 စစ်သုံ့ပန်ကိုဖြစ်စေဟု မှားယွင်းပြီးတော့ ဘာသာပြန်ဆိုထားတာကို တွေ့ရှိရပါတယ်။ ပြစ်မှုဆိုင်ရာ ဥပဒေ ပုဒ်မ ၁၂၈၊ ၁၂၉ နှင့် ၁၃၀ တို့မှာ ပြဋ္ဌာန်းပါရှိတဲ့ Stgte Prisoner ဆိုတဲ့စကားရပ်ဟာ ၁၈၁၈ ခုနှစ်မှာ ပြဌာန်းခဲ့တဲ့ နိုင်ငံတော်အကျဉ်းသားများ ချုပ်နှောင်ခြင်းဆိုင်ရာ စည်းမျဉ်းဥပဒေများ (Regulation for the confinement of State Prisoners)s»q al Sense 003:@soqot အကျဉ်းသားများကို ဆိုလိုခြင်းဖြစ်ပါတယ်။ ၁၈၁၈ ခုနှစ်မှာ The State Prisoners Regulation ကို ပြဋ္ဌာန်းခဲ့ပြီးတော့ State Prisoner ဆိုတဲ့စကားရပ်ရဲ့ အဓိပ္ပာယ်ဖွင့်ဆိုချက်ဟာ နိုင်ငံတစ်နိုင်ငံက အခြားနိုင်ငံတစ်နိုင်ငံကို ပြည်ပရန်ပြုခြင်းနှင့် ပြည်တွင်းနှောင့်ယှက်ခြင်းများ ပါဝင်တဲ့ နိုင်ငံတော် အစိုးရကို ဆန့်ကျင်ကျူးလွန်သော ပြစ်မှုများ ကျူးလွန်ခြင်းကြောင့် ဖမ်းဆီးခြင်းခံရသူများကို ဆိုလိုခြင်း ဖြစ်ပါတယ်။ တည်ဆဲဥပဒေများအနက်မှာ ပြောင်းလဲလာတဲ့အခြေအနေနှင့် ဆီလျော်မှုမရှိတာ၊ အချိန် ကာလကြာမြင့်စွာ ကျင့်သုံးမှုမရှိတာနှင့် အနာဂတ်ကာလမှာလည်း ကျင့်သုံးရန် အကြောင်းများမရှိတော့ခြင်းကြောင့် The State Prisoners Regulation အပါအဝင် ဥပဒေအချို့ ကို ရုပ်သိမ်းဖို့ ၁၉၉၂ ခုနှစ်၊ ဥပဒေများ ရုပ်သိမ်းတဲ့ဥပဒေကို နိုင်ငံတော်ငြိမ်ဝပ်ပိပြားမှုတည်ဆောက်ရေးအဖွဲ့က ဥပဒေ အမှတ်(၁/၉၂)ဖြင့် ပြဋ္ဌာန်းခဲ့ပါတယ်။ အဆိုပါ ၁၉၉၂ ခုနှစ်၊ ဥပဒေကို ရုပ်သိမ်းတဲ့ ဥပဒေနဲ့ The State Prisoners Regulation ကို ရုပ်သိမ်းခဲ့ပြီးဖြစ်တဲ့အတွက်ကြောင့်မို့လို့ နိုင်ငံတော် အကျဉ်းသားများနှင့်သက်ဆိုင်တဲ့ ပြဋ္ဌာန်းချက်က လည်း ပျက်ပြယ်ခဲ့ပြီးဖြစ်ပါတယ်။ ပြည်ထဲရေးဝန်ကြီးဌာန ကွပ်ကဲမှုအောက်မှာရှိတဲ့ အကျဉ်းဦးစီးဌာန မှာ လက်ရှိကျင့်သုံးနေတဲ့ အကျဉ်းထောင်လက်စွဲဥပဒေမှာ ပြစ်ဒဏ်ကျအကျဉ်းသားများကို ယခင်တုန်း m A class i B class i C class :com? sao:saop: 20:37:38:003:18: qogacoecue:B: တော့မှ လိုက်နာဆောင်ရွက်ဖို့ နည်းလမ်းတွေကို အပိုဒ် ၆၆၅ ကနေ ၆၇၄ အထိ ဖော်ပြထားရှိပါတယ်။ A class နှင့် B class မှာပါဝင်တဲ့ အကျဉ်းသားတွေဟာ အစားအစာ၊ အဝတ်အစား၊ အိပ်ယာ၊ နေရာ ထိုင်ခင်း၊ အကျဉ်းထောင်လုပ်ငန်းဆောင်တာ၊ စာအုပ်စာတမ်း၊ သတင်းစာ၊ ပေးစာ၊ ဧည့်တွေ့ခြင်း၊ ပရိဘောဂ၊ တန်းစီခြင်း၊ အမည်ခေါ်ဝေါ်မှုပြုခြင်း၊ ချုပ်နှောင်ခြင်း၊ ပြစ်ဒဏ်၊ ကြိမ်ဒဏ်၊ အဆင့်နိမ့်တဲ့ အတန်းအစားသို့ ပြောင်းရွှေ့ခြင်း၊ ဆေးကုသခြင်းစတဲ့ ကိစ္စရပ်တွေမှာ C class အကျဉ်းသားများထက် အခွင့်အရေး ပိုမိုရရှိခဲ့ကြပါတယ်။ အကျဉ်းထောင်ထဲမှာ အဲဒီလို အခွင့်ထူးခံလူတန်းစားတွေ မရှိစေဖို့ ရည်ရွယ်ပြီးတော့မှ မြန်မာနိုင်ငံတော်လှန်ရေးအစိုးရ၊ တရားရေးဌာန(အကျဉ်းဌာနစု)ဟာ (၁၅-၁၁၉၆၄) ရက်နေ့မှစပြီးတော့ အတန်းအစားခွဲခြားခြင်းကို ပယ်ဖျက်ကြောင်း အမိန့်ကြော်ငြာစာထုတ်ပြန် ခဲ့တဲ့အတွက် ပျက်ပြယ်သွားပြီးလည်း ဖြစ်ပါတယ်။ တည်ဆဲဥပဒေများကို ဖောက်ဖျက်ကျူးလွန်၍ အကျဉ်းထောင်အသီးသီးမှာ ချုပ်နှောင်ထားတဲ့အကျဉ်းသားများအနက်က အချို့ ကိုနိုင်ငံရေးအကျဉ်း သားများအဖြစ် ခွဲခြားသတ်မှတ်ပြီးတော့ ထူးခြားတဲ့အခွင့်အရေးတွေ ပေးမယ်ဆိုလို့ရှိရင် အကျဉ်းထောင်အတွင်းမှာ အခွင့်ထူးခံ အကျဉ်းသားအတန်းအစားတစ်ရပ် ပေါ်ပေါက်လာမှာဖြစ်ပါတယ်။ အခြားအကျဉ်းသားများအနေနဲ့လည်း သိမ်ငယ်စိတ်၊ မနာလိုဝန်တိုစိတ်များ ဖြစ်ပေါ်လာနိုင်ခြင်း၊ အကျဉ်းထောင်စည်းကမ်းချိုးဖောက်မှုများ ဖြစ်ပေါ်လာနိုင်ခြင်းနှင့် အကျဉ်းထောင်အတွင်းမှာ အုပ်စုလိုက် ပဋိပက္ခများ ဖြစ်ပေါ်လာနိုင်ပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ ပုဒ်မ ၃၄ရ မှာ နိုင်ငံတော်သည် မည်သူ့ကိုမဆို ဥပဒေအရာတွင် တန်းတူညီမျှအခွင့်အရေးရရှိစေရမည်၊ ထို့အပြင် ဥပဒေ၏အကာ အကွယ်ကိုလည်း တန်းတူညီမျှစွာရယူပိုင်ခွင့်ပေးရမည်လို့ ပြဋ္ဌာန်းထားရှိတဲ့အတွက် အကျဉ်းသားတွေ ကို အဆင့်အတန်းခွဲခြားတဲ့စနစ်ကို ပြန်လည်ဖော်ဆောင်မယ်ဆိုလို့ရှိရင် ဖွဲ့စည်းပုံအခြေခံဥပဒေနှင့် ကွဲလွဲဆန့်ကျင်နေမှာဖြစ်ပါတယ်။ ဒါကြောင့်မို့လို့ အကျဉ်းသားအားလုံးရဲ့ အဆင့်အတန်းကို မြှင့်တင် ပေးခြင်းကသာလျှင် အကျဉ်းသားများကို ပြစ်ဒဏ်ပေးတဲ့သဘောမဟုတ်ဘဲ ရုပ်ပိုင်း၊ စိတ်ပိုင်းဆိုင်ရာ များ ပြုပြင်ပြောင်းလဲပြီးတော့ လူကောင်း၊ သူကောင်းများဖြစ်လာစေရန်နှင့် ပြစ်ဒဏ်မှလွတ်မြောက် ပြီးတဲ့အခါမှာ ထိုက်သင့်တဲ့ အသက်မွေးမှုပညာရပ်များ တတ်မြောက်သွားစေရန်ဆိုတဲ့ ရည်ရွယ်ချက်ကောင်းများကို အထောက်အကူပြုမှာဖြစ်ပါတယ်။ ဒါကြောင့်မို့လို့ ပြည်ထဲရေးဝန်ကြီးဌာနအနေနဲ့ တည်ဆဲဥပဒေများကို ဖောက်ဖျက်ကျူးလွန်ပြီးတော့ ပြစ်ဒဏ်ကျခံနေရတဲ့ အကျဉ်းသားအားလုံးအပေါ် မှာ ဖွဲ့စည်းပုံအခြေခံဥပဒေနှင့်အညီ မည်သူ့ကိုမဆို ဥပဒေအရာမှာ တန်းတူညီမျှအခွင့်အရေး ရရှိစေ ရန်နှင့် ဥပဒေရဲ့ အကာအကွယ်ကိုလည်း တန်းတူညီမျှစွာရယူပိုင်ခွင့်ပေးနိုင်ရန်အတွက် နိုင်ငံရေး အကျဉ်းသားဆိုတဲ့ စကားရပ်အပေါ်မှာ အဓိပ္ပာယ်ဖွင့်ဆိုရန် မရှိပါကြောင်း ရှင်းလင်းဖြေကြားအပ် ပါတယ်။ အားလုံးကို ကျေးဇူးတင်ပါတယ်။</speech>
<speech><mp id="1189">ဒေါက်တာဒေါ်မေဝင်းမြင့်(မရမ်းကုန်းမဲဆန္ဒနယ်)</mp>လေးစားအပ်ပါသော ပြည်သူ့ လွှတ်တော် ဒုတိယဥက္ကဋ္ဌကြီးရှင့်။ ကျွန်မ ထပ်ဆင့်မေးခွန်း မေးမြန်းခွင့်ပြုပါရှင်။ စောစောက ပြည်ထောင်စု ဒုတိယဝန်ကြီး ပြည့်ပြည့်စုံစုံရှင်းပြတဲ့အတွက်လည်း ကျေးဇူးတင်ပါတယ်ရှင်။ ဒါပေမဲ့ ပြည်ထောင်စု ဒုတိယဝန်ကြီး ရှင်းပြသွားတဲ့အထဲမှာ ဒီနိုင်ငံရေးအကျဉ်းသားတွေကို အင်္ဂလိပ်ခေတ် တုန်းကလည်း အခွင့်ထူးခံမရှိစေဖို့ A Class ၊ B Class ၊ C Class များ လုပ်ခဲ့ပြီးမှ ပယ်ဖျက်ခဲ့တာ လည်း ပါပါတယ်။ နောက်ပြီးတော့ ဒီအကျဉ်းသားတွေ အဆင့်အတန်းခွဲခြားမှုဖြစ်မှာ စိုးတဲ့အတွက် ကျွန်မတို့ မဖော်ပြခဲ့ဘူးလို့ ရှင်းပြသွားတာရှိပါတယ်။ ကျွန်မအနေနဲ့ ရှင်းပြရမယ်ဆိုလို့ရှိရင် ကျွန်မ အနေနဲ့ အကျဉ်းထောင်မှာ ၁၁ နှစ်နီးပါး ၁၉၉ရ ခုနှစ်ကနေပြီးတော့ ၂၀၀၈ ခုနှစ်အထိ နေခဲ့ရတာ ဖြစ်ပါတယ်။ အဲဒီအချိန်တုန်းက ကျွန်မတို့ နိုင်ငံရေးအကျဉ်းသမားတွေဟာ တခြားအကျဉ်းသားတွေ နည်းတူ တင်းကြပ်သော စည်းကမ်းရဲ့ အောက်မှာ နေခဲ့ရတာဖြစ်ပါတယ်။ ၁၉၉၉ ခုနှစ် ICRC ဝင်ပြီးမှ သာ အကျဉ်းထောင်မှာ စည်းကမ်းတွေကို နည်းနည်းလေးလျှော့ပေးခဲ့တာဖြစ်ပါတယ်။ ဒါကလည်း တရားဝင်မဟုတ်ပါဘူး။ နားလည်မှုပဲဖြစ်ပါတယ်။ အဲဒီတော့ ဒီနိုင်ငံရေးအကျဉ်းသားတွေဆိုတာ ယုံကြည်ချက်ကြောင့် ကျွန်မတို့ ပြုမူခဲ့တာဖြစ်ပါတယ်။ တခြားရာဇဝတ်မှုကျူးလွန်တဲ့ အကျဉ်းသားတွေနဲ့ တစ်တန်းတည်းထားလို့ကတော့ ဘယ်လိုမှ မဖြစ်နိုင်ပါဘူးရှင့်။ ဒါကြောင့်မို့လို့ အခုအခါမှာ လည်း ကျွန်မတို့ ဒီနေ့ဆိုလို့ရှိရင် အမျိုးသားလွှတ်တော်မှာ အကျဉ်းထောင်များဥပဒေကြမ်း ဆွေးနွေး နေပြီဖြစ်ပါတယ်။ ဒါကြောင့်မို့လို့ ကျွန်မအနေနဲ့ တင်ပြလိုတာကတော့ လက်ရှိဆွေးနွေးနေတဲ့ အကျဉ်းထောင်ဥပဒေမှာ နိုင်ငံရေးအကျဉ်းသားများအဓိပ္ပာယ် ထည့်သွင်းပြီးတော့ ဖော်ပြဖို့ အစီအစဉ် ရှိ/မရှိနှင့် ကျွန်မတို့အနေနဲ့ ထည့်သွင်းပြီးတော့လည်း စဉ်းစားသင့်ပါတယ်ဆိုတာကို ပြည်သူ့ လွှတ်တော်ဒုတိယဥက္ကဋ္ဌကြီးမှတစ်ဆင့် တင်ပြပါတယ်ရှင့်။ အားလုံး ကျေးဇူးတင်ပါတယ်။</speech>
<speech><agency id="89">ဗိုလ်မှူးချုပ်ကျော်ကျော်ထွန်း(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါ သော ပြည်သူ့လွှတ်တော် ဒုတိယဥက္ကဋ္ဌကြီးခင်ဗျား။ ဒီအကျဉ်းထောင်များဥပဒေနဲ့ပတ်သက်လို့ ကျွန်တော်တို့ ပြည်ထောင်စုအစိုးရအဖွဲ့ ကနေ လွှတ်တော်ကို ပေးပို့ထားပြီးဖြစ်ပါတယ်။ လွှတ်တော် အတွင်းမှာ ဆွေးနွေးတိုင်ပင် ဖြည့်စွက်ခြင်း၊ ပြင်ဆင်ခြင်းတွေကို ဆောင်ရွက်မယ်ဆိုလို့ရှိရင်တော့ ကျွန်တော်တို့အနေနဲ့တော့ ဒါ လွှတ်တော်ရဲ့ အပိုင်းပဲဖြစ်ပါတယ်။ ကျွန်တော်တို့ သီးခြားတင်ပြရန် မရှိ ပါဘူးခင်ဗျား။</speech>
</Q-A>
<Q-A>
<title>စစ်ကိုင်းတိုင်းဒေသကြီးအတွင်းရှိ သက္ကယ်ကျင်း- ဖောင်းပြင်- ဟုမ္မလင်း- ခန္တီး မဟာဗျူဟာအား ကျောက်ခင်းလမ်းနှင့် အမာခံတံတားများ ဆောက်လုပ်ရေးနှင့်ပတ်သက်၍ မည်သို့စီမံဆောင်ရွက် ထားသည်ကို သိလိုခြင်းနှင့်စပ်လျဉ်းသည့်မေးခွန်း</title>
<speech type="vicespeaker">ခန္တီးမဲဆန္ဒနယ်မှ ဦးလှထွန်း မေးမြန်းဖို့ဖြစ်ပါတယ်။</speech>
<speech><mp id="242">ဦးလှထွန်း(ခန္တီးမဲဆန္ဒနယ်)</mp>အားလုံး မင်္ဂလာပါခင်ဗျား။ လေးစားရပါသော ပြည်သူ့ လွှတ်တော်ဒုတိယဥက္ကဋ္ဌကြီးခင်ဗျား။ အထက်ချင်းတွင်းဒေသ မော်လိုက်ခရိုင်၊ ခန္တီးခရိုင်၊ နာဂကိုယ်ပိုင် အုပ်ချုပ်ခွင့်ရဒေသတွေရဲ့ ကုန်စည်စီးဆင်းမှု ပထမလမ်းကြောင်းကတော့ ချင်းတွင်းမြစ်ဖြစ်ပါတယ်။ ဒုတိယကုန်စည်စီးဆင်းမှုလမ်းကြောင်းကတော့ မုံရွာ- သက္ကယ်ကျင်း- ဖောင်းပြင်- ဟုမ္မလင်း- ခန္တီး မဟာဗျူဟာလမ်းကြောင်းဖြစ်ပါတယ်။ ချင်းတွင်းမြစ်ရေဟာ တစ်နှစ်ထက်တစ်နှစ် လျော့ပါးလာပြီး မုံရွာကနေတင်လိုက်တဲ့ ပစ္စည်းတစ်ခုကို ဆောင်းရာသီမှာတင်မယ်ဆိုလို့ရှိရင် ၂၅ ရက်ကြာမှ ခန္တီးကို ရောက်ပါတယ်။ နွေရာသီဆိုလို့ရှိရင် ၃၅ ရက်ကြာမှ ခန္တီးကိုရောက်ပါတယ်။ ဒါကြောင့်မို့ အချိန်နှင့် တစ်ပြေးညီ တည်ဆောက်ရေးလုပ်ငန်းလုပ်တဲ့အခါမှာ များစွာအခက်အခဲရှိနေတာကို တွေ့ရပါတယ်။ မုံရွာ- သက္ကယ်ကျင်း- ဖောင်းပြင်- ဟုမ္မလင်း- ခန္တီး မဟာဗျူဟာလမ်းကို ဆောက်လုပ်ရေးဝန်ကြီးဌာန အနေနဲ့ အပိုင်းလိုက်ပြုပြင်နေတာကိုလည်း တွေ့ရတဲ့အတွက်ကြောင့် ပြည်သူလူထုရဲ့ ကုယ်စားကျေးဇူးတင်အပ်ပါတယ်။ သို့ရာတွင် အဲဒီလမ်းကို မည်သည့်ဘဏ္ဍာရေးနှစ်မှာ အပြီးဖောက်လုပ်သွား မည်ကို သိရှိလိုတဲ့အတွက်ကြောင့်မို့လို့ ဒီလမ်းဟာ အမာခံကျောက်ခင်းလမ်း၊ အမာခံတံတားများ အပြီး အစီး မည်သည့်ဘဏ္ဍာရေးနှစ်မှာ ဆောင်ရွက်သွားမည်ကို လွှတ်တော်ဒုတိယဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="94">ဦးစိုးတင့်(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ အထူးဖိတ်ကြားထားတဲ့ ဧည့်သည်တော်များအားလုံး သုခမင်္ဂလာအဖြာဖြာနဲ့ ပြည့်စုံကြပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သဂါရဝပြု အပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးစိုးတင့်ဖြစ်ပါတယ်။ ကျွန်တော့်အနေနဲ့ စစ်ကိုင်းတိုင်းဒေသကြီး၊ ခန္တီးမဲဆန္ဒနယ်မှ ပြည်သူ့လွှတ်တော် ကိုယ်စားလှယ်ကြီး ဦးလှထွန်းမေးမြန်းထားတဲ့ မုံရွာ- သက္ကယ်ကျင်း- ဖောင်းပြင်- ဟုမ္မလင်း- ခန္တီး မဟာဗျူဟာလမ်းအား ကျောက်ခင်းလမ်းနှင့် အမာခံတံတားများ ဆောက်လုပ်ရေးနှင့်ပတ်သက်ပြီးတော့ မည်သို့စီမံဆောင်ရွက်ထားသည်ကို သိလိုသည့်မေးခွန်းအား ရှင်းလင်းဖြေကြားသွားမှာဖြစ်ပါဒုတိယဥက္ကဋ္ဌကြီးခင်ဗျား။ Power Point ဖြင့် တင်ပြခွင့်ပြုပါခင်ဗျား။ ကျွန်တော်တို့ စစ်ကိုင်း တိုင်းဒေသကြီးအတွင်းမှာရှိတဲ့ သက္ကယ်ကျင်း- ဖောင်းပြင်- ဟုမ္မလင်း- ခန္တီးလမ်း ဒီလမ်းဟာ မိုင်ပေါင်း ၃၃၀ ရှည်တဲ့လမ်းတစ်ခုဖြစ်ပါတယ်။ ဒီလမ်းကိုတော့ လက်ရှိအခြေအနေမှာ စစ်ကိုင်းတိုင်းဒေသကြီး အစိုးရအဖွဲ့ကနေပြီးတော့ စီမံခန့်ခွဲတဲ့လမ်းအဖြစ် ကျွန်တော်တို့ သတ်မှတ်တာဝန်ပေးထားတာဖြစ်ပါတယ်။ ဒီလမ်းရဲ့ အခြေအနေကိုပြန်ကြည့်ရင် ၃၁-၃-၂၀၁၅ ရက်နေ့အထိ အခြေအနေကတော့ ကွန်ကရစ်လမ်းက ၁ မိုင်နဲ့ ၅ ဖာလုံရှိပါတယ်။ ကတ္တရာလမ်းက ၅ မိုင်နဲ့ ၁ ဖာလုံရှိပါတယ်။ အမာခံလမ်းက ၂၅၂ မိုင်ရှိပါတယ်။ မြေလမ်းက ၇၁ မိုင်နဲ့ ၂ ဖာလုံဖြစ်တဲ့အတွက် စုစုပေါင်းမိုင် ၃၃၀ ရှည် လျားတဲ့လမ်းကြီးဖြစ်ပါတယ်။ ဒီတော့ ၂၀၁၅-၂၀၁၆ ဘဏ္ဍာနှစ်မှာ စစ်ကိုင်းတိုင်းဒေသကြီးအစိုးရအဖွဲ့ ရဲ့ အထူးပြင်ဆင်ထိန်းသိမ်းခြင်းရန်ပုံငွေ ကျပ်သန်းပေါင်း ၂၉၆၀ နှင့် လမ်းအဆင့်မြှင့်တင်ခြင်းလုပ်ငန်း များ ဆောင်ရွက်နေတာကတော့ လမ်းတာဘောင်တင်ခြင်းနှင့်ချဲ့ခြင်း၊ လျှာစောက်နိမ့်ချခြင်း ၅၆ မိုင်နဲ့ ၄ ဖာလုံဖြစ်ပါတယ်။ ကျောက်ရောမြေခင်းခြင်း ၄၁ မိုင်နဲ့ ၄ ဖာလုံဖြစ်ပါတယ်။ ကွန်ကရစ်လမ်းခင်း ခြင်း ၂ မိုင် ၂ ဖာလုံတို့ကိုဆောင်ရွက်လျက်ရှိပါတယ်။ ထို့အတူပဲ ဒီလမ်းကြီးပေါ်မှာရှိတဲ့ ယာယီတံတား များကိုတော့ ဒီ ၂၀၁၅-၂၀၁၆ ဘဏ္ဍာရေးနှစ်မှာ ပြည်ထောင်စုရန်ပုံငွေကျပ် ၁၀၁ရ သန်း၊ တိုင်းဒေသ ကြီးရန်ပုံငွေကျပ် ၃၅၂၀ သန်း စုစုပေါင်း ကျပ်သန်းပေါင်း ၄၅၃ရ သန်းနှင့် သံကူကွန်ကရစ်တံတား များအဖြစ် ၅၀ ပေအောက်တံတား အစင်း ၄၀၊ ပေ ၅၀ နှင့် ၁၀၀ ကြားတံတား သုံးစင်း၊ ပေ ၁၈၀ အထက် တံတားခြောက်စင်း စုစုပေါင်း တံတား ၄၉ စင်းတို့ကို ဆောင်ရွက်လျက်ရှိပါတယ်။ ဒီမှာ ကျွန်တော်တို့ ပြန်ကြည့်လို့ရှိရင် ပေ ၁၈၀ နဲ့အထက်တံတား ခြောက်စင်းဖြစ်တဲ့ ဖုန်းတုန်းချောင်းတံတား ၄၀၀ ပေ အတွက်ရန်ပုံငွေ သန်း ၆၄၀၊ ကိုးတန်ချောင်းတံတား ပေ ၃၀၀ အတွက်ရန်ပုံငွေ သန်း ၅၄၀၊ တံတား အမှတ်(၆/၁၄၁) ၃၀၀ ပေအရှည်အတွက် ရန်ပုံငွေ ၄၈၀ သန်း၊ ခြင်္သေ့ချောင်းတံတား ၂၈၀ ပေအတွက် ရန်ပုံငွေ ၉၉ သန်း၊ နန်းထိန်ကွင်းတံတား ပေ ၂၈၀ အတွက် ရန်ပုံငွေ ၃၇၈ သန်း၊ နန်းမီးလင်းတံတား အတွက် ပေ ၂၀၀ အရှည်ကို ရန်ပုံငွေ ၃၃၅ သန်း စုစုပေါင်းရန်ပုံငွေ ကျပ် ၂၄၇၂ သန်းနှင့် ဆောင်ရွက်လျက်ရှိပါတယ်။ ဒါ့အပြင် ၅၀ ပေအောက်သစ်သားကြမ်းခင်းတံတား တည် ဆောက်ခြင်းလုပ်ငန်း ၃၁ စင်း၊ ကွန်ကရစ်ရေကျော်တစ်စင်း တည်ဆောက်ခြင်းနှင့် တံတားချဉ်းကပ် လမ်းတည်ဆောက်ခြင်း သုံးစင်းတို့ကို ဆောင်ရွက်လျက်ရှိပါတယ်။ ဒုတိယဥက္ကဋ္ဌကြီးခင်ဗျား။ သက္ကယ်ကျင်း- ဖောင်းပြင်- ဟုမ္မလင်း- ခန္တီးလမ်းကို မြေလမ်းမှ ကျောက်လမ်း၊ ကျောက်လမ်းမှ ကတ္တရာလမ်းအဆင့် ဆောင်ရွက်ခြင်းလုပ်ငန်းများကို စစ်ကိုင်းတိုင်း ဒေသကြီးအစိုးရအဖွဲ့ရဲ့ ရန်ပုံငွေနဲ့ နှစ်ရှည်စီမံကိန်းအဖြစ် ဆောင်ရွက်သွားမှာဖြစ်ပါတယ်။ ဒါ့အပြင် လမ်းပေါ်မှာရှိတဲ့ သစ်သားတံတားများကိုလည်း နှစ်စဉ်ရန်ပုံငွေ ခွဲဝေရရှိမှုအပေါ် မူတည်ပြီး ကွန်ကရစ် တံတားများအဖြစ် ဆက်လက်တည်ဆောက်ပေးသွားမှာဖြစ်ပါတယ်။ အထူးသဖြင့်ကတော့ မြေလမ်း အဖြစ်ကျန်ရှိနေတဲ့ ၇၁ မိုင်ကျော်ကို ဒီနှစ်မှာ ကျွန်တော်တို့ ၄၁ မိုင် ဆောင်ရွက်မှာဖြစ်ပါတယ်။ ကျန်တဲ့ မိုင် ၃၀ ကျော်ကို လာမယ့် ၂၀၁၆-၂၀၁ရ ဘဏ္ဍာရေးနှစ်မှာ တည်ဆောက်လိုက်လို့ရှိရင် ဒီလမ်းဟာရာသီမရွေးသွားလာနိုင်တဲ့လမ်းအဖြစ် တည်ဆောက်ပေးမှာဖြစ်ပါကြောင်း လေးစားစွာရှင်းလင်းဖြေ ကြားအပ်ပါတယ်ခင်ဗျား။ အားလုံး ကျေးဇူးတင်ပါတယ်။</speech>
</Q-A>
<Q-A>
<title>မလှိုင်မြို့နယ်အတွင်း မိတ္ထီလာ-မြင်းခြံလမ်းပေါ် ပေ ၄၀၀ ခန့်အရှည်ရှိ ချောင်းဖြတ်ကွန်ကရစ်တံတား အနိမ့်တစ်စင်း တည်ဆောက်ပေးပါရန် အစီအစဉ်ရှိ/မရှိနှင့်စပ်လျဉ်းသည့်မေးခွန်း</title>
<speech type="vicespeaker">မလှိုင်မဲဆန္ဒနယ်မှ ဦးအေးမောက် မေးမ���န်းဖို့ ဖြစ်ပါတယ်။</speech>
<speech><mp id="343">ဦးအေးမောက်(မလှိုင်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဒုတိယဥက္ကဋ္ဌ ကြီးနှင့် တက်ရောက်လာကြသော ပုဂ္ဂိုလ်များအားလုံး မင်္ဂလာပါလို့နှုတ်ခွန်းဆက်သအပ်ပါတယ်။ ကျွန်တော်ကတော့ မလှိုင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအေးမောက်ဖြစ်ပါတယ်။ ကျွန်တော့်အနေနဲ့ မေးသွားမယ့်မေးခွန်းနဲ့ပတ်သက်လို့ တင်ပြရရင် ကျွန်တော်တို့မြို့နယ်သည် မိတ္ထီလာ နှင့်မြင်းခြံလမ်း အလယ်မှာရှိပါတယ်။ အဓိက မြင်းခြံဘက်က အညာကုန်၊ နောက် ချင်းတောင်ဘက်က ကုန်ပစ္စည်းများစီးဆင်းရာ စက်ရုံအလုပ်ရုံကြီးများလည်းရှိတဲ့အတွက် မြင်းခြံဘက်မှ စီးဆင်းရာဒေသ လည်းဖြစ်ပါတယ်။ အခု ကျွန်တော်မေးမြန်းမယ့် ရေချို ချောင်းဟာတော့ ချောင်းအပေါ်မှာ သင်ပုန်း ဆည်ဆိုတာရှိပါတယ်။ ဒီဆည်ကနေပြီးတော့ ဝမ်းတွင်း၊ နွားထိုးကြီးစတဲ့နေရာတွေမှာရှိတဲ့ ဆည်တွေကို ရေဖြည့်ပေးတဲ့နေရာကလည်း ဖြတ်တဲ့ချောင်းလည်းဖြစ်ပါတယ်။ ရေကတော့ အမြဲတမ်း ၁၂ လလုံး ရှိပြီးတော့ အမြဲတမ်း ၂၄ နာရီရေစီးတဲ့နေရာလည်းဖြစ်ပါတယ်။ ဒီချောင်းအနေနဲ့ ရှေးယခင်အခါ ကတော့ သဲချောင်းဖြစ်ပြီးတော့ ဒီအပေါ်မှာပဲဖြတ်တဲ့အတွက် ကားတွေဘာတွေနစ်တာ၊ အမြဲတမ်းကားပါသွားတာဖြစ်ပါတယ်။ အဲဒီနောက်မှာ ရေကျော်ပြုလုပ်ပေးတဲ့အတွက် သက်တော့သက်သာခဲ့ပါ တယ်။ သို့သော်လည်းပဲ မိုးရာသီကျရောက်တဲ့အခါမှာ ဟိုဘက်ဒီဘက်ကမ်းလုံးပြည့် ကားတွေဟာ ရပ်ဆိုင်းပြီးတော့ ၂ ရက်တန်သည်၊ ၃ ရက်တန်သည် ရပ်ဆိုင်းစောင့်စားရတဲ့အခြေအနေမျိုးလည်း ကျွန်တော်တို့ ကြုံခဲ့ရဖူးပါတယ်။ ဒါ့ကြောင့် ဒီချောင်းနဲ့ပတ်သက်လို့ တံတားထိုးပေးဖို့။ တံတားထိုးတဲ့ နေရာမှာလည်း နိုင်ငံတော်အနေနဲ့ ဘဏ္ဍာငွေသက်သာအောင် တံတားအနိမ့်အမျိုးအစားထိုးပေးဖို့ ဒီမှာ မေးခွန်းမေးမြန်းရခြင်းဖြစ်ပါတယ်။ ကျွန်တော်မေးမယ့်မေးခွန်းကတော့ မလှိုင်မြို့နယ်အတွင်း မိတ္ထီလာ- မြင်းခြံလမ်းပေါ်မှာ မလှိုင် မြို့နယ်အပိုင်းမှာ ရေချို ချောင်းရှိ၍ အဆိုပါချောင်းမှာ မိုးရာသီတွင် ရေကြီးမှုများရှိပြီး ခရီးသွားလာမှု ရပ်ဆိုင်းရခြင်းများ အမြဲဖြစ်လေ့ရှိပါသဖြင့် သွားလာရေးအခက်အခဲအမြဲတွေ့ရပါတယ်။ သို့ပါ၍ ပေ န့်အရှည်ရှိ အဆိုပါချောင်းဖြတ်ကွန်ကရစ်တံတား အနိမ့်တစ်စင်း တည်ဆောက်ပေးရန် အစီအစဉ်ရှိ/မရှိနှင့် အစီအစဉ်ရှိပါက မည်သည့်အချိန်တွင် တည်ဆောက်ပေးမည်ကို သိရှိလိုပါ ကြောင်း မေးမြန်းအပ်ပါတယ်။ အားလုံး ကျေးဇူးတင်ပါတယ်။</speech>
<speech type="vicespeaker">သက်ဆိုင်ရာပြည်ထောင်စုဝန်ကြီးဌာနက ဖြေကြားရန် ဖြစ်ပါတယ်။</speech>
<speech><agency id="94">ဦးစိုးတင့်(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ဒုတိယ ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့်အနေနဲ့ မန္တလေးတိုင်းဒေသကြီး၊ မလှိုင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ်ကြီး ဦးအေးမောက်မှမေမြန်းထားတဲ့ မလှိုင်မြို့နယ်အတွင်း မိတ္ထီလာမြင်းခြံလမ်းပေါ်မှာ ရေချိုးချောင်းအား မိုးရာသီမှာ ရေကြီးမှုများရှိပြီး ခရီးသွားလာမှုရပ်ဆိုင်းရခြင်း အမြဲဖြစ်လေ့ရှိပါသဖြင့် ပေ ၄၀၀ ခန့်အရှည် ချောင်းဖြတ်ကွန်ကရစ်တံတား အနိမ့်တစ်စင်း တည် ဆောက်ပေးရန် အစီအစဉ်ရှိ/မရှိ၊ ရှိပါက မည်သည့်အချိန်တွင်ဖြစ်မည်ကို သိလိုခြင်းနှင့်စပ်လျဉ်းတဲ့ မေးခွန်းအား ရှင်းလင်းဖြေကြားသွားမှာဖြစ်ပါတယ်။ ဒုတိယဥက္ကဋ္ဌကြီးခင်ဗျား။ မလှိုင်မြို့နယ် မိတ္ထီလာ- မြင်းခြံလမ်းပေါ်မှာရှိတဲ့ ရေချိုးချောင်းဟာ ဆောက်လုပ်ရေးဝန်ကြီးဌာနက တာဝန်ပေးအပ်ထားတဲ့ ထွန်းညို လူကုမ္ပဏီမှ တာဝန်ယူတည်ဆောက် တဲ့ B. O. T လမ်းပေါ်မှာ တည်ရှိတာဖြစ်ပါတယ်။ ရေချို ချောင်းရဲ့ အထက် ၃ မိုင်ခန့်မှာ သင်ပုန်း ချောင်းရေလှောင်တမံရှိတဲ့အတွက် လွှတ်တော်ကိုယ်စားလှယ်ကြီးတင်ပြသွားတဲ့အတိုင်း တစ်နှစ်ပတ် လုံး ရေစီးဆင်းနေတဲ့ချောင်းဖြစ်ပါတယ်။ နွေရာသီရေနည်းချိန်မှာ လက်ရှိရေကျော်အဟောင်းပေါ်မှ ၆ လက်မမှ ၁ ပေခန့်အထိ ရေစီးဆင်းလေ့ရှိပြီးတော့ မိုးရာသီ ရေများ၍ဆည်လွှတ်တဲ့အချိန်မှာတော့ ရေကျော်ပေါ်မှာ ၂ ပေခန့် စီးဆင်းလေ့ရှိတာဖြစ်ပါတယ်။ ဒီရေချို ချောင်းရေကျော်ကို အရှည်ပေ ၄၀၀ ခန့်တံတားဆောက်လုပ်ရန်အတွက် ပမာဏကွင်းဆင်းတိုင်းတာမှုများကို ၂၀၁၅ ခုနှစ် ဧပြီလအတွင်းက လွှတ်တော်ကိုယ်စားလှယ်ကြီးရဲ့ မေတ္တာရပ်ခံချက်အရ ကျွန်တော်တို့ ဆောက်လုပ်ရေးဝန်ကြီးဌာန၊ တံတားဦးစီးကနေပြီးတော့ ဆောင်ရွက်ခဲ့ပါတယ်။ ဒါနဲ့ပတ်သက်ပြီးတော့ ကျွန်တော် Power Point နဲ့ တင်ပြပါ့မယ်။ ဒီဟာကတော့ ဒီဧရိယာကြီးတစ်ခုလုံးကတော့ မလှိုင်မြို့နယ်ရဲ့ ဧရိယာဖြစ်ပါတယ်။ ဒါကတော့ မြင်းခြံ- မိတ္ထီလာလမ်းဖြစ်ပါတယ်။ ဒီနေရာကတော့ ရေချိုးချောင်းရေကျော်ရှိတဲ့နေရာ ဖြစ်ပါတယ်။ ဒီဟာကို ကျွန်တော်တို့ ကွင်းဆင်းတိုင်းတာတဲ့အခါမှာ ရရှိတဲ့အဖြေကတော့ ဒါကို ကျွန်တော်တို့ ရေနိမ့်တံတား(Low wuter Bridge) ဖြစ်ပါတယ်။ ဒါလေးကို ကျွန်တော်တို့ ထိုးလိုက်ဖို့ ဖြစ်ပါတယ်။ ဒီလိုထိုးလိုက်တဲ့အခါမှာ လိုအပ်ချက်ကတော့ ပေ ၃၄၀ တည်ဆောက်ရမှာဖြစ်ပါတယ်။ ဒါကတော့ ကျွန်တော်တို့အဖွဲ့ သွားရောက်ပြီးတော့ မြေစမ်းသပ်ခြင်း၊ တိုင်းထွာခြင်းများ ဆောင်ရွက်နေတဲ့ပုံများ တင်ပြထားခြင်းဖြစ်ပါတယ်။ ဒါကြောင့်မို့လို့ ကျွန်တော်တို့ ဒီရေကျော်နေရာကို တံတားတည်ဆောက်ဖို့ ကျွန်တော်တို့ကြည့်တဲ့အခါမှာ ဒါလမ်းကြောင်းအနေနဲ့ကတော့ မူလလမ်း အူကြောင်းက အကောင်းဆုံးဖြစ်ပါတယ်။ ချဉ်းကပ်လမ်းအနေအထားအရလည်းပဲ ယာဉ်များ ပိုမိုသွား လာမှု အဆင်ပြေတာဖြစ်တဲ့အတွက် မူလလမ်းကြောင်းကိုပဲ ကျွန်တော်တို့ဆောင်ရွက်တာဖြစ်ပါတယ်။ နောက်တစ်ခုကတော့ တံတားကြီးတည်ဆောက်တဲ့နေရာမှာ ကုန်ကျစရိတ် အင်မတန်သက်သာပြီးတော့ ဒေသနဲ့ကိုက်ညီတဲ့ ရေနိမ့်တံတားအမျိုးအစား(Low wder Bridge)ကို တည်ဆောက်နိုင်ပါတယ်။ ရေနိမ့်တံတားတည်ဆောက်ခြင်းဟာ ရေနည်းချိန်မှာတော့ ရေနိမ့်တံတားအောက်မှ စီးဆင်းသွားနိုင်ပြီးတော့ ရေများတဲ့အချိန်မှာတော့ ရေနိမ့်တံတားရဲ့ အပေါ်က အလွယ်တကူဖြတ်သန်းစီးဆင်းနိုင်တာ ဖြစ်ပါတယ်။ ယခုအခါမှာတော့ မူလရေကျော်ရဲ့ မျက်နှာပြင်များ ပျက်စီးနေပါတယ်။ ပျက်စီးနေတဲ့ ကွန်ကရစ်မျက်နှာပြင်များကို ကျွန်တော်တို့ အမြဲတမ်းတံတားမတည်ဆောက်မီ ယာဉ်နှင့်ပြည်သူများ အဆင်ပြေချောမွေ့စွာ ဖြတ်သန်းသွားလာနိုင်ရေးအတွက် အရှည်ပေ ၂၈၀ ရှိတဲ့ ခြောက်လက်မထု ကွန်ကရစ် တစ်လွှာထပ်ပိုးခင်းခြင်းလုပ်ငန်းကို ဆောင်ရွက်လျက်ရှိပါတယ်။ ဒုတိယဥက္ကဋ္ဌကြီးခင်ဗျား။ ဒီအတွက်ကြောင့် ရေချိုးချောင်းဖြတ် သံကူကွန်ကရစ်ရေနိမ့်တံတား အရှည် ၃၄၀ ပေတည်ဆောက်ရန်အတွက် အမျိုးသားစီမံကိန်းရဲ့ ဒုတိယကာလတို ငါးနှစ်မှ ပထမနှစ် ဖြစ်တဲ့ ၂၀၁၆-၂၀၁ရ ဘဏ္ဍာရေးနှစ်မှာ ရန်ပုံငွေထည့်သွင်းတင်ပြတောင်းခံပြီး ဆောင်ရွက်ပေးသွားမှာ ဖြစ်ပါကြောင်း လေးစားစွာ တင်ပြအပ်ပါတယ်ခင်ဗျား။ အားလုံးကို အထူးကျေးဇူးတင်ရှိပါတယ်။</speech>
<speech type="vicespeaker">လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်း၊ ဖြေကြားခြင်းအစီအစဉ်ပြီးပါပြီ။။</speech>
</Q-A>
</section>
<section value="Bill">
<bill>
<title>မြန်မာနိုင်ငံတော်ဗဟိုဘဏ်က ဘဏ်နှင့်ငွေရေးကြေးရေးအဖွဲ့အစည်းများ ဥပဒေကြမ်းကို တင်သွင်းခြင်း</title>
<speech type="vicespeaker">အစီအစဉ် ၆ ကို ဆက်လက်ဆောင်ရွက်မှာဖြစ်ပါတယ်။ လွှတ်တော် ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၈၅ နည်းဥပဒေခွဲ(က)အရ မြန်မာနိုင်ငံတော်ဗဟိုဘဏ်က ဘဏ်နှင့်ငွေရေးကြေးရေးအဖွဲ့အစည်းများ ဥပဒေကြမ်းကို တင်သွင်းရန် ဖြစ်ပါတယ်။ ဥပဒေကြမ်းတင်သွင်းဖို့ မြန်မာနိုင်ငံတော်ဗဟိုဘဏ်အား ဖိတ်ခေါ်ပါတယ်။။</speech>
<speech>ဒေါ်ခင်စောဦး(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)။ ။လေးစားအပ်ပါသော ပြည်သူ့ လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ အထူးဖိတ်ကြားထားသူ အားလုံး ကိုယ်စိတ်နှစ်ဖြာ ကျန်းမာချမ်းသာကြစေရန်နှင့် မင်္ဂလာပါလို့ နှုတ်ခွန်းဆက်သအပ်ပါတယ် ရှင်။ ကျွန်မကတော့ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ဒေါ်ခင်စောဦး ဖြစ်ပါတယ်။ မြန်မာနိုင်ငံတော် ငွေရေးကြေးရေးအဖွဲ့အစည်းများဥပဒေကို ၁၉၉၀ ပြည့်နှစ်တွင် ပြဋ္ဌာန်းခဲ့ခြင်း ဖြစ်ပြီးတော့ ခေတ်စနစ်နဲ့လျော်ညီမှုမရှိတော့တဲ့အတွက် ဥပဒေသစ်တစ်ရပ်ကို ရေးဆွဲပြဋ္ဌာန်းရန် လိုအပ်ချက် အရလည်းကောင်း၊ နိုင်ငံတော်ရဲ့ စီးပွားရေးစဉ်ဆက်မပြတ် ဖွံ့ဖြိုးတိုးတက်စေရန်အတွက် အထောက် အကူပြု မည့် ကျယ်ပြန့်သောငွေရေးကြေးရေးကဏ္ဍတစ်ရပ် ဖွံ့ဖြိုးတိုးတက်စေရန်အတွက် လည်း ကောင်း၊ နိုင်ငံတော်အတွင်းရှိ ဘဏ်နှင့်ငွေရေးကြေးရေးအဖွဲ့အစည်းများက ငွေရေးကြေးရေး ဝန်ဆောင်မှုလုပ်ငန်းများကို နိုင်ငံတကာမှာကျင့်သုံးနေတဲ့ စံနှုန်းများနှင့်အညီ ဆောင်ရွက်နိုင်စေရန် အတွက်လည်းကောင်း၊ ငွေအပ်နှံသူများရဲ့ အကျိုးစီးပွားကို အကာအကွယ်ပေးရန်နှင့် ငွေရေး ကြေးရေးစနစ်တည်ငြိမ်မှု၊ လုံခြုံမှုနှင့်ခိုင်မာမှုကို ထိန်းသိမ်းရန်အတွက် ဗဟိုဘဏ်က ငွေရေးကြေးရေး အဖွဲ့အစည်းများကို နိုင်ငံတကာစံသတ်မှတ်ချက်များနှင့်အညီ ထိရောက်စွာ ကြပ်မတ်ကွပ်ကဲခြင်းနှင့် ကြီးကြပ်စစ်ဆေးခြင်း ပြုနိုင်ရန်အတွက်လည်းကောင်း၊ ဘဏ်နှင့်ငွေရေးကြေးရေးအဖွဲ့အစည်းများ ဥပဒေကို ကမ္ဘာ့ဘဏ်ရဲ့ အကူအညီဖြင့်ရေးဆွဲပြီးတော့ လွှတ်တော်သို့ တင်သွင်းအပ်ပါတယ်ရှင်။ အဲဒီ ဥပဒေကြမ်းကို ဥပဒေကြမ်းမှာ အခန်း ၂၆ ခန်းနဲ့ ပုဒ်မပေါင်း ၁၈ရ ခုပါရှိကြောင်းကိုလည်း တင်ပြ အပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<title>ဘဏ်နှင့်ငွေရေးကြေးရေးအဖွဲ့အစည်းများ ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီက အစီရင်ခံစာဖတ်ကြားရှင်းလင်းခြင်း</title>
<speech type="vicespeaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၁၈၅ နည်းဥပဒေခွဲ(ခ) အရ ဘဏ်နှင့်ငွေရေးကြေးရေးအဖွဲ့ အစည်းများ ဥပဒေကြမ်းနှင့်စပ်လျဉ်းပြီး ပြည်သူ့လွှတ်တော် ဥပဒေကြမ်းကော်မတီရဲ့ စိစစ်တွေ့ရှိမှု အစီရင်ခံစာကို ဖတ်ကြားရှင်းလင်းရန် ဖြစ်ပါတယ်။ ဖတ်ကြားရှင်းလင်းဖို့ ဥပဒေကြမ်းကော်မတီအား ဖိတ်ခေါ်ပါတယ်။</speech>
<speech><mp id="305">ဦးခင်မောင်ညို (အဖွဲ့ဝင်၊ ဥပဒေကြမ်းကော်မတီ)</mp>ရိုသေလေးစားအပ်ပါသော ပြည်သူ့ လွှတ်တော် ဒုတိယဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စု ဒုတိယဝန်ကြီး များအားလုံး မင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ မကွေး တိုင်းဒေသကြီး၊ ပေါက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ပြည်သူ့လွှတ်တော် ဥပဒေကြမ်းကော်မတီဝင် ဦးခင်မောင်ညို ဖြစ်ပါတယ်။ ကျွန်တော့်အနေနဲ့ ဥပဒေကြမ်းကော်မတီ၏ကိုယ်စား ဘဏ်နှင့်ငွေရေးကြေးရေးအဖွဲ့အစည်းများ ဥပဒေကြမ်းနှင့်စပ်လျဉ်းပြီး ပြည်သူ့လွှတ်တော် ဥပဒေကြမ်းကော်မတီ၏ လေ့လာတွေ့ရှိချက်အစီရင်ခံစာအား ဖတ်ကြားရှင်းလင်းသွားမှာ ဖြစ်ပါတယ်။ ၁။ ပြည်ထောင်စုအစိုးရအဖွဲ့ရုံးက ပေးပို့လာသော ဘဏ်နှင့် ငွေရေးကြေးရေးအဖွဲ့အစည်းများ ဥပဒေကြမ်းကို ပြည်ထောင်စုလွှတ်တော်ဆိုင်ရာနည်းဥပဒေ ၈၀ နည်းဥပဒေခွဲ(က)အရ ပြည်သူ့ လွှတ်တော်တွင် စတင်ဆွေးနွေးနိုင်ရန် ပြည်ထောင်စုလွှတ်တော်ရုံးက ပေးပို့လာပါသည်။ ။၂။ မြန်မာနိုင်ငံတော် ဗဟိုဘဏ်သည် ဘဏ်နှင့် ငွေရေးကြေးရေးအဖွဲ့အစည်းများဥပဒေကြမ်းကို အောက်ဖော်ပြပါ ရည်ရွယ်ချက်များနှင့် ရေးဆွဲထားသည်ကို လေ့လာတွေ့ရှိရပါသည် - (က) မြန်မာနိုင်ငံ၏ ငွေရေးကြေးရေးကဏ္ဍဖွံ့ဖြိုးတိုးတက်စေရန်၊ (ခ) မြန်မာနိုင်ငံအတွင်းရှိ ဘဏ်နှင့် ငွေရေးကြေးရေးအဖွဲ့အစည်းများအား ငွေရေးကြေးရေးဝန်ဆောင်မှုလုပ်ငန်းများကို နိုင်ငံတကာမှ ကျင့်သုံးနေသည့် စံနှုန်းများနှင့်အညီလိုက်နာဆောင်ရွက်နိုင်စေရန်၊ (ဂ) မြန်မာနိုင်ငံတော် ဗဟိုဘဏ် ဥပဒေအသစ်နှင့်အညီ မြန်မာနိုင်ငံတော် ဗဟိုဘဏ်အား ကြပ်မတ်ကွပ်ကဲခြင်းနှင့် ကြီးကြပ်စစ်ဆေးခြင်းအာဏာ အပြည့်အဝကျင့်သုံးဆောင်ရွက်နိုင်စေရန်။ ၃။ ထို့အပြင် မြန်မာနိုင်ငံတော် ငွေရေးကြေးရေးအဖွဲ့အစည်းဥပဒေကို ၁၉၉၀ ပြည့်နှစ်က ပြဋ္ဌာန်း ခဲ့ပြီး ပိုမိုကျယ်ပြန့်လာသော ငွေရေးကြေးရေးစနစ်နှင့် ကိုက်ညီသည့် ငွေရေးကြေးရေးအဖွဲ့အစည်း များ၊ ခေတ်မီဆန်းသစ်သော ငွေရေးကြေးရေး ဝန်ဆောင်မှုအသစ်များအားလုံးကို အကျုံးဝင်စေလျက်ပြဋ္ဌာန်းခဲ့ပြီးဖြစ်သည့် မြန်မာနိုင်ငံတော်ဗဟိုဘဏ် ဥပဒေအသစ်နှင့်အညီ မြန်မာနိုင်ငံတော် ဗဟိုဘဏ် အားကြပ်မတ်ကွပ်ကဲခြင်း၊ ကြီးကြပ်စစ်ဆေးခြင်း ဆောင်ရွက်နိုင်စေရန်နှင့် ငွေရေးကြေးရေးစနစ် တည်ငြိမ်မှု၊ လုံခြုံမှု၊ ခိုင်မာမှုတို့ကို ထိန်းသိမ်းနိုင်ရန်နှင့် ငွေရေးကြေးရေးအပ်နှံသူများ၏ ဆုံးရှုံးနိုင်မှု အခြေအနေများကို လျော့နည်းစေရန် စည်းမျဉ်း၊ စည်းကမ်းများ သတ်မှတ်ရန်လိုအပ်သောကြောင့် ခေတ်စနစ်နှင့် လိုက်လျောညီထွေမှုရှိစေရန် ကျိုးကြောင်းဖော်ပြ၍ တင်ပြထားသည်ကို လေ့လာတွေ့ရှိ ရပါသည်။ ၄။ ပြည်သူ့လွှတ်တော် ဥပဒေကြမ်းကော်မတီသည် ၁၇-၁၁-၂၀၁၄ ရက်နေ့၊ ၁၈-၁၁-၂၀၁၄ ရက် နေ့နှင့် ၁၉-၁၁-၂၀၁၄ ရက်နေ့များတွင် ဘဏ်များနှင့် ငွေကြေးဆိုင်ရာ ဖွံ့ဖြိုးတိုးတက်ရေးကော်မတီ အဖွဲ့ဝင်များ၊ ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်အဖွဲ့ဝင်များ၊ ဥပဒေပြုရေးဆိုင်ရာ ပူးပေါင်းဆောင်ရွက်ရေး လုပ်ငန်းကော်မတီအဖွဲ့ဝင်များ၊ ဧရာဝတီဘဏ် လီမိတက်၊ အမရာဘဏ်လီမိတက်၊ ဘဏ်လုပ်ငန်းရှင်များအဖွဲ့နှင့် မြန်မာနိုင်ငံတော်ဗဟိုဘဏ်တို့မှ တာဝန်ရှိပုဂ္ဂိုလ်များနှင့်အတူ ညှိနှိုင်းအစည်းအဝေးများ ကျင်းပခဲ့ပါသည်။ ထို့အပြင် ဘဏ်များနှင့် ငွေကြေးဆိုင်ရာ ဖွံ့ဖြိုးတိုးတက်ရေးကော်မတီဥက္ကဋ္ဌမှ ဦးဆောင်၍ ပြည်သူ့လွှတ်တော် ဥပဒေကြမ်းကော်မတီဝင်အဖွဲ့ဝင်များ ၁၂-၅-၂၀၁၅ ရက်နေ့နှင့် ၂၂-၆-၂၀၁၅ ရက်နေ့များတွင် အဆိုပါ ဥပဒေ ကြမ်းနှင့်စပ်လျဉ်း၍ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင်များ၊ မြန်မာနိုင်ငံတော်ဗဟိုဘဏ်အပါအဝင် စုစုပေါင်း ဘဏ်(၁၈)ခု၊ ပြည်ပအဖွဲ့အစည်း ဖြစ်သော ဂျာမန်ဖွံ့ဖြိုးမှုပူးပေါင်းဆောင်ရွက်ရေးအဖွဲ့ (GIZ)၊ ပြည်ထောင်စုရှေ့နေချုပ်ရုံးတို့မှ တာဝန်ရှိ ပုဂ္ဂိုလ်များနှင့်အတူ ညှိနှိုင်းအစည်းအဝေးများ ပြုလုပ်ကျင်းပခဲ့ပါသည်။ ၅။ ဘဏ်နှင့် ငွေရေးကြေးရေးအဖွဲ့အစည်းများ ဥပဒေကြမ်းနှင့်စပ်လျဉ်း၍ ပြည်သူ့လွှတ်တော် ဥပဒေကြမ်းကော်မတီသည် ညှိနှိုင်းအစည်းအဝေးများ၏ ဆုံးဖြတ်ချက်များကို ၂၀၁၃ ခုနှစ်၊ ပြည်သူ့ လွှတ်တော်ဆိုင်ရာနည်းဥပဒေ ၅၉ ပါ အခြေခံရမည့်မူ ၁၂ ချက်နှင့်အညီ လေ့လာစိစစ်ခဲ့ပြီး စိစစ် အတည်ပြု သည့် ဥပဒေကြမ်းကို လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်ပါသည်။ ၆။ သို့ဖြစ်ပါ၍ ဘဏ်နှင့်ငွေရေးကြေးရေး အဖွဲ့အစည်းများဥပဒေကြမ်းကို လွှတ်တော်က အတည်ပြုပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၆၁ အရ စိစစ်ခဲ့ပြီး နည်းဥပဒေ ၆၃ နှင့်အညီ လွှတ်တော်သို့ အစီရင်ခံတင်ပြအပ်ပါသည်။ အားလုံးကို ကျေးဇူးတင်ပါ<title>မြန်မာနိုင်ငံတော် ဗဟိုဘဏ်ကတင်သွင်းသည့် ဘဏ်နှင့်ငွေရေးကြေးရေး အဖွဲ့အစည်းများ ဥပဒေကြမ်းကိုဆွေးနွေး၍ ပြင်ဆင်ချက်အဆိုတင်သွင်းလိုသည့် လွှတ်တော်ကိုယ်စားလှယ်များ အမည်စာရင်းတင်သွင်းနိုင်ကြောင်း ကြေညာခြင်း</title></speech>
<speech type="vicespeaker">အစီအစဉ် ၈ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၈၆၊ ၁၈၈ တို့နှင့်အညီ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုသူများသည် ပြင်ဆင်လိုတဲ့ ဥပဒေကြမ်းရဲ့ အပိုဒ်၊ အပိုဒ်ခွဲ၊ အကြောင်းအရာတို့ကို တိတိကျကျဖော်ပြ၍ ၂၃-၇-၂၀၁၅ ရက်(ကြာသပတေးနေ့) နောက်ဆုံးထားပြီး အမည်စာရင်း တင်သွင်းရန်ဖြစ်ကြောင်း အသိပေးကြေညာပါတယ်။။</speech>
</bill>
<bill>
<title>ပြည်သူ့လွှတ်တော် လွှတ်တော်အခွင့်အရေးကော်မတီက တင်သွင်းသည့် နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာဥပဒေကို ပြင်ဆင်သည့်ဥပဒေကြမ်းနှင့် စပ်လျဉ်း၍ ပြင်ဆင်ချက်မရှိအတည်ပြုရန်လွှတ်တော်၏ အဆုံးအဖြတ်ရယူခြင်း</title>
<speech type="vicespeaker">အစီအစဉ် ၉ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် အခွင့်အရေးကော်မတီက တင်သွင်းသော နိုင်ငံတော်သမ္မတနှင့် ဒုတိယသမ္မတများ ရွေးချယ် တင်မြှောက်ခြင်းဆိုင်ရာဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ပထမအကြိမ် ပြည်သူ့ လွှတ်တော်(၁၂) ကြိမ်မြောက်ပုံမှန်အစည်းအဝေး (၇၅)ရက်မြောက်နေ့ဖြစ်သော ၁၄-၇-၂၀၁၅ ရက် နေ့တွင် ဥပဒေကြမ်းကော်မတီက အစီရင်ခံစာကို ဖတ်ကြားရှင်းလင်းခြင်း ပြုလုပ်ခဲ့ပါတယ်။ ဒီ ဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော်ကိုယ်စားလှယ်များ အနေဖြင့် မိမိတို့ပြင်ဆင်လိုတဲ့ အပိုဒ်၊ အပိုဒ်ခွဲ၊ အကြောင်းအရာ၊ အချက်အလက်များကို တိကျစွာ ရေးသားဖော်ပြ၍ ၁၆-၇-၂၀၁၅ ရက်နေ့နောက်ဆုံးထားပြီး အမည်စာရင်းပေးသွင်းရန် တောင်းခံခဲ့ပြီး လည်းဖြစ်ပါတယ်။ ယနေ့အထိ ပြင်ဆင်ချက်အဆို တင်သွင်းလာတဲ့ ကိုယ်စားလှယ်တစ်ဦးမျှမရှိပါ။ ဒါကြောင့် နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီရဲ့ အစီရင်ခံစာ တင်ပြချက်အတိုင်း ပြင်ဆင်ချက်မရှိ အတည်ပြုရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူ ရှိပါသလားခင်ဗျား။။</speech>
<speech type="vicespeaker">သဘောမတူသူမရှိတဲ့အတွက် နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ ဥပဒေကို ပြင်ဆင်သည့် ဥပဒေကြမ်းကို ဥပဒေကြမ်းကော်မတီ၏ အစီရင်ခံစာတင်ပြချက်အတိုင်း ပြင်ဆင်ချက်မရှိ အတည်ပြုကြောင်းနှင့် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာနည်းဥပဒေ ၁၉၁ အရ ဆက်လက်ဆောင်ရွက် သွားမှာဖြစ်ကြောင်း ကြေညာပါတယ်။ (ဩဘာသံများ)။</speech>
</bill>
<bill>
<title>ဘဏ္ဍာရေးဝန်ကြီးဌာနက တင်သွင်းသည့် နိုင်ငံခြားသုံးငွေစီမံခန့်ခွဲမှုဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ပြင်ဆင်ချက်ဖြင့်အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="vicespeaker">အစီအစဉ် ၁၀ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဘဏ္ဍာရေးဝန်ကြီးဌာနက တင်သွင်းသော နိုင်ငံခြားသုံးငွေ စီမံခန့်ခွဲမှုဥပဒေကို ပြင်ဆင်သည့် ဥပဒေ ကြမ်းနှင့်စပ်လျဉ်းပြီး ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၇၇) ရက်မြောက်နေ့ဖြစ်သော ၁၆-၇-၂၀၁၅ ရက်နေ့တွင် ဥပဒေကြမ်းကော်မတီက အစီရင်ခံစာကို ဖတ်ကြားရှင်းလင်းခြင်းပြုလုပ်ခဲ့ပါတယ်။ ဒီဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်း ဆွေးနွေးလိုတဲ့ လွှတ်တော်ကိုယ်စားလှယ်များအနေဖြင့် မိမိပြင်ဆင်လိုတဲ့ အပိုဒ်၊ အပိုဒ်ခွဲ၊ အကြောင်း အရာ၊ အချက်အလက်များကို တိကျစွာ ရေးသားဖော်ပြ၍ ၂၀-၇-၂၀၁၅ ရက်နေ့နောက်ဆုံးထားပြီး အမည်စာရင်းပေးသွင်းရန် တောင်းခံခဲ့ပြီးလည်း ဖြစ်ပါတယ်။ ယနေ့အထိ ပြင်ဆင်ချက်အဆို တင်သွင်းလာတဲ့ ကိုယ်စားလှယ်တစ်ဦးမျှမရှိပါ။ ဒါကြောင့် နိုင်ငံခြားသုံးငွေ စီမံခန့်ခွဲမှုဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်းပြီး ဥပဒေကြမ်းကော်မတီရဲ့ အစီရင်ခံစာတင်ပြချက်အတိုင်း ပြင်ဆင်ချက်ဖြင့် အတည်ပြုရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောမတူတဲ့သူ ရှိပါသလားခင်ဗျား။။</speech>
<speech type="vicespeaker">သဘောမတူသူမရှိတဲ့အတွက် နိုင်ငံခြားသုံးငွေစီမံခန့်ခွဲမှုဥပဒေကို ပြင်ဆင်သည့်ဥပဒေကြမ်းကို ဥပဒေကြမ်းကော်မတီ၏ အစီရင်ခံစာ တင်ပြချက်အတိုင်း ပြင်ဆင်ချက်ဖြင့် အတည်ပြုကြောင်းနှင့် ၂၀၁၃ ခုနှစ်၊ ပြည်သူ့ လွှတ်တော်ဆိုင်ရာနည်းဥပဒေ ၁၉၁ အရ ဆက်လက်ဆောင်ရွက်သွားမှာဖြစ်ကြောင်း ကြေညာပါတယ်။ (ဩဘာသံများ)။</speech>
</bill>
</section>
</discussion>
<postface>
<title>ပြည်သူ့လွှတ်တော် ဒုတိယဥက္ကဋ္ဌက ပထမအကြိမ် ပြည်သူ့လွှတ်တော် (၁၂) ကြိမ်မြောက် ပုံမှန်အစည်းအဝေး (၇၈)ရက်မြောက်နေ့ ရပ်နားကြောင်းနှင့် အစည်းအဝေး (၇၉)ရက် မြောက်နေ့ ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="vicespeaker">လွှတ်တော်ကိုယ်စားလှယ်များခင်ဗျား။ အစည်းအဝေး (၇၈)ရက် မြောက်နေ့ရပ်နားပါမယ်။ ပထမအကြိမ် ပြည်သူ့လွှတ်တော် (၁၂) ကြိမ်မြောက် ပုံမှန်အစည်းအဝေး (၇၉)ရက်မြောက်နေ့ကို မနက်ဖြန် ၂၀၁၅ ခုနှစ်၊ ဇူလိုင်လ ၂၂ ရက်(ဗုဒ္ဓဟူးနေ့) နံနက် ၁၀ နာရီ အချိန်မှာ ဆက်လက်ကျင်းပမှာဖြစ်ကြောင်းနှင့် ယနေ့အစည်းအဝေးပြီးဆုံးကြောင်း ကြေညာပါတယ်။ (ဩဘာသံများ)။</speech>
<speech type="mc">ပြည်သူ့လွှတ်တော် ဒုတိယဥက္ကဋ္ဌ ပြန်လည်ထွက်ခွာပါပြီခင်ဗျာ။။</speech>
<speech type="mc">အားလုံးထွက်ခွာနိုင်ပါပြီခင်ဗျား။။</speech>
<p>ပထမအကြိမ် ပြည်သူ့လွှတ်တော် (၁၂) ကြိမ်မြောက်ပုံမှန်အစည်းအဝေး (၇၆)ရက်မြောက်နေ့ ကို၁၁၀း၄၅နာရီအချိန်တွင်ရပ်နားပါသည်။</p>
</postface>
</transcript>
</doc>
