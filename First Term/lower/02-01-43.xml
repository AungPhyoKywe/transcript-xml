<doc>
<docinfo>
<docno>02-01-43.xml</docno>
<pdf>02-01-43.pdf</pdf>
<term value='02'>ဒုတိယအကြိမ်</term>
<session value='01'/>
<sittingday value='43'> </sittingday>
<legislature value='lower'>ပြည်သူ့လွှတ်တော်</legislature>
<title>
ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး (၄၃)ရက်မြောက်နေ့မှတ်တမ်း
</title>
<date value='10-06-2016'>၁၃၇၈ ခုနှစ်၊ နယုန်လဆန်း ၅ ရက် (၂၀၁၆ ခုနှစ်၊ ဇွန်လ ၁၀ ရက်) (သောကြာနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး (၄၃)ရက်မြောက်နေ့ကို နံနက် ၁၀း၀၀ နာရီအချိန်၌ စတင်ကျင်းပပါသည်။ ပြည်သူ့လွှတ်တော်အစည်းအဝေးကို ကြီးကြပ်ကွပ်ကဲသူအဖြစ် ပြည်သူ့လွှတ်တော်ဥက္ကဋ္ဌ ဦးဝင်းမြင့် က ဆောင်ရွက်ပြီး၊ အခမ်းအနားမှူးအဖြစ် ဦးတင်ဝင်းအောင်၊ ညွှန်ကြားရေးမှူးချုပ်၊ ပြည်သူ့လွှတ်တော်ရုံးက ဆောင်ရွက်ပါသည်။</p> 
<title>
ပြည်သူ့လွှတ်တော်အစည်းအဝေး အထမြောက်ကြောင်းနှင့်စတင်ကျင်းပကြောင်း ကြေညာခြင်း
</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်သူ့လွှတ်တော် ပထယုံမှန်အစည်းအဝေး (၄၃)ရက်မြောက်နေ့မှာ ပြည်သူ့လွှတ်တော် လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော် ကိုယ်စားလှယ် ၄၂၆ ဦးရှိတဲ့အနက် ၄၀၄ ဦး တက်ရောက်ပါတယ်။ အစည်းအဝေးသို့ တက်ရောက်ခွင့် ရှိသူဦးရေ စုစုပေါင်းရဲ့ ၉၄.၈၄ ရာခိုင်နှုန်းရှိတဲ့အတွက် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာပါတယ်။ (ဩဘာသံများ)
</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ အစီအစဉ်များကို ကြိုတင်ဖြန့်ဝေထားတဲ့ အတိုင်း ဆက်လက်ဆောင်ရွက်သွားပါမယ်။
</speech>
<leave>
<speech type='speaker'>
ယခု အစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ခွင့်ပန်ကြားရန်ဖြစ်ပါတယ်။
</speech>
<speech><mp id='309'>ဒေါက်တာလှမိုး (အဖွဲ့ဝင်၊ လွှတ်တော်အခွင့်အရေးကော်မတီ)</mp> လေးစားအပ် ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ယနေ့ ၂၀၁၆ ခုနှစ်၊ ဇွန်လ ၁၀ ရက်နေ့ ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး (၄၃)ရက်မြောက်နေ့သို့ မတက်ရောက်နိုင်ပါသဖြင့် ခွင့်ပန်ကြားသူ လွှတ်တော်ကိုယ်စားလှယ်များ၏ကိုယ်စား ပြည်သူ့လွှတ်တော် လွှတ်တော်အခွင့်အရေး ကော်မတီ အတွင်းရေးမှူး ကျွန်တော် ဒေါက်တာလှမိုး၊ အောင်မြေသာစံမဲဆန္ဒနယ်က ခွင့်ပန်ကြားသွား မှာဖြစ်ပါတယ်။ ပြည်သူ့လွှတ်တော်မှာ ယနေ့ တက်ရောက်ခွင့်ရှိသော ကိုယ်စားလှယ် ၄၂၆ ဦး ရှိပြီး တက်ရောက်သူကိုယ်စားလှယ် ၄၀၄ ဦးရှိကာ ယနေ့ ခွင့်ပန်ကြားသူ ၅ ဦးရှိပါတယ်။ ၎င်းတို့ကတော့ (၁) ကောလင်းမဲဆန္ဒနယ်မှ ဦးမျိုးဇော်အောင် ခွင့် ၁ ရက်၊ (၂) ချောင်းဦးမဲဆန္ဒနယ်မှ ဦးမျိုး ခွင့် ၁ ရက်၊ (၃) လမ်းမတော်မဲဆန္ဒနယ်မှ ဦးခင်မောင်ဝင်း ခွင့် ၁ ရက်၊ (၄) မာန်အောင်မဲဆန္ဒနယ်မှ ဦးတင်နု(ခ)ဦးတင်နုအောင် ခွင့် ၁ ရက်၊ (၄) စစ်တွေမဲဆန္ဒနယ်မှ ဦးမောင်သိန်းခိုင် ခွင့် ၁ ရက်တို့ဖြစ်ကြပါတယ်။ ယခင် ခွင့်ပန်ကြား သူ ၁၇ ဦး၊ ယနေ့ခွင့်ပန်ကြားသူ ၅ ဦး စုစုပေါင်း ခွင့်ပန်ကြားသူ ၂၂ ဦး ဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနှင့် အထက်ပါကိုယ်စားလှယ်များ၏ ခွင့်ပန်ကြားမှုအား ခွင့်အဖြစ် ခွင့်ပြုပေးပါရန် လေးစားစွာဖြင့် ပန်ကြားအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<title>
ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း
</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက် ခွင့်ရှိတဲ့ လွှတ်တော်ကိုယ်စားလှယ် ၄၂၆ ဦး၊ ယခင်က ခွင့်ပန်ကြား၍ ခွင့်ပြု ထားသူ ၁၇ ဦး၊ ယနေ့ ခွင့်ပြု ထားသူ ၅ ဦးဖြစ်၍ လွှတ်တော်က ခွင့်ပြုထားသူ စုစုပေါင်း ၂၂ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရဲ့ အတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေတင်ပြချက်ကို အတည်ပြု မှတ်တမ်းတင်ရန် လွှတ်တော်က သဘောတူပါသလားခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'>
လွှတ်တော်က သဘောတူတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)
</speech>
</leave>
</preface><discussion>
<section value = 'QA'>
<title>
ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာပြည်ထောင်စုအဆင့် အဖွဲ့အစည်းဝင်က ဖြေကြားခြင်း
</title>
<speech type='speaker'>
အစီအစဉ်များကို ဆက်လက်ဆောင်ရွက်ပါမယ်။ လွှတ်တော်ကိုယ်စားလှယ် များခင်ဗျား။ မေးခွန်းများ မေးမြန်းခြင်း၊ ဖြေကြားခြင်း အစီအစဉ် စတင်ဆောင်ရွက်ပါမယ်။
</speech>
<Q-A>
<title>
စိုက်ပျိုးစရိတ်ချေးငွေ(အမတော်ကြေး)များကို တောင်သူများအနေဖြင့် စိုက်ပျိုးချိန်အမီရရှိနိုင်ရေး အတွက် ဆောင်ရွက်ပေးနိုင်ခြင်း ရှိ/မရှိနှင့် တောင်သူများအတွက် စိုက်ပျိုးစရိတ် ချေးငွေကိစ္စတို့နှင့် စပ်လျဉ်းသည့်မေးခွန်း
</title>
<speech type='speaker'>
ပထမဦးစွာ ကျိုက်လတ်မဲဆန္ဒနယ်မှ ဦးရန်လင်း မေးမြန်းဖို့ဖြစ်ပါတယ်။
</speech>
<speech><mp id='163'>ဦးရန်လင်း(ကျိုက်လတ်မဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဌကြီး နှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဖွဲ့အစည်းဝင် ပုဂ္ဂိုလ်များ၊ ကြွရောက်လာကြသော ဧည့်သည်တော်များခင်ဗျား။ အားလုံးကို မင်္ဂလာပါလို့ ဦးစွာဂါရဝပြု နှုတ်ဆက်ပါတယ်။ ကျွန်တော်က ဧရာဝတီတိုင်းဒေသကြီး၊ ကျိုက်လတ်မဲဆန္ဒနယ်က ပြည်သူ့လွှတ်တော် ကိုယ်စားလှယ် ဦးရန်လင်းဖြစ်ပါတယ်။ ဒီနေ့ တောင်သူလယ်သမားများကို ချေးပေးနေတဲ့ (အမတော်ကြေး) စိုက်ပျိုး စရိတ်ချေးငွေနှင့်ပတ်သက်တဲ့မေးခွန်း လေးခုကို ကျွန်တော်မေးမြန်း လိုပါတယ်။ ပထမမေးခွန်းက ယနေ့ အများစုတောင်သူတွေဟာ စိုက်ချိန်အမီ စိုက်ပျိုးစရိတ်ကို မရကြဘူးလို့ သိရပါတယ်။ အဲဒါ ကြောင့်မို့လို့ စိုက်ချိန်အမီရရှိနိုင်ရေးအတွက် ဆောင်ရွက်ပေးနိုင်ခြင်း ရှိ/မရှိနှင့် တကယ်လို့ အဲဒီလို မဆောင်ရွက်ပေးနိုင်ဘူးဆိုရင် ဘယ်လိုအခက်အခဲများ ရှိနေပါသလဲဆိုတာ သိလိုတဲ့မေးခွန်းဖြစ်ပါတယ်။ မေးခွန်း(၂)က ခိုင်လုံသော အကြောင်း အချက်များကြောင့် စိုက်ပျိုးစရိတ်ချေးငွေကို အချိန်မီ မပေးဆပ်နိုင်တဲ့ တောင်သူများ အတွက် စိုက်ပျိုးစရိတ် ဆက်လက်ချေးယူနိုင်အောင် စီမံဆောင်ရွက် ပေးဖို့ရ/မရ ဆိုတာကို မေးလိုပါတယ်။ မေးခွန်း(၃)အနေနဲ့ ယနေ့ စပါးကို ၁၀ ဧကအထိပဲ စိုက်စရိတ် ချေးပါတယ်။ ၁၀ ဧက အထက် လယ်သမားများဟာလည်းပဲ သူတို့အတွက် စိုက်စရိတ်လိုအပ်ပါတယ်။ ဒါကြောင့်မို့လို့ ၁၀ ဧက ကျော်သော တောင်သူများအတွက် ပုံစံ(၇)ကို ပြပြီးတော့ တခြားဘဏ်များမှ စိုက်စရိတ်ချေး ယူနိုင်အောင် စီမံဆောင်ရွက်ပေးနိုင်ခြင်းရှိ/မရှိဆိုတဲ့မေးခွန်းကိုလည်း မေးလိုပါတယ်။ မေးခွန်း(၄) အနေနဲ့ အခုအချိန်မှာ လယ်ယာလုပ်သားရှားပါးတဲ့ပြဿနာကို တောင်သူများ ရင်ဆိုင်နေ ရပါတယ်။ ဒါကြောင့်မို့လို့ လယ်ယာသုံးစက်ကိရိယာများဖြစ်တဲ့ စိုက်ပျိုးထွန်စက်၊ ရိတ်သိမ်းခြွေလှေ့ စက်၊ အခြောက်ခံစက် စတဲ့ စက်များကို ဝယ်ယူဖို့အတွက် နှစ်ရှည်ချေးငွေများကို အတိုးနှုန်း သက်သာ စွာဖြင့် ထုတ်ချေးပေးရန် အစီအစဉ်ရှိ/မရှိဆိုတဲ့ မေးခွန်း လေးခုကို ဥက္ကဋ္ဌကြီးမှတစ်ဆင့် မေးမြန်းလိုက် ပါတယ်။ ကျေးဇူးတင်ပါတယ်ခင်ဗျား။</speech>
<speech type='speaker'>
သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='11'>ဒေါက်တာထွန်းဝင်း(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌ၊ ပြည်သူ့လွှတ်တော်ဥက္ကဋ္ဌကြီးနှင့်။ </speech>
<speech type='speaker'>အမျိုးသားလား၊ ပြည်သူ့လား။</speech>
<speech><agency id='11'>ဒေါက်တာထွန်းဝင်း(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>ပြည်သူ့လွှတ်တော်ဥက္ကဋ္ဌပါ ခင်ဗျား။ ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်တော်များခင်ဗျား။ ကျွန်တော်ကတော့ ဒီနေ့လယ်ယာကဏ္ဍနှင့် စိုက်ပျိုးရေး၊ မွေးမြူရေး ကဏ္ဍနှင့်ပတ်သက်ပြီးတော့ ဝန်ကြီးရဲ့ ကိုယ်စား မေးခွန်းများအတွက်ဖြေကြားဖို့လာတဲ့ လယ်ယာ စိုက်ပျိုးရေး၊ ဆည်မြောင်းနှင့် မွေးမြူရေးဝန်ကြီးဌာန၊ ဒုတိယဝန်ကြီး ဒေါက်တာထွန်းဝင်းဖြစ်ပါတယ်။ ကျွန်တော့်အနေနဲ့ ဧရာဝတီတိုင်းဒေသကြီး၊ ကျိုက်လက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးရန်လင်းရဲ့ မေးခွန်းလေးခုနှင့် ပတ်သက်ပြီးတော့ ဖြေကြားရမယ်ဆိုလို့ရှိရင်တော့ ပထမဦးဆုံး မေးခွန်းဖြစ်တဲ့ စိုက်ပျိုးချိန်အမီရရှိရေးကိစ္စနှင့်ပတ်သက်ပြီး ပြောကြားရမယ်ဆိုရင် မြန်မာ့လယ်ယာ ဖွံ့ဖြိုးရေးဘဏ်သည် စိုက်ပျိုးစရိတ်ငွေများထုတ်ချေးရန်အတွက် မြို့နယ်ဘဏ်ခွဲများအနေဖြင့် နှစ်စဉ် ဒီဇင်ဘာလမှစတင်၍ တောင်သူလယ်သမားများနှင့် ညှိနှိုင်းရရှိမှုအပေါ် စာရင်းပြုပြီး တိုင်းဒေသကြီး/ ပြည်နယ်နှင့် မြန်မာ့လယ်ယာဖွံ့ဖြိုးရေးဘဏ်ရုံးချုပ်သို့ အဆင့်ဆင့်တင်ပြပါတယ် ။ ယင်းတင်ပြချက် အရ လာမည့်ဘဏ္ဍာရေးနှစ်အတွင်း လိုအပ်မည့် စုစုပေါင်းခန့်မှန်းခြေ ချေးငွေပမာဏကို တွက်ချက် ပြုစုရပါတယ်။ တွက်ချက်ရရှိသည့် ဘဏ္ဍာငွေလိုအပ်ချက်ကို ပြည်ထောင်စုဝန်ကြီးရုံးမှ တစ်ဆင့် စီမံကိန်းနှင့် ဘဏ္ဍာရေးဝန်ကြီးဌာနနှင့် ညှိနှိုင်းပြီးတော့ မြန်မာ့စီးပွားရေးဘဏ်ကနေပြီးတော့မှ အတိုးငွေနှင့် ချေးယူဆောင်ရွက်ရခြင်းဖြစ်ပါတယ်။ တစ်နိုင်ငံလုံးအတွက် ၂၀၁၆-၂၀၁၇ ဘဏ္ဍာနှစ် ခန့်မှန်းခြေစာရင်းအရ ချေးငွေရယူမည့် စုစုပေါင်း စိုက်ဧကဟာ ၁၆.၇၅ သန်းခန့် ဖြစ်ပါတယ်။ အဆိုပါ စာရင်းများရရှိရေးအတွက် တစ်နိုင်ငံလုံးရှိ ဘဏ်ဝန်ထမ်း ၂၄၄၁ ဦးနဲ့ စဉ်ဆက်မပြတ်လုံ့လစိုက်၍ နှစ်လတာကာလအတွင်း ပြီးပြတ်မှန်ကန်အောင် ကြိုးစားဆောင်ရွက်ကြရခြင်းဖြစ်ပါတယ်။ နှစ်စဉ်နှစ်တိုင်း ချေးငွေရန်ပုံငွေကိစ္စအတွက် အချိန်မီကြို တင်တင်ပြဆောင်ရွက်ပြီး ခွင့်ပြုချက် ရရှိသည်နှင့် ချေးငွေရန်ပုံငွေခွင့်ပြုခြင်း၊ ချေးငွေညွှန်ကြားစာ ထုတ်ပြန်ခြင်း၊ မြန်မာ့စီးပွားရေးဘဏ်နှင့် မြို့နယ်ဘဏ်ခွဲများသို့ ငွေထုတ်ကန့်သတ်ချက်ပေးပို့ခြင်းများကို အချိန်နှင့်တစ်ပြေးညီ ပြုလုပ်ခဲ့ပါ တယ်။ ယခု ဘဏ္ဍာနှစ်တွင် ၁၄-၃-၂၀၁၆ ရက်နေ့မှာ ချေးငွေရန်ပုံငွေရရှိရေး ဦးစွာစတင် တင်ပြခဲ့ပြီး တော့ ၂၀၁၆ ခုနှစ်၊ မေလမှာခွင့်ပြုချက်ရရှိပြီးတော့ မေလ ဒုတိယပတ်မှာ ချေးငွေစတင်ထုတ်ချေး ခဲ့ပါတယ်။ သို့ပါ၍ မြန်မာ့လယ်ယာဖွံ့ဖြိုးရေးဘဏ်အနေဖြင့် စိုက်ပျိုးစရိတ်ငွေများကို တောင်သူများ အချိန်မီရရှိရေးအတွက် နှစ်စဉ်လုံ့လစိုက်ဆောင်ရွက်လျက်ရှိပါကြောင်း ဖြေကြားအပ်ပါတယ်။ ကျွန်တော့်အနေနဲ့ ဖြည့်စွက်ပြီး ဒီအချက်နဲ့ပြောရရင်တော့ ကျွန်တော်တို့ရဲ့ အစိုးရသစ်ကာလမှာ ဒီလယ်သမားတွေရဲ့ ဒီလိုအခက်အခဲကို ရှေးရှုဆောင်ရွက်ခဲ့ပြီးတော့ ယခင်နှစ်များထက် ကြိုပြီးတော့ တစ်လလောက်ကြိုပြီးတော့ကို မေလဝက်လောက်မှာ စတင်ထုတ်ချေးနိုင်ခြင်းဟာ ကျွန်တော်တို့ အတွက် အစဦးရက်ပိုင်းမှာ ကြိုးစားချက်တစ်ရပ်ဖြစ်တဲ့အတွက် နောက်ပိုင်းမှာလည်း ဒီထက်စောနိုင် သမျှစောနိုင်အောင် ဒါမှမဟုတ်ရင်လည်း ကျွန်တော်တို့က ဒီအချိန်သာလျှင် အဆင်ပြေမပြေဆိုတာ ကျွန်တော်တို့ ဆန်းစစ်ပြီးတော့၊ ပြန်ပြီးတော့ ဒီစိုက်ချိန်ကို ဒီထက် အဆင်ပြေတဲ့နည်းနဲ့ ကျွန်တော်တို့ ဆောင်ရွက်ပါမယ်။ တကယ်လို့ ချေးတဲ့အချိန်က စောစီးသွားမယ်ဆိုလို့ရှိရင်လည်း ဒီငွေတွေက ပျောက်ပျက်သွားနိုင်တဲ့အနေအထားရှိတဲ့အတွက် ဒါကိုကျွန်တော်တို့ ပြန်လည်သုံးသပ်ပြီး ဒီနေ့ချေးတဲ့ အနေအထားပြန်လည်သုံးသပ်ပြီး နောင်နှစ်မှာ ဒီထက်ကောင်းတဲ့အစီအမံများကို ကျွန်တော်တို့ ဆက်ပြီးတော့ ဆောင်ရွက်မှာဖြစ်ပါတယ်။ ဒုတိယမေးခွန်းနဲ့ပတ်သက်ပြီးတော့ ခိုင်လုံသော အကြောင်းချက်ကြောင့် စိုက်ပျိုးစရိတ်ချေးငွေ ကို သတ်မှတ်ချိန်အတွင်း ပြန်မဆပ်နိုင်တဲ့ တောင်သူများအတွက် စိုက်ပျိုးစရိတ်ဆက်လက်ချေးယူနိုင် အောင် စီမံဆောင်ရွက်ပေး၍ ရ/မရဆိုသည့်မေးခွန်းနှင့်ပတ်သက်ပြီးတော့ သဘာဝဘေးအန္တရာယ် ကြောင့်သော်လည်းကောင်း၊ မကာကွယ်မတားဆီးနိုင်သော အကြောင်းကြောင့်သော်လည်းကောင်း၊ သီးနှံပျက်စီးသဖြင့် ချေးငွေပြန်မဆပ်နိုင်ပါက မြို့နယ်ဘဏ်ခွဲမန်နေဂျာထံ ပေးဆပ်ရက် ရွှေ့ဆိုင်းပေး ပါရန် လျှောက်လွှာကို ပထမဦးစွာ တင်သွင်းရမည်ဖြစ်ပါတယ်။ မြို့နယ်ဘဏ်ခွဲမန်နေဂျာက စုံစမ်း စစ်ဆေးပြီးနောက် မြို့နယ်အကြံပေးအဖွဲ့၊ တိုင်းဒေသကြီး/ပြည်နယ်အကြံပေးအဖွဲ့စသည်တို့၏ အဆင့် ဆင့်သော သဘောထားမှတ်ချက်များနှင့်တကွ ဘဏ်ရုံးချုပ်သို့ ဆက်လက်တင်ပြပြီး ဘဏ်ဒါရိုက်တာ အဖွဲ့၏ ထိုက်သင့်သလို စိစစ်ပြီးနောက် ပေးဆပ်ရက်ကို ရွှေ့ဆိုင်းနိုင်ပါတယ်။ သို့ရာတွင် သီးနှံ ပျက်စီးမှုကို အချိန်နှင့်တစ်ပြေးညီ တင်ပြခြင်းမရှိဘဲ ငွေဆပ်ချိန်ရောက်မှ တင်ပြလာပါက အထက် အပိုဒ်(၃)ပါ လုပ်ငန်းစဉ်များကို ဆက်လက်ဆောင်ရွက်ရန် အခက်အခဲရှိမည် ဖြစ်ပါတယ်။ ဒါကတော့ ပြန်ပြီး ကျွန်တော်တို့ဒီဥစ္စာကို ဒီလူကို ကျွန်တော်တို့ ခွင့်မလွှတ်နိုင်ဘူး။ ပြန်ပေးဆပ်ရက် နောက်ကျတဲ့ သူကို အချိန်မီတင်ပြခြင်းမရှိပါက ကျွန်တော်တို့လုပ်ငန်းစဉ်အတိုင်း ဆက်လက်ဆောင်ရွက်ဖို့အခက် အခဲရှိပါတယ်။ ပြန်မဆပ်နိုင်သော တောင်သူများကို စိုက်ပျိုးစရိတ် ဆက်လက်ချေးယူနိုင်အောင် စီမံဆောင် ရွက်ပေး၍ရ/မရ မေးခွန်းနှင့်ပတ်သက်ပြီးတော့ ယခုနှစ် ၂၀၁၅-၂၀၁၆ ဘဏ္ဍာနှစ်က မြန်မာ့လယ်ယာ ဖွံ့ဖြိုးရေးဘဏ်၊ တိုင်းဒေသကြီး/ပြည်နယ်ဘဏ်ခွဲများ၏ တောင်းခံချက်အရ ချေးငွေရန်ပုံငွေ လိုအပ်ချက်မှာ ကျပ် ၁၃၅၂ ဘီလီယံကျော်ဖြစ်သော်လည်း ခွင့်ပြုချက်ရရှိသည့် ရန်ပုံငွေမှာ ကျပ် ၁၂၀၀ ဘီလီယံဖြစ်ရာ တစ်နှစ်ပတ်လုံး မိုး၊ ဆောင်း၊ မိုးကြို ချေးငွေအရပ်ရပ် လုံလောက်အောင် စီမံဆောင်ရွက်ရပါတယ်။ ဘဏ်၏အဓိက ချေးငွေရန်ပုံငွေရရှိမှုမှာ နှစ်ချင်းပြန်ဆပ်ရမည့် မြန်မာ့ စီးပွားရေးဘဏ်ချေးငွေသာဖြစ်သဖြင့် မြန်မာ့စီးပွားရေးဘဏ်သို့ အချိန်မီပြန်ဆပ်နိုင်ရန်နှင့် နိုင်ငံတော် ၏ဘဏ္ဍာငွေကြေး မဆုံးရှုံးစေရန်လည်းကောင်း တစ်ဖက်မှဦးစားပေး ဆောင်ရွက်ရပါတယ်။ သို့ပါ၍ အချိန်စေ့ကြွေးကျေသော တောင်သူလယ်သမားများကိုသာ ချေးငွေသစ်ထုတ်ချေးရေး ဦးစားပေး ဆောင်ရွက်ရခြင်းဖြစ်ပါကြောင်း ဒုတိယမေးခွန်းကို ဖြေကြားအပ်ပါတယ်။ တတိယမေးခွန်းဖြစ်တဲ့ ၁၀ ဧက ကျော်သော တောင်သူများအတွက် ပုံစံ(၇)ကို တင်ပြပြီး အခြားဘဏ်များမှ စိုက်ပျိုးစရိတ် ချေးနိုင်အောင် စီမံဆောင်ရွက်ပေးနိုင်ခြင်းရှိ/မရှိဆိုတဲ့မေးခွန်း နှင့်ပတ်သက်ပြီးတော့ ဖြေကြားရမယ်ဆိုလို့ရှိရင် မြန်မာ့လယ်ယာဖွံ့ဖြိုးရေးဘဏ်၏ ချေးငွေမူစနစ် လုပ်ကွက်ငယ် လုပ်ကိုင်သော တောင်သူလယ်သမားများအား ဦးစားပေး၍ ချေးငွေထုတ်ချေးပါတယ်။ သို့ပါသော်လည်း အဆိုပါလုပ်ကွက်ငယ် တောင်သူလယ်သမားများကို လုံလောက်သော စိုက်ပျိုးစရိတ် ချေးငွေထုတ်ချေးရန် ရန်ပုံငွေကန့်သတ်ချက်ရှိပါသဖြင့် လုံလောက်အောင် ထုတ်ချေးနိုင်ခြင်းမရှိပါ။ စိုက်ပျိုးစရိတ်ထုတ်ချေးရန်ကိစ္စနှင့်ပတ်သက်ပြီးတော့ အခြားဘဏ်များကိုလည်း ၎င်းတို့ဘဏ်၏ မူစနစ်၊ ၎င်းတို့၏ဘဏ် ဒါရိုက်တာအဖွဲ့၏ ဆုံးဖြတ်ချက်များအရသာ ဆောင်ရွက်ရမည်ဖြစ်ပါ၍ မြန်မာ့လယ်ယာဖွံ့ဖြိုးရေးဘဏ်က ၎င်းကိစ္စအတွက် စီမံဆောင်ရွက်ပေးနိုင်ခြင်း မရှိပါကြောင်း ဖြေကြားအပ်ပါတယ်။ နောက်ဆုံးမေးခွန်းအတွက်ကတော့ လယ်ယာသုံးစက်ကိရိယာချေးငွေများကို ထုတ်ချေးပေးရန် အစီအစဉ်ရှိ/မရှိနှင့်ပတ်သက်တဲ့ မေးခွန်းနှင့်ပတ်သက်ပြီးတော့ဖြေကြားရမယ်ဆိုရင် မြန်မာ့လယ်ယာ ဖွံ့ဖြိုးရေးဘဏ်အနေဖြင့် ၂၀၁၅-၂၀၁၆ ခုနှစ်မှစတင်ပြီးတော့ နှစ်ချင်းဆပ် ချေးငွေရန်ပုံငွေ ခွင့်ပြုချက်ဖြင့် သီးနှံစိုက်ပျိုးထုတ်လုပ်မှုဘဏ်ချေးငွေများကိုသာ ထုတ်ချေးပြီးတော့ နှစ်တို၊ နှစ်ရှည် ချေးငွေများကို ဆောင်ရွက်ခြင်းမရှိပါကြောင်း ဖြေကြားအပ်ပါတယ်။ ဒါ မြန်မာ့လယ်ယာ ဖွံ့ဖြိုးရေး ဘဏ်အနေနဲ့ မလုပ်နိုင်တဲ့အကြောင်းပါ။ ဒါပေမဲ့ စက်မှုလယ်ယာဦးစီးဌာနမှ တောင်သူလယ်သမား များအား လယ်ယာသုံးစက်ကိရိယာများကို အရစ်ကျစနစ်ဖြင့် ရောင်းချပေးလျက်ရှိပြီး ထွန်စက်ကြီး၊ လေးဘီးထွန်စက်ငယ်၊ ရိတ်သိမ်းခြွေလှေ့စက်၊ စပါးခြွေလှေ့စက်၊ လယ်ယာမြေညှိစက်၊ လက်တွန်း ထွန်စက်၊ ဒေါင်းဖန်း၊ လက်ကိုင်ရှည်များကို နှစ်နှစ်လျှင် သုံးရစ်ခွဲ၍ ပြန်လည်ပေးဆပ်သည့် စနစ်ဖြင့် လည်းကောင်း၊ လယ်ယာ(၁၆/၂၀/၂၂)လက်တွန်းထွန်စက်များကို လေးနှစ် ငါးရစ်ခွဲဆပ်သည့် စနစ်ဖြင့် လည်းကောင်း ရောင်းချပေးလျက်ရှိပါတယ်။ ဒုတိယအနေနဲ့ လုပ်ပေးတဲ့ဌာနကတော့ သမဝါယမဦးစီးဌာနအနေနဲ့ကလည်း အမေရိကန် ဒေါ်လာ သန်း ၁၀၀ တန်ဘိုးရှိတဲ့ ကိုရီးယားနိုင်ငံထုတ်၊ ဒေဒုံကုမ္ပဏီထုတ် လယ်ယာသုံးစက်ကိရိယာ များကို အရစ်ကျငွေချေးစနစ်ဖြင့် ရရှိခဲ့ပြီးတော့ အသင်းသားတောင်သူများသို့ ဖြန့်ဖြူးရောင်းချပေး လျက်ရှိပါတယ်။ ထို့အပြင် ပြည်တွင်းဈေးကွက်အတွင်းရှိ ကုမ္ပဏီအသီးသီးက ရောင်းချတဲ့ လယ်ယာ သုံးစက်ကိရိယာများကို အသင်းသား တောင်သူများ ကြိုက်နှစ်သက်ပြီးတော့ ဝယ်ယူလိုပါက အရစ်ကျ ငွေချေ(Hire Purchase)စနစ်ဖြင့် ရောင်းချပေးလျက်ရှိပါတယ်။ ယင်းသို့ ရောင်းချရာတွင် ကိုရီးယား နိုင်ငံ၊ ဒေဒုံကုမ္ပဏီထုတ် လက်တွန်းထွန်စက်များကို ငါးနှစ်၊ ရိတ်သိမ်းခြွေလေ့စက်၊ ထွန်စက်ကြီးများကို ခြောက်နှစ်တာကာလဖြင့် ရောင်းချပေးပြီး ပြန်လည်ပေးဆပ်သည့်စနစ်မှာ ခြောက်လတစ်ကြိမ် အရင်း နှင့်အတိုးပြန်လည်ပေးဆပ်သည့် စနစ်ဖြစ်ပါတယ်။ ပြည်တွင်း ကုမ္ပဏီများ၏ လယ်ယာသုံး စက်ကိရိယာများအတွက် ပေးဆပ်ချိန်ကာလမှာ အများဆုံး သုံးနှစ်ဖြစ်ပြီး အရစ်ကျပေးဆပ်ရမည့် အကြိမ်အရေအတွက်မှာ သက်ဆိုင်ရာကုမ္ပဏီများ၏ သတ်မှတ်ချက်အတိုင်း ဆောင်ရွက်ရပါတယ်။ ၃၀-၄-၂၀၁၆ ရက်နေ့အထိ ကိုရီးယားနိုင်ငံ၊ ဒေဒုံလယ်ယာသုံးစက်ကိရိယာများ ၂၈၄၂ စီး၊ အခြား ပြည်တွင်းကုမ္ပဏီများမှ လယ်ယာသုံးပစ္စည်း ၁၈၁၆၅ စီး၊ လုပ်ငန်းသုံးပစ္စည်း ၂၃၈၈၄ စီး၊ ရေလုပ်ငန်း သုံးပစ္စည်း ၂၈၇၄၂၄ စီး စုစုပေါင်း ၃၃၂၃၂၅ စီး၊ စုစုပေါင်းတန်ဖိုးအားဖြင့် ကျပ်သန်းပေါင်း ၁၃၉၆၉၄ သန်းအား အရစ်ကျငွေချေစနစ်ဖြင့် ရောင်းချပေးပြီဖြစ်ပါကြောင်း နောက်ဆုံး ကျွန်တော်ရှင်းလင်း တင်ပြအပ်ပါတယ်။</speech>
</Q-A>
<Q-A>
<title>
တိုက်ကြီးမြို့နှင့် ဧရာဝတီတိုင်းဒေသကြီး၊ ဓနုဖြူမြို့နယ်၊ စံကင်းကျေးရွာကြီးရှိ တော်လတီတိုက်နယ် ရွာကြီးတွင် လှိုင်မြစ်ကြားခံနေပါသဖြင့် တော်လတီ-ကြာအင်းမြစ်ကူးတံတား သံပေါင်ဘေလီတံတား တစ်စင်း တည်ဆောက်ပေးနိုင်ခြင်းရှိ/မရှိတို့နှင့် စပ်လျဉ်းသည့်မေးခွန်း
</title>
<speech type='speaker'>
တိုက်ကြီးမဲဆန္ဒနယ်မှ ဦးကျော်မြင့် မေးမြန်းဖို့ဖြစ်ပါတယ်။
</speech>
<speech><mp id='453'>ဦးကျော်မြင့်(တိုက်ကြီးမဲဆန္ဒနယ်)</mp> လေးစားရပါသော ပြည်သူ့လွှတ်တော် ဥက္ကဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များအားလုံး မင်္ဂလာပါခင်ဗျား။ ကျွန်တော်ကတော့ တိုက်ကြီးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကျော်မြင့် ဖြစ်ပါတယ်။ ကျွန်တော်မေးမြန်းချင်တဲ့မေးခွန်းကတော့ ကျွန်တော်တို့ တိုင်းပြည်တစ်ခုမှာ ဖွံ့ဖြိုး တိုးတက်ဖို့ဆိုလို့ရှိရင် Infrastructure တွေ ကောင်းဖို့လိုအပ်ပါတယ်။ အဲဒီအထဲမှာ အရေးကြီးဆုံး လိုအပ်ချက်ကတော့ လမ်းပန်းဆက်သွယ်ရေးလေးပါ။ လမ်း၊ တံတားတွေကောင်းဖို့ အရေးကြီး ဆုံးဖြစ်ပါတယ်။ ကျွန်တော်တို့ ဧရာဝတီတိုင်းက ဓနုဖြူမြို့ရဲ့ ဧရာဝတီမြစ် အရှေ့ဘက်ကမ်းဒေသတွေ ဟာဆိုလို့ရှိရင် ဆန်စပါး၊ ပဲ၊ ပြောင်းနှင့် ငါးပိ၊ ငါးခြောက်အများကြီးထွက်လို့ နာမည်ကြီးတဲ့ဒေသ ဖြစ်ပါ တယ်။ အဲဒီဒေသက ထွက်ကုန်တွေကို မြို့မကျ၊ တောမကတဲ့ စံကင်းကျေးရွာကြီးကနေပြီးတော့ ရန်ကုန် တိုင်းဒေသကြီး၊ တိုက်ကြီးမြို့နယ် တော်လတီမြို့လေးသို့ ခုနက လမ်းဖောက်ပြီးဖြစ်ပါတယ်။ အဲဒီ လမ်းက ဂဝံလမ်းတစ်ဝက် နောက် ကွန်ကရစ်လမ်းတစ်ဝက်ဖြစ်ပါတယ်။ အဲဒီလိုဆက်သွယ်ရေး လမ်းတွေ ဖောက်ထားတယ်။ အဲဒီလိုပဲ ရန်ကုန်-ပြည်ကားလမ်းကြီးပေါ်မှာရှိတဲ့ ကျွန်တော်တို့ရဲ့ တိုက်ကြီးမြို့ ကလည်း အဲဒီကြာအင်းရွာ အထိက ကွန်ကရစ်လမ်းနဲ့ ဂဝံလမ်းတွေ ဖောက်ပြီးသားဖြစ် ပါတယ်။ အဲဒီလမ်းဟာဆိုလို့ရှိရင် တိုင်းနှစ်တိုင်း၊ မြို့နှစ်မြို့ ဆက်သွယ်တဲ့ အနီးဆုံးသော၊ အဖြောင့် ဆုံးသောလမ်းဖြစ်ပါတယ်။ အဲဒီဒေသကထွက်ကုန်တွေကို ဒီလှိုင်မြစ်ကူးတံတားလေးကို တည်ဆောက် ပေးမယ်ဆိုလို့ရှိရင် ကျွန်တော်တို့ မြန်မာပြည်အနှံ့ကနေ ထိုင်းနိုင်ငံတို့၊ အိန္ဒိယနိုင်ငံတို့၊ တရုတ်နိုင်ငံ တို့အထိ ကုန်စည်ကူးသန်းသွားလာလို့ရပါတယ်။ အင်မတန်အရေးကြီးတဲ့လမ်းပါ။ အဲဒီလမ်းလေး ကိုများ ကျွန်တော်တို့ အခုဆက်သွယ်ပြီးတော့ လှိုင်မြစ်ကူးတံတား သံပေါင်ဘေလီ တံတားလေးကို ဆောက်ပေးမယ်ဆိုလို့ရှိရင် ကျွန်တော်တို့ အဲဒီဒေသမှာ ဧရာဝတီမြစ်နဲ့ လှိုင်မြစ်ကြားထဲက ဒေသ တွေက အများကြီးဖွံ့ဖြိုးတိုးတက်သွားမှာဖြစ်တဲ့အတွက် ကျွန်တော့်ရဲ့ မဲဆန္ဒရှင်ပြည်သူများရဲ့ ကိုယ်စား လွှတ်တော်ဥက္ကဋ္ဌကြီးမှတစ်ဆင့် လှိုင်မြစ်ကူးတံတား သံပေါင်ဘေလီ တံတားလေးကို တည်ဆောက်ပေး နိုင်ခြင်းရှိ/မရှိ မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်ခင်ဗျား။</speech>
<speech type='speaker'>
သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='11'>ဒေါက်တာထွန်းဝင်း(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်သော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့ လွှတ်တော် ကိုယ်စားလှယ်များခင်ဗျား။ ကျွန်တော့်အနေနဲ့ ဒုတိယမေးခွန်းဖြစ်တဲ့ ရန်ကုန်တိုင်းဒေသကြီး၊ တိုက်ကြီးမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးကျော်မြင့်ရဲ့ ကြယ်ပွင့်ပြမေးခွန်းနှင့်ပတ်သက်ပြီးတော့ ဖြေကြားရမယ် ဆိုရင် တိုက်ကြီးမြို့နယ် ရွာသာမြစ်ကူးတံတားသစ်ကြီးမှာ ဆောက်လုပ်ရေးဝန်ကြီးဌာနက ဆောက်လုပ် ခဲ့သည့်တံတားဖြစ်ပြီးတော့ ရွာသာ-မြစ်ကူးသံပေါင်ဘေလီ မူလတံတားဟောင်းမှာလည်း ဆောက်လုပ် ရေးဝန်ကြီးဌာနက တည်ဆောက်ခဲ့ခြင်းဖြစ်ပါ၍ ဆောက်လုပ်ရေးဝန်ကြီးဌာန၏ စီမံခန့်ခွဲမှုအောက် တွင်ရှိသော တံတားတစ်စင်း ဖြစ်ပါတယ်။ အခု လွှတ်တော်ကိုယ်စားလှယ်တော်ကြီးတင်ပြတဲ့ တံတားအသစ်ဖြစ်တဲ့ တံတားကတော့ ကျေးလက်ဖွံ့ဖြိုးရေးဦးစီးဌာနသည် ကျေးလက်လမ်းမှာရှိနေသော်လည်း သူကလှိုင်မြစ်ကိုကူးရမယ့် တံတားဖြစ်နေတော့ ကျေးလက်စီးပွားရေး၊ ဖွံ့ဖြိုးရေးရဲ့ ဘောင်အတွင်းမှာရှိတဲ့ ငွေအင်အားနှင့် အတော်ကို အင်အားကြီးကြီးမားမားသုံးရမယ့် လုပ်ငန်းဖြစ်တဲ့အတွက် ကျေးလက်ဖွံ့ဖြိုးရေးဦးစီးဌာန ရဲ့အင်အားနှင့်မမျှတဲ့ မြစ်ကူးတံတားကြီးဖြစ်တဲ့အတွက်၊ သူတို့အနေနဲ့ အင်အားမရှိတဲ့အတွက် ဒီဟာ နှင့်ပတ်သက်ပြီးတော့ ဆောင်ရွက်ပေးနိုင်ခြင်းမရှိပါဘူး။ နောက်ပြီးတော့ ကိုယ်စားလှယ်တော်ကြီး မေးလာတဲ့ ဒီမြစ်သာမြစ်ကူးဘေလီတံတားဟောင်းကို အခု သူဆန္ဒပြုနဲ့ တော်လတီ-အင်းလှိုင် မြစ်ကူးသံပေါင်ဘေလီတံတားအဖြစ် ရွှေ့ပြောင်းတည်ဆောက်ဖို့ကလည်း စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေဖြင့် ဆောင်ရွက်ပေးနိုင်ခြင်းမရှိပါကြောင်း ရှင်းလင်းဖြေကြားအပ်ပါ တယ်။ ဒီကိစ္စကတော့ ကျွန်တော် ဖြည့်စွက်လို့ ပြောရလို့ရှိရင်တော့ ကျေးလက်ဖွံ့ဖြိုးရေးဌာနရဲ့ သုံးနိုင်တဲ့ဘတ်ဂျက်ထက် အလွန်ကိုကြီးမားနေတဲ့ ချောင်းကူးမြောင်းကူးတံတားမဟုတ်ဘဲနဲ့ လှိုင်မြစ် ကူးတံတားဖြစ်နေတဲ့အတွက် ဒီအင်အားကိုမနိုင်တဲ့အကြောင်း ကျွန်တော်တို့ ဝန်ကြီးဌာနအနေဖြင့် ဖြေရှင်းခြင်းဖြစ်ပါတယ်။ နောက်မှာဒီဟာနှင့်ပတ်သက်ပြီးတော့ ဆက်ပြီးတော့ နိုင်ငံတော်အနေနဲ့ တိုင်းတာတဲ့ ဒီလွှတ်တော်ကိုယ်စားလှယ်ကြီးက ဆောက်လုပ်ရေးဝန်ကြီးဌာနနှင့် ညှိနှိုင်းပြီးတော့များ ဒီဟာကို အကောင်အထည်ဖော်နိုင်မယ်ဆိုရင် တော့ အဆင်ပြေနိုင်မယ်လို့ ယူဆပါတယ်ခင်ဗျား။</speech>
</Q-A>
<Q-A>
<title>
နန့်ကျဲချောင်း-ကျောက်ဆည်တာရိုး ရေတိုက်စားပျက်စီးခဲ့ခြင်းကြောင့် ပြန်လည်ပြုပြင်ပေးရန် အစီအစဉ် ရှိ/မရှိနှင့်စပ်လျဉ်းသည့်မေးခွန်း
</title>
<speech type='speaker'>
အင်းတော်မဲဆန္ဒနယ်မှ ဒေါက်တာဒေါ်ပြီး မေးမြန်းဖို့ ဖြစ်ပါတယ်။
</speech>
<speech><mp id='372'>ဒေါက်တာဒေါ်ပြုံး(တိုက်ကြီးမဲဆန္ဒနယ်)</mp> လေးစားရပါသော ပြည်သူ့လွှတ်တော် ဥက္ကဌကြီး နှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များ အားလုံး မင်္ဂလာပါရှင်။ ကျွန်မကတော့ အင်းတော်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာ ဒေါ်ပြုံးဖြစ်ပါတယ်။ ကျွန်မမေးမယ့်မေးခွန်းကတော့ မော်လူးဒေသရှိ နန့်ကျဲချောင်း ကျောက်ဆည် တာရိုးနဲ့ ပတ်သက်တဲ့ မေးခွန်းဖြစ်ပါတယ်။ ဥက္ကဌကြီးရှင့်။ မော်လူးဒေသဟာ ကချင်ပြည်နယ်နှင့် တိုင်းဒေသကြီးတို့ရဲ့ နယ်ခြားမြို့လေးဖြစ်ပြီး လူဦးရေ ၁၁၀၀၀ ခန့်၊ အိမ်ခြေ ၃၀၀၀ ခန့်နေထိုင်သော လှပသောမြို့လေးတစ်မြို့ဖြစ်ပါတယ်။ မော်လူးရဲ့ အရှေ့ဘက်တစ်မိုင်ခန့်အကွာ ကရင်ဆိုတဲ့အမည်ရတဲ့ ရွာလေးအနီးမှာ စီးနေတဲ့ နန့်ကျဲချောင်းကို လွန်ခဲ့သောနှစ်ပေါင်း ၈၀ ကျော်ကတည်းက ဒေသခံလူထုမှ ကျောက်တုံးများနှင့် ဆည်ဆောက် လုပ်ခဲ့လို့ ကျောက်ဆည်လို့ အမည်တွင်ခဲ့တာဖြစ်ပါတယ်။ ၁၉၇၆ ခုနှစ် မဆလအစိုးရမှ ထောက်ပံ့ငွေ ၇၀၀၀၀ ဖြင့် ဒေသခံလူထုများမှ လုပ်အား၊ ငွေအင်အားများ ဖြင့် အုတ်ရိုးကာဆည်အဖြစ် အင်အားဖြည့်တင်းခဲ့ပါတယ်။ ဆည်မှာ ချောင်းဖြတ်ရှည်ပေ ၂၀၀ ခန့်၊ ထု ၆ ပေ၊ အမြင့် ၁၂ ပေရှိပြီး ၎င်းဆည်မှရေကို ရေမြောင်းငယ်များဖြင့် မော်လူးမြို့ တွင်ဖြတ်စီးစေပြီးမှ လယ်ဧက ၃၀၀၀ ခန့်အတွက် ဆည်ရေသောက်ရေအဖြစ် အသုံးပြုပါတယ်။ မြောင်းငယ်များမှ ရေကို လည်း မီးဘေးကာကွယ်ရေးအတွက် ယနေ့တိုင် အသုံးပြု နေရပါတယ်ရှင်။ Power Point အသုံးပြု ခွင့်ပြုပါရှင့်။ ၎င်း Power Point တွင်ပြထားသော ပုံကိုးပုံမှာ ၂၀၁၅ ခုနှစ်၊ ဇူလိုင်လ ၂၄ ရက်နေ့ အဆက်မပြတ်သည်းထန်စွာရွာသွန်းခဲ့သော မိုးရေကြောင့် ကျောက်ဆည်တာရိုးမှ ရေထိန်းနံရံ မြေသား ဘက်မှ ပေ ၁၂၇ ပေ ရုတ်တရတ်ကျိုးကျပွင့်ထွက်သွားပြီးနောက် သဘာဝရေဘေးသင့်ခဲ့သောပုံများ ဖြစ်ပါတယ်ရှင့်။ ရေဘေးကျပြီးနောက် ရိုက်ထားသောပုံများ ဖြစ်ပါတယ်။ ဆိုးကျိုးများအဖြစ် ဆည်ရေ သောက်ရေများ နစ်မြုပ်ပျက်စီးခြင်း၊ အနီးရွာမှ အိမ်ခြေ ခြောက်လုံး ရေထဲမျောပါခြင်း၊ ဘုန်းကြီး ကျောင်းတံတိုင်း၊ အ.ထ.ကစာသင်ကျောင်းတံတိုင်း၊ တိုက်နယ်ဆေးရုံအုတ်တံတိုင်းများ ပြို ကျခဲ့ပြီး ဓာတ်မှန်နှင့် ကျောင်းစာကြည့်တိုက်များ ပျက်စီးခဲ့ပါတယ်။ ဌာနဆိုင်ရာရုံးများ၊ မီးရထားသံလမ်း ဗျူဟာကားလမ်းများ၊ စည်ပင်သာယာဈေး ကြီး၊ ပုဂ္ဂလိကပိုင် ဆန်စက်၊ ဆီစက်များ ရေနစ်မြုပ်မှု ကြောင့် သိန်းရာပေါင်းများစွာ ပျက်စီးဆုံးရှုံးခဲ့ပါတယ်။ အချို့ရွာများတွင် ရေ ၁၀ ပေအထက်နစ်မြုပ်ခဲ့ သဖြင့် သောက်သုံးရေ နှစ်ရက်ခန့်ပြတ်လပ်ခဲ့သောကြောင့် အရေးပေါ်ကယ်ဆယ်မှုများ ပြုလုပ်ခဲ့ရပါ သည်ရှင့်။ ၎င်းနန့်ကျဲချောင်း-ကျောက်ဆည်တာရိုး ပျက်စီးမှုကို ယနေ့အထိ ပြန်လည်ပြင်ဆင်ခြင်းမရှိ သေးပါသဖြင့် မိုးရာသီတွင်လည်း အလားတူသဘာဝဘေး ကြုံတွေ့နိုင်ဖွယ်ရှိနေပါသဖြင့် မဲဆန္ဒ နယ် ပြည်သူများကိုယ်စား အောက်ပါမေးခွန်းကိုမေးမြန်းခွင့်ပြုပါရှင့်။ မော်လူးရှိ နန့်ကျဲချောင်း ကျောက်ဆည်တာရိုးရေတိုက်စားပျက်စီးခဲ့မှုကို ပြန်လည်ပြုပြင်ပေးရန်အစီအစဉ်ရှိ/မရှိနှင့် စပ်လျဉ်း သည့်မေးခွန်းကို မေးမြန်းအပ်ပါတယ်ရှင့်။ အားလုံးကို ကျေးဇူးတင်ပါတယ်ရှင့်။</speech>
<speech type='speaker'>
သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='11'>ဒေါက်တာထွန်းဝင်း(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်သော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော် ကိုယ်စားလှယ်များခင်ဗျား။ တတိယမေးခွန်းဖြစ်တဲ့ စစ်ကိုင်းတိုင်းဒေသကြီး၊ အင်းတော်မဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါက်တာဒေါ်ပြုံးရဲ့ ကြယ်ပွင့်ပြမေးခွန်းနှင့်ပတ်သက်ပြီးတော့ ပြန်လည်ဖြေကြားရ မယ်ဆိုလို့ရှိရင်တော့ နန့်ကျဲရေလွှဲဆည်နှင့် ဆက်စပ်အဆောက်အဦများ ပြန်လည်ပြုပြင်ပေးရန် လိုအပ်လျက်ရှိပြီး ခန့်မှန်းကုန်ကျငွေ ၆၅ သန်းခန့်ကုန်ကျမည်ဖြစ်ရာ အဆိုပါလိုအပ်ရန်ပုံငွေမှာ ၂၀၁၆-၂၀၁၇ ဘဏ္ဍာနှစ် တိုင်းဒေသကြီးအစိုးရအဖွဲ့မူလရန်ပုံငွေစာရင်းတွင် ပါဝင်ခြင်း မရှိပါသဖြင့် တိုင်းဒေသကြီးရန်ပုံငွေမှ လုပ်ငန်းပြောင်းဆောင်ရွက်သွားမည်ဖြစ်ပါကြောင်း တိုင်းဒေသကြီးအစိုးရရဲ့ ဖြေကြားချက်အပေါ်မှာ ပေါင်းစပ်ရှင်းလင်းဖြေကြားအပ်ပါတယ်။ ဒီကိစ္စနှင့်ပတ်သက်လို့ မေးခွန်း မရှိဘူးဆိုရင် ဒီနေ့ဟာ ကျွန်တော်တို့ ပြည်သူ့လွှတ်တော်ရဲ့ နောက်ဆုံးနေ့ဖြစ်တဲ့အတွက် စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနနှင့် ပတ်သက်ပြီးတော့ ကျွန်တော် မိုးတွင်းမှာ အရေးကြီးတဲ့ ဆည်ရေသုံးတာနှင့်ပတ်သက်ပြီးတော့ ကျွန်တော် တင်ပြဆွေးနွေးလိုပါတယ်။</speech>
<speech type='speaker'> ဘယ်လောက်ကြာမှာလဲ။</speech>
<speech><agency id='11'>ဒေါက်တာထွန်းဝင်း(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>သုံးမိနစ်လောက်ပါ။</speech>
<speech type='speaker'> ရှင်းပါ။</speech>
<speech><agency id='11'>ဒေါက်တာထွန်းဝင်း(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>ဒီတော့ အစဉ်အလာအရ ကျွန်တော်တို့နိုင်ငံရဲ့ ဆည်ရေသုံးစွဲမှုကို ပြန်ပြီးတော့ လေ့လာမယ်ဆိုရင် ဒီဆည်ရေကို ကျွန်တော်တို့က ပြီးခဲ့တဲ့ကာလတွေမှာဆိုရင် နွေစပါးစိုက်ဖို့ပဲ အားလုံးက ခေါင်းထဲမှာ စွဲမြဲပါတယ်။ ဘာဖြစ်လို့လဲဆိုတော့ ဒီနွေစပါးရေကို မရှိလို့ရှိရင် နွေစပါး မအောင်မြင်ဘူးဆိုတဲ့အစွဲနဲ့ ကျွန်တော်တို့ နောက်တစ်ကြောင်း လူကြီးတွေလာပြီးတော့ Basic မှာ ဒီဆည်ရေကိုလှောင်ထားဖို့ဆိုတဲ့ အကြောင်းကြောင့် ဒီကြောင့်ကြစိုးရိမ်မှုတွေနဲ့ ဒီဆည်တွေကို တာဝန်ယူတဲ့လူတွေအပိုင်းက ဆည်ရေကို အချိန်မရွေးပေးနိုင်မယ်ဆိုတာကို သိသော်လည်း ဆည်ရေကို သူတို့ ဒီလိုမျိုး ယုံကြည်ချက်အပြည့်အဝ နဲ့ လယ်သမားတွေကို ပေးနိုင်ခြင်းမရှိဘူး။ လယ်သမားတွေအပိုင်းကလည်း ဒီလယ်ဆည်ရေတွေကို သုံးရကောင်းမှန်းမသိဘူး။ ဒီတော့ ကျွန်တော်တို့ မိုးတွင်းမှာ တိုင်းပြည်ရဲ့ စိုက်ပျိုးရေဧကကို ကြည့်မယ် ဆိုလို့ရှိရင် မိုးတွင်းမှာ ၁၆ သန်းလောက်စိုက်ပါတယ်။ နွေမှာ နှစ်သန်းလောက်စိုက်ပါတယ်။ ဒီတော့ မိုးတွင်းမှာ ၁၆ သန်းစိုက်တာမှာ ဆည်ရေစိုက်တဲ့ဧကတွေက သုံး၊ လေးသန်းလောက်ပါတယ်။ သုံး၊ လေးသန်းလောက်ပါတဲ့ဆည်ရေမှာစိုက်တဲ့ လယ်သမားတွေအနေအထားက ရေနဲ့ပတ်သက်ပြီးတော့ မိုးမလာတဲ့အခါမှာ ရေကိုအားကိုးရာမဲ့ဖြစ်ပါတယ်။ ဒီဆည်ကြီးတွေ ဘေးနားမှာရှိသော်လည်း ဆည်ရေ ကို သုံးစွဲရကောင်းမှန်းမသိပါဘူး။ ဒီအစဉ်အလာကလည်း သူတို့က ကြောက်ရွံ့စိုးထိတ်လန့်မှုတွေနဲ့ လည်း ဒီနေ့ထိ ဒီဆည်ရေက မိုးမှာသုံးရမှန်းမသိတဲ့ ဒီဆည်ရေအနေအထားကို ကျွန်တော်တို့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနဝန်ကြီးအသစ်အနေနဲ့ ညှိနှိုင်းဆောင်ရွက်ပြီး ဒီဧကအများစု ကိုယ်စားပြု နေတဲ့ မိုးတွင်းစိုက်ဧကအားလုံးမှာ စပါးပဲစိုက်ရမယ်။ စိုက်တဲ့စပါးတိုင်းဟာ ဒီဆည်ရေကို အပြည့်အဝလိုရင် လိုတဲ့အခါမှာ စိုက်ရေ၊ ပျိုးထောင်ရေ၊ အဆင့်အသီးသီးမှာ အောင်ရေစသဖြင့် လယ်သမားအသီးသီးရဲ့ ရေကို လိုအပ်တဲ့အချိန်မှာ ပေးနိုင်အောင် ကျွန်တော်တို့ မနေ့ကစပြီး အမိန့်တွေထုတ်ပြန်ပါတယ်။ ဆည်မြောင်းဌာနအနေနဲ့ ဒီရေကို လယ်သမားရဲ့ အချိန် မရွေးသုံးနိုင်အောင် အရင်လို စိုးရိမ်ကြောင့်ကြထိတ်လန့်မှုတွေမရှိဘဲနဲ့ လိုရင်လိုသလို သုံးနိုင်အောင် အမိန့်တွေပြန်ထားပြီးတော့ မနေ့ကစပြီးတော့ ထုတ်ပြန်ပြီးတော့ လုပ်ပါတယ်။ နောက်ပြီးတော့ ဘာလုပ်လုပ်လဲဆိုတော့ ဒီရေတွေက မိုးတွင်းမှာစိုက်တဲ့ ဧရိယာအားလုံးရဲ့ အောင်မြင်မှုပါပဲ။ နို့မို့ ဆိုရင်တော့ မိုးမှာလည်းမရ၊ ဖွတ်မရ ဓားမအဆုံး။ မိုးမှာလည်းမရ၊ နွေမှာလည်းမရ။ စိုက်တဲ့ဧက က ၁၅ သန်းလည်းမဟုတ်ပါဘူး။ နွေမှာ ၁၅ သန်းလောက်စိုက်မယ်ဆိုရင် ကျွန်တော်တို့က စိုးရိမ်စရာရှိပါတယ်။ နွေမှာလည်းစိုက်တာလည်း မနှစ်က တစ်သန်းခွဲ၊ နှစ်သန်းပဲ ရှိပါတယ်။ ဆည်ရေကလည်း နွေမှာဆိုရင် ခမ်းပါတယ်။ မသေချာမရေရာတဲ့ နွေအတွက်ကို စိုးရိမ်ပူပန်ပြီးတော့ ဆည်ရေကိုလှောင်ထားပြီးတော့ လယ်သမားတွေကို ဒီလိုမျိုး အကာအကွယ်အတားအဆီးမျိုးနဲ့ လယ်သမားတွေကြောက်ရွံ့ ထိတ်လန့်မှုနဲ့ ဒီဆည်ရေတွေကို သုံးစွဲမှုကို သုံးရကောင်းမှန်း မသိတာတွေ ကို သုံးရကောင်းမှန်းသိအောင် ယနေ့ကစပြီးတော့ လွှတ်တော်ကိုယ်စားလှယ်ကြီးများအား ကိုယ့်ဆိုင် ရာနယ်မြေရောက်လို့ရှိရင် လွတ်လွတ်လပ်လပ် မိုးသီးနှံမှာ စပါးကိုသာ ကျွန်တော်တို့ လုံ့လစိုက် ပြီးတော့ ဒီ ၁၅ သန်းကို ပြည့်ပြည့်ဝဝအောင်ရေများများနှင့် စိုက်ပျိုးမယ်ဆိုရင်တော့ ကျွန်တော်တို့ နိုင်ငံရဲ့ ဆန်ရေစပါးပျိုးထုတ်မှုဟာ ယခင်ထက်ပိုပြီးတော့ အဆင်ပြေပါမယ်။ နွေမှာဆိုရင် ကျွန်တော်တို့ နွေမှာစိုက်တဲ့စပါးကို နှစ်သန်းလောက်စပါးမှာ ရေမိုးရှားဖြစ်တဲ့အတွက် အကျိုးရှိမယ့်၊ စီးပွားရေး အရ တွက်ခြေကိုက်မယ့် ရေအသုံးအားဖြင့်နည်းမယ့် ပဲ၊ ပြောင်း၊ နှမ်း၊ ဝါကို စိုက်မယ်ဆိုလို့ရှိရင် စပါး တစ်ဧကစိုက်ခြင်းဟာ ပဲ၊ ပြောင်း၊ နှမ်း၊ ဝါ ခြောက်ဧက စိုက်ခြင်းနှင့် ညီပါတယ်။ နောက်ပြီးတော့ ပဲ၊ နှမ်းတွေရဲ့ အကျိုးအမြတ်က စပါးထက် သုံးဆမြတ်ပါတယ်။ သုံးဆလည်းမြတ်တယ်။ ဧကအားဖြင့် ခြောက်ဧကစာလောက်တိုးပြီး စိုက်နိုင်တဲ့၊ ဝင်ငွေကောင်းတဲ့ နွေသီးနှံစပါးကို စိုက်ပျိုးနိုင်တဲ့ ဆည်မြောင်းဧရိယာတွေမှာ အကျိုးရှိတဲ့စပါးတွေကို ဈေးကွက်စီးပွားရေးအရ တောင်သူတွေဟာ မိမိတို့ လိုအပ်တဲ့သီးနှံကို လိုအပ်သလို စိုက်ပျိုးနိုင်ပါကြောင်း၊ အမိန့်တွေထုတ်ပြန်ပြီးတော့ ဆောင်ရွက် သွားမှာဖြစ်ကြောင်း ကျွန်တော်တို့ လွှတ်တော်ကိုယ်စားလှယ်ကြီးများကို အသိပေးရင်းနဲ့ ကျွန်တော် ဒီဥစ္စာကို တင်ပြအပ်ပါတယ်ခင်ဗျား။ လေးစားပါတယ်အားလုံး။ (ဩဘာသံများ)</speech>
</Q-A>
<Q-A>
<title>
အပြည်ပြည်ဆိုင်ရာလူ့အခွင့်အရေးကြေညာစာတမ်းအား စာသင်ကျောင်းများနှင့် အခြားပညာရေးအဖွဲ့ အစည်းများတွင် အသိပညာပေးရေးနှင့် နိုင်ငံပိုင်မီဒီယာများမှ ထည့်သွင်းအသိပညာပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း
</title>
<speech type='speaker'>
ဒေါပုံမဲဆန္ဒနယ်မှ ဦးဌေးဝင်းအောင် (ခ) ဦးပြုံးချို မေးမြန်းဖို့ ဖြစ်ပါတယ်။
</speech>
<speech><mp id='462'>ဦးဌေးဝင်းအောင် (ခ) ဦးပြုံးချို (ဒေါပုံမဲဆန္ဒနယ်)</mp> လေးစားအပ်ပါတဲ့ ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုအဆင့် ဝန်ကြီးများနှင့် ဧည့်သည် တော်များ မင်္ဂလာပါခင်ဗျာ။ ကျွန်တော့်ရဲ့ ကြယ်ပွင့်ပြမေးခွန်းကတော့ အပြည်ပြည်ဆိုင်ရာလူ့အခွင့် အရေးကြေညာစာတမ်းကို စာသင်ကျောင်းများ၊ အခြားပညာရေးအဖွဲ့အစည်းများနှင့် နိုင်ငံပိုင်မီဒီယာ များမှ အသိပညာပေးဖို့နဲ့ပတ်သက်တဲ့ မေးခွန်းဖြစ်ပါတယ်။ လေးစားအပ်ပါတဲ့ ပြည်သူ့လွှတ်တော် ဥက္ကဋ္ဌကြီးခင်ဗျား။ Power Point ဖြင့် တင်ပြခွင့်ပြုပါ။ ကျွန်တော်တို့ မြန်မာနိုင်ငံဟာဆိုလို့ရှိရင် ကုလသမဂ္ဂအဖွဲ့ဝင်နိုင်ငံတစ်နိုင်ငံဖြစ်ပြီးတော့ ကုလသမဂ္ဂအထွေထွေညီလာခံကြီးက အတည်ပြု ကြေညာပြီးသွားခဲ့တဲ့ အပြည်ပြည်ဆိုင်ရာ လူ့အခွင့်အရေးကြေညာစာတမ်းကို လေးစားလိုက်နာဖို့ အတွက် ကတိပြု ပဋိဉာဉ်ပြု ထားတဲ့ နိုင်ငံတစ်နိုင်ငံဖြစ်ပါတယ်။ ကုလသမဂ္ဂနဲ့ပူးပေါင်းပြီးတော့ နိုင်ငံတိုင်းဟာဆိုလို့ရှိရင် လူ့အခွင့်အရေး၊ အခြေခံအခွင့်အရေးတွေကို ထိန်းသိမ်းမြှင့်တင်ဖို့အတွက် တာဝန်ရှိ ကတိပြုထားပြီးလည်း ဖြစ်ပါတယ်။ အဲဒီလိုပဲ အဲဒီကြေညာစာတမ်းနဲ့ပတ်သက်ပြီးတော့ ပြည်သူပြည်သားတွေ အားလုံးသိရှိနိုင်အောင်၊ နောက်ပြီးတော့ စာသင်ကျောင်းတွေမှာ အဲဒီကြေညာ စာတမ်းနှင့်ပတ်သက်ပြီးတော့ ဖြန့်ဝေဖို့၊ မြင်သာအောင်ပြသထားဖို့၊ ဖတ်ကြားစေဖို့နဲ့ အဓိပ္ပာယ် ရှင်းလင်းအောင် ဖော်ပြထားဖို့အတွက် ညွှန်းဆိုထားပြီးဖြစ်ပါတယ်။ ပြီးတဲ့အခါမှာ မကြာခင်ကပြု လုပ် ခဲ့တဲ့ ရွေးကောက်ပွဲမှာ ကိုယ်စားလှယ်အများစုအနိုင်ရရှိထားတဲ့ ကျွန်တော်တို့ အမျိုးသားဒီမိုကရေစီ အဖွဲ့ချုပ်ရဲ့ ရွေးကောက်ပွဲကြေညာစာတမ်းမှာလည်း အစိုးရဆိုတာဟာ လူ့အခွင့်အရေးကို အာမခံတဲ့ အစိုးရမျိုးဖြစ်ရမယ်လို့ ညွှန်ကြားထားပြီးဖြစ်ပါတယ်။ အဲဒီအတွက်ကြောင့် အခြေခံလွတ်လပ်ခွင့်တွေ၊ နောက်ပြီးတော့ တရားမျှတမှုနဲ့ ငြိမ်းချမ်းမှုတွေကိုအခြေခံထားတဲ့ အဓိကအုတ်မြစ်ကြီးဖြစ်တဲ့ လူ့အခွင့်အရေးကြေညာစာတမ်းကို ထိန်းသိမ်းမြှင့်တင် ကျယ်ကျယ်ပြန့်ပြန့်သိရှိဖို့လိုပါတယ်။ သို့အတွက်ကြောင့်မို့လို့ ကျွန်တော့်ရဲ့ မေးခွန်းဖြစ်တဲ့ အပြည်ပြည်ဆိုင်ရာလူ့အခွင့်အရေးကြေညာ 09018: (Universal Declaration of Human Right) o oboempê:opa oppoquepeop အဖွဲ့အစည်းများမှ အသိပညာပေးရေးနှင့် နိုင်ငံပိုင်မီဒီယာများမှ ထည့်သွင်းအသိပညာပေးရေး အစီအစဉ်ရှိ/မရှိကို နိုင်ငံတော်နှင့် နိုင်ငံသားများရဲ့ အကျိုးကို ရှေးရှုပြီးတော့ ပြည်သူ့လွှတ်တော် ဥက္ကဌကြီးမှတစ်ဆင့် မေးမြန်းရခြင်းဖြစ်ပါတယ်ခင်ဗျား။ ကျေးဇူးတင်ပါတယ်။</speech>
<speech type='speaker'>
သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>ရိုသေလေးစား ရပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များ အားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းနှင့် ပြည့်စုံပါစေလို့ ဆုမွန်ကောင်းတောင်းအပ် ပါတယ်။ ပညာရေးဝန်ကြီးဌာန ပြည်ထောင်စုဝန်ကြီး ကျွန်တော် ဒေါက်တာမျိုးသိမ်းကြီးက ရန်ကုန် တိုင်းဒေသကြီး၊ ဒေါပုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဌေးဝင်းအောင် (ခ) ဦးပြုံးချို ရဲ့ ကြယ်ပွင့်ပြမေးခွန်းအား ရှင်းလင်းတင်ပြသွားမှာဖြစ်ပါတယ်။ ဥက္ကဋ္ဌကြီးနှင့် ကိုယ်စားလှယ်တော်ကြီး များခင်ဗျား။ ပညာရေးဝန်ကြီးဌာနအနေဖြင့် အဆင့်မြင့်ပညာကဏ္ဍတွင် တက္ကသိုလ်များရှိ ဥပဒေ ကျောင်းသားကျောင်းသူများအတွက် လက်ရှိပညာသင်နှစ် တတိနှစ်၌ Elective ဘာသာအဖြစ် Module Name i Module Number Law-3110 i Module Name - Human Rights Law og wema:c$8: oorsqueso?$:ch Law-621B Public International Law032003980 လည်း Human Rights Law ကို law-621B ဘာသာရပ်၏ အစိတ်အပိုင်းတစ်ခုအဖြစ် ထည့်သွင်း သင်ကြားလျက်ရှိပါတယ်။ ၂၀၁၅ ခုနှစ်၊ ဒီဇင်ဘာလ ၁ ရက်နေ့တွင် ပြုလုပ်တဲ့ ဥပဒေပညာသင်ကြား ရေးအဖွဲ့၏ အစည်းအဝေးဆုံးဖြတ်ချက်အရ Human Rights Law ဘာသာရပ်ကို တတိယနှစ် ကျောင်းသားကျောင်းသူများအတွက် ၂၀၁၆-၂၀၁၇ ပညာသင်နှစ်မှစ၍ ဘွဲ့ကြို Core Course အနေဖြင့် ထည့်သွင်းသင်ကြားသွားမှာဖြစ်ပါတယ်။ အခြေခံပညာကဏ္ဍတွင်လည်း ၂၀၀၄-၂၀၀၅ ပညာသင်နှစ်မှစ၍ အလယ်တန်းအဆင့်နှင့် အထက်တန်းအဆင့်တို့တွင် တွဲဖက်သင်ရိုးဝင်ဘာသာရပ်ဖြစ်သော စာရိတ္တနှင့် လောကနီတိဘာသာရပ် ၏ လူ့အခွင့်အလမ်းဘာသာရပ်တွင် အောက်ပါအကြောင်းအရာများကို လောကနီတိစာသင်ချိန်မှ အချိန်ခွဲဝေသင်ကြားပေးလျက်ရှိပါတယ်။ လူ့အခွင့်အရေးဆိုင်ရာ အသိပညာ၊ တန်ဖိုးထားမှုနှင့် စိတ်သဘောထားများ၊ နိုင်ငံသားတာဝန်ဝတ္တရားများ၊ ဥပဒေရေးရာအချက်အလက်များနှင့် ငြိမ်းချမ်းမှု ပညာရေးတို့ဖြစ်ပါတယ်။ ဆက်လက်၍ အခြေခံပညာကဏ္ဍ၌ပင် ၂၀၁၃-၂၀၁၄ ပညာသင်နှစ်မှစ၍ ရှင်သန်ခွင့်၊ ဖွံ့ဖြိုးခွင့်၊ အကာအကွယ်ရရှိခွင့်၊ ပါဝင်ဆောင်ရွက်ခွင့်စသည့် ကလေးသူငယ်အခွင့်အရေး လေးမျိုးကို တတိယတန်း၏ စာရိတ္တနှင့် ပြည်သူ့နီတိဘာသာရပ်တွင် လိုအပ်ချက်နှင့် ရပိုင်ခွင့် သင်ခန်းစာအားလည်းကောင်း၊ စတုတ္ထတန်း၌ အခွင့်အရေးနှင့် တာဝန်သင်ခန်းစာအားလည်းကောင်း အသီးသီးထည့်သွင်းသင်ကြားပေးလျက်ရှိပါတယ်။ ယခုအခါတွင် သင်ရိုးညွှန်းတမ်းနှင့် ကျောင်းသုံး ဖတ်စာအုပ်များကို ပြင်ဆင်ပြုစုနေတဲ့အတွက်ကြောင့်မို့လို့ မြန်မာနိုင်ငံ အမျိုးသားလူ့အခွင့်အရေး ကော်မရှင်နှင့် ပူးပေါင်းဆောင်ရွက်နိုင်ရန် ပညာရေးဝန်ကြီးဌာန ပြည်ထောင်စုဝန်ကြီးနှင့် မြန်မာနိုင်ငံ လူ့အခွင့်အရေးကော်မရှင် ဒုတိယဥက္ကဋ္ဌတို့ ၂၀၁၆ ခုနှစ်၊ ဇွန်လ ၈ ရက်နေ့က အဆင့်မြင့်ပညာဦးစီး ဌာန(ရုံးချုပ်)မှာ တွေ့ဆုံဆွေးနွေးခဲ့ပါတယ်။ ဒုတိယပိုင်းအနေနဲ့ နိုင်ငံပိုင်မီဒီယာများမှ အခါအားလျော်စွာ ထည့်သွင်းအသိပညာပေးရန် ကိစ္စနှင့်ပတ်သက်၍ မြန်မာ့ရုပ်မြင်သံကြားအစီအစဉ်တွင် ထုတ်လွှင့်ပြသနိုင်ရန် Youth for Human Right International sad, saopS:sad: e-mail foệaonszposms quospe vsazęsace: ကြေညာစာတမ်းဖြစ်ပေါ်လာပုံ သမိုင်းအကျဉ်းအား မြန်မာဘာသာသို့ ပြန်ဆိုပြီး Version နှစ်ခုအဖြစ် လည်းကောင်း၊ လူ့အခွင့်အရေးသရုပ်ဖော်တေး (အင်္ဂလိပ်ဘာသာ)အား လည်းကောင်း၊ လူ့အခွင့် အရေးအချက် ၃၀ အား မြန်မာဘာသာပြန်ဆိုပြီး တစ်ချက်ချင်းစီအားလည်းကောင်း ထုတ်လွှင့်ခဲ့ပြီးဖြစ် ကြောင်း တင်ပြအပ်ပါတယ်။ အဆိုပါအစီအစဉ်များအား ၂၀၁၄ ခုနှစ်၊ ဇန်နဝါရီလ ၂၅ ရက်နေ့မှ စတင်ထုတ်လွှင့်ပြီး မတ်လ ၄ ရက်နေ့အထိ ပထမတစ်ကြိမ် ထုတ်လွှင့်ခဲ့ပြီးဖြစ်ပါတယ်။ ဒုတိယအကြိမ် အဖြစ် လူ့အခွင့်အရေးအထိမ်းအမှတ်လဖြစ်သည့် ဒီဇင်ဘာလ၏ ၂၀၁၅ ခုနှစ်၊ ဒီဇင်ဘာလ ၉ ရက်နေ့မှစတင်ကာ ၂၀၁၅ ခုနှစ်၊ ဒီဇင်ဘာလ ၂၁ ရက်နေ့အထိ ထုတ်လွှင့်ခဲ့ပါတယ်။ နိုင်ငံတကာ အစီအစဉ်များအပြင် မြန်မာနိုင်ငံ အမျိုးသားလူ့အခွင့်အရေးကော်မရှင်မှပေးပို့သည့် လူ့အခွင့်အရေး ဆိုင်ရာ TV Spot နှင့် ပညာသင်ယူမှုအခွင့်အရေးဆိုင်ရာဇာတ်လမ်းတိုအား ၂၀၁၅ ခုနှစ် နိုဝင်ဘာလ နှင့် ဒီဇင်ဘာလတို့တွင် ထုတ်လွှင့်ခဲ့ပြီးဖြစ်ပါတယ်။ အဆိုပါလူ့အခွင့်အရေးဆိုင်ရာ တေးသီချင်း အစီအစဉ်များအား လူ့အခွင့်အရေးအထိန်းအမှတ်ကာလဖြစ်သည့် ဒီဇင်ဘာလအတွင်းတွင်သာမက သင့်လျော်သည့်ကာလများတွင်လည်း ထုတ်လွှင့်သွားမည်ဖြစ်ပါတယ်။ ရေဒီယိုအစီအစဉ်မှ နေ့စဉ်ထုတ်လွှင့်မှုများအဖြစ် ပြည်သူ့အကျိုးပြု ဝန်ဆောင်မှုဆိုင်ရာ သတင်းအချက်အလက်များ၊ Radio Spot များကို အချိန်နှင့်တစ်ပြေးညီ ထုတ်လွှင့်ပေးလျက်ရှိသည့် အပြင် အပြည်ပြည်ဆိုင်ရာလူ့အခွင့်အရေးနှင့်ပတ်သက်သည့် ပညာပေးဇာတ်လမ်းများအဖြစ် ဇာတ်လမ်းပမာနားဆင်စရာ၊ ရေဒီယိုမဂ္ဂဇင်း၊ လူငယ်ပန်းဥယျာဉ်နှင့် တေးသီချင်းများကိုလည်း အခါအားလျော်စွာ ထုတ်လွှင့်ပေးလျက်ရှိပါတယ်။ အပြည်ပြည်ဆိုင်ရာလူ့အခွင့်အရေးကြေညာစာတမ်း အား အများပြည်သူသိရှိစေရေးအတွက် MRTV ၌ ထုတ်လွှင့်သော အစီအစဉ်အားလုံးကို အသံဖိုင်များ ရယူ၍ မြန်မာ့အသံ(ရေဒီယို)မှလည်း ထုတ်လွှင့်ခဲ့ပြီးဖြစ်ပါတယ်။ ထို့အပြင် Radio Spot များအနေ ဖြင့် အဓမ္မစေခိုင်းမှုပပျောက်ရေး၊ အရွယ်မရောက်သေးသူ ကလေးသူငယ်များစစ်မှုထမ်းခြင်းမှ ကာကွယ်ခြင်း၊ ကလေးစစ်သားစုဆောင်းမှုပပျောက်ရေးနှင့် လူကုန်ကူးမှုတားဆီးကာကွယ်ရေး ဆောင်ပုဒ်တို့ကို ၂၀၁၂ ခုနှစ်၊ စက်တင်ဘာလ ၁၈ ရက်နေ့မှစ၍ အပတ်စဉ်ထုတ်လွှင့်ခဲ့ပါတယ်။ လူကုန်ကူးမှုတိုက်ဖျက်ရေး တေးသီချင်းအနေဖြင့် ထူးအိမ်ချစ်နှင့်အဖွဲ့ သီးဆိုထားသည့် ငယ်ကျွန်ငှက် တို့တမ်းချင်းကိုလည်း အခါအားလျော်စွာ ထုတ်လွှင့်ပေးလျက်ရှိပါတယ်။ သတင်းနှင့် စာနယ်ဇင်းလုပ်ငန်းအနေဖြင့် ၂၀၁၆ ခုနှစ်၊ ဇန်နဝါရီလ ၁ ရက်နေ့မှ ယနေ့အထိ လူ့အခွင့်အရေးနှင့်ပတ်သက်၍ မြန်မာ့အလင်းသတင်းစာတွင် သတင်းကိုးပုဒ်၊ ဓာတ်ပုံသုံးပုံ၊ ခေါင်းကြီး တစ်ပုဒ်၊ ဆောင်းပါးလေးခု၊ ကြေညာချက်နှစ်ခုတို့ကိုလည်းကောင်း၊ ကြေးမုံသတင်းစာတွင် သတင်း လေးပုဒ်၊ ဓာတ်ပုံသုံးပုံ၊ ခေါင်းကြီးတစ်ပုဒ်၊ ကြေညာချက်နှစ်ခုတို့ကို ထည့်သွင်းဖော်ပြထားခဲ့ပါတယ်။ လူ့အခွင့်အရေးဆိုင်ရာ သတင်း၊ ဓာတ်ပုံများ၊ ဆောင်းပါးများ၊ အင်တာဗျူးဆောင်းပါးများကို ပေးပို့လာ ပါက ပြန်ကြားရေးဝန်ကြီးဌာနက ဦးစားပေးဖော်ပြသွားမည်ဖြစ်ကြောင်း ရှင်းလင်းဖြေကြားအပ်ပါ တယ်။ ပညာရေးဝန်ကြီးဌာနအနေဖြင့် လူ့အခွင့်အရေးနှင့်ပတ်သက်၍ အခြေခံပညာကျောင်းများတွင် မြန်မာနိုင်ငံ အမျိုးသား လူ့အခွင့်အရေးကော်မရှင်နှင့်ပူးပေါင်း၍ ဆက်လက်ပြီးတော့မှ တိုးချဲ့စီစဉ် ဆောင်ရွက်သွားမည်ဖြစ်ကြောင်း ပြန်လည်တင်ပြအပ်ပါတယ်။ (ဩဘာသံများ)</speech>
</Q-A>
<Q-A>
<title>
ရန်ကုန်တိုင်းဒေသကြီး၊ အင်းစိန်မြို့နယ်တွင် တည်ရှိသော သမိုင်းအစဉ်အလာကြီးမားသည့် စက်မှု လက်မှုသိပ္ပံ(GTI) ကျောင်းတော်ကြီးကို ယခင်အစဉ်အလာကောင်းနှင့်အညီ GTI ကျောင်းတော်ကြီး ပေါ်ပေါက်လာနိုင်ရေးအတွက် ပြန်လည်အကောင်အထည်ဖော်ရန် အစီအစဉ်ရှိ/မရှိတို့နှင့် စပ်လျဉ်း သည့်မေးခွန်း
</title>
<speech type='speaker'>
အင်းစိန်မဲဆန္ဒနယ်မှ ဦးမောင်မောင်ဦး မေးမြန်းဖို့ ဖြစ်ပါတယ်။
</speech>
<speech><mp id='483'>ဦးမောင်မောင်ဦး(အင်းစိန်မဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဌကြီး၊ ပြည်သူ့လွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ ကျွန်တော်ကတော့ ၁၉ ရန်ကုန်တိုင်းဒေသကြီး၊ အင်းစိန်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးမောင်မောင်ဦး ဖြစ်ပြီး အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ပြည်သူ့လွှတ်တော်ဥက္ကဌကြီးမှတစ်ဆင့် ကျွန်တော်တင်ပြလိုတဲ့မေးခွန်းကတော့ ရန်ကုန်တိုင်းဒေသကြီး၊ အင်းစိန်မြို့နယ်တွင် တည်ရှိသော သမိုင်းအစဉ်အလာကြီးမားသည့် စက်မှုလက်မှုသိပ္ပံ(GTI) ကျောင်းတော်ကြီးကို ယခင်အစဉ်အလာ ကောင်းနှင့်အညီ GTI ကျောင်းတော်ကြီး ပေါ်ပေါက်လာနိုင်ရေးအတွက် ပြန်လည်အကောင် အထည် ဖော်ရန် အစီအစဉ်ရှိ/မရှိ သိလိုပါကြောင်းကို ပြည်သူ့လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ် ပါတယ်။ ဥက္ကဌကြီးခင်ဗျား။ ကျွန်တော့်မဲဆန္ဒနယ်ဖြစ်သော ရန်ကုန်တိုင်းဒေသကြီး အင်းစိန်မြို့နယ် အတွင်းရှိ GTI ကျောင်းတော်ကြီးဟာ ၁၉၀၈ ခုနှစ်မှာ မြေဧက ၃၀ ခန့်ရှိခဲ့ပါတယ်။ ယခုလက်ရှိ ၄၁.၉၉၇ ဧက အကျယ်ရှိပါတယ်။ ဒါကြောင့်မို့လို့ အင်းစိန် GTI ကျောင်းတော်ကြီးဟာ ကိုလိုနီခေတ် ဦးမှသည် ယနေ့အချိန်အထိပါ နှစ်ပေါင်း ၁၂၀ ကျော်ကြာခဲ့ပြီဖြစ်သလို စက်မှုလက်မှုဆိုင်ရာ အခြေခံ ပညာရေးအဆောက်အဦတစ်ခုလည်း ဖြစ်ခဲ့ပါတယ်။ ဒီကျောင်းတော်ကြီးမှာ ပညာပြည့်စုံ၍ ကျောင်းဆင်းသွားခဲ့ရသော ကျောင်းသားကျောင်းသူများဟာ တိုင်းပြည်ရဲ့ အရေးပါတဲ့ ဖွံ့ဖြိုးရေး လုပ်ငန်းများကို ကဏ္ဍအသီးသီးမှာပါဝင်ပြီး အကောင်အထည်ဖော် ဆောင်ရွက်နိုင်ခဲ့သူများလည်း ဖြစ်ခဲ့ပါတယ်။ ဥက္ကဌကြီးခင်ဗျား။ Power Point ဖြင့် ရှင်းလင်းတင်ပြခွင့်ပြုပါခင်ဗျား။ ၂၀၀၇ ခုနှစ်မှာ အင်းစိန် GTI ကျောင်းတော်ကြီးကို သိပ္ပံနှင့်နည်းပညာဝန်ကြီးဌာနမှ ရန်ကုန်မြို့တော်စည်ပင် သာယာရေးကော်မတီကို လွှဲပြောင်းပေးအပ်ခဲ့ပါတယ်။ ဒါပေမဲ့ အချိန်ဟာကာလတစ်ခုမှာတော့ ဒီ ကျောင်းတော်ကြီးမှာ ဝမ်းနည်းစရာသမိုင်းဆိုးကြီးကတော့ ဒီမိုကရေစီအတွက် ပါဝင်ဆောင်ရွက်ခဲ့ ကြတဲ့ ကျောင်းသားကျောင်းသူများသာမက ရွှေဝါရောင်တော်လှန်ရေးမှာပါဝင်ခဲ့ကြတဲ့ ရဟန်း သံဃာတော်များကိုပါ ထိန်းချုပ်တဲ့အချုပ်ခန်းအဖြစ်၊ အကျဉ်းထောင်အဖြစ် သုံးစွဲခြင်းခံခဲ့ရပါတယ်။ ဒါဟာ အင်းစိန် GTI ကျောင်းတော်ကြီးကို စနစ်ဆိုးကြောင့်ဖျက်မရတဲ့ ခါးသီးတဲ့အမည်းစက်ကြီး ဖြစ်ခဲ့ရပါတယ်။ ယခုဆိုလျှင်လည်း GTI ကျောင်းတော်ကြီးရဲ့ ပရဝုဏ်တစ်ခုလုံးကို ရန်ကုန်မြို့တော် စည်ပင် သာယာရေးဌာ၊ ဝန်ထမ်းမိသားစုအိမ်ရာ၊ စီးပွားရေးဦးပိုင်မှတစ်ဆင့် ပြန်လည်ငှားရမ်းထားသော ဟွန်ဒိုင်ကုမ္ပဏီမှ Car Show Room တစ်ခု၊ ပုဂ္ဂလိကဆေးရုံတစ်ခု၊ ပုဂ္ဂလိကကျောင်းတစ်ခု ပင်မ ကျောင်းဆောင်ကြီးကိုလည်း ပြည်ထဲရေးဝန်ကြီးဌာနမှ ရဲတပ်ဖွဲ့ တစ်ခုက ဝင်ရောက်စခန်းချလျက်ရှိတဲ့ အပြင် အခြားအဖွဲ့အစည်းများကိုလည်း နေရာပေး၍ မိမိကိုယ်ပိုင်မြေနေရာသဖွယ် အစိတ်စိတ်အမွှာ မွှာပြုလုပ်ခြင်းခံခဲ့ရပါသော်လည်း ယင်းအင်းစိန် GTI ကျောင်းတော်ကြီးဟာ ကျောင်းသားကျောင်းသူ များအတွက် အဆောင်များရှိနေခြင်း၊ စာသင်ခန်းများ အလုံအလောက်ရှိနေခြင်း၊ သင်ထောက်ကူ ပစ္စည်းများရှိနေခြင်း၊ ဒါ့အပြင် ကျောင်းသားကျောင်းသူများအတွက် ကစားကွင်းများလည်း တည်ရှိ နေဆဲ ဖြစ်ပါတယ်။ ဥက္ကဋ္ဌကြီးခင်ဗျား။ ဒါကြောင့်မို့ အင်္ဂါဂုဏ်ပြည့်ဝသော ပညာရေးအဆောက်အအုံအဖြစ် ပြန်လည်ထိန်းသိမ်းဖွင့်လှစ်ပေးရန် အစီအစဉ်ရှိ/မရှိနှင့် ရှိပါက မည်သို့မည်ပုံဆောင်ရွက်မည်နှင့် အစီ အစဉ်မရှိပါက အဘယ်ကြောင့်ဆိုသည်ကို သိရှိလိုပါကြောင်း လေးစားအပ်ပါသော ပြည်သူ့လွှတ်တော် ဥက္ကဌကြီးမှတစ်ဆင့် မေးမြန်းတင်ပြအပ်ပါတယ်ခင်ဗျား။</speech>
<speech type='speaker'>
သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>ရိုသေလေးစား အပ်ပါသော ပြည်သူ့လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များ ခင်ဗျား။ ရန်ကုန်တိုင်းဒေသကြီး၊ အင်းစိန်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးမောင်မောင်ဦးရဲ့ ကြယ်ပွင့်ပြမေးခွန်းအား ရှင်းလင်းတင်ပြသွားမှာ ဖြစ်ပါတယ်။ ဥက္ကဌကြီးနှင့် ကိုယ်စားလှယ်တော်ကြီး များခင်ဗျား။ ရန်ကုန်တိုင်းဒေသကြီး၊ အင်းစိန်မြို့နယ်အတွင်းရှိ အင်းစိန် GTI သည် ၁၈၉၅ ခုနှစ်တွင် စတင်ဖွင့်လှစ်ခဲ့သော သမိုင်းဝင်ကျောင်းဖြစ်ပြီး အလယ်အလတ်ကျွမ်းကျင် AGTI ဒီပလိုမာ လက်မှတ်ရအရည်အချင်းပြည့်ဝသည့် အင်ဂျင်နီယာများကို အဓိကထား လေ့ကျင့်ပြုစုပျိုးထောင် ပေးခဲ့သော ကျောင်းတစ်ကျောင်းဖြစ်ပါတယ်။ ၂၀၀၇ ခုနှစ်တွင် အင်းစိန် GTI အား သိပ္ပံနှင့် နည်းပညာဝန်ကြီးဌာနမှ ရန်ကုန်မြို့တော်စည်ပင်သာယာရေးကော်မတီသို့ လွှဲပြောင်းပေးအပ်ခဲ့ပါ တယ်။ ( ယခုအစိုးရသစ်လက်ထပ်တွင် အင်းစိန် GTI အား မူလအတိုင်း နည်းပညာနှင့်သက်မွေး၊ ပညာရေးနှင့်လေ့ကျင့်ရေးသင်တန်းများ ဖွင့်လှစ်နိုင်ရန် စီစဉ်ဆောင်ရွက်လျက်ရှိကြောင်း တင်ပြအပ် ပါသည်။ ပညာရေးဝန်ကြီးဌာန၊ ဝန်ကြီးရုံးမှ ၂၀၁၆ ခုနှစ်၊ မေလ ၁၇ ရက်နေ့တွင် နိုင်ငံတော်သမ္မတရုံး သို့ အင်းစိန်GTI မြေဧက ၄၁.၉၉၇ ဧကနှင့် ၎င်းမြေပေါ်ရှိ အဆောက်အဦများအား ရန်ကုန်တိုင်း ဒေသကြီးအစိုးရအဖွဲ့နှင့် ပူးပေါင်းဆောင်ရွက်၍ ရန်ကုန်မြို့တော်စည်ပင်သာယာရေးကော်မတီ လက်အောက်မှ ပညာရေးဝန်ကြီးဌာနသို့ အဆင့်အလိုက်ပြန်လည်လွှဲပြောင်းပေးအပ်နိုင်ပါရန် တင်ပြ စီစဉ် ဆောင်ရွက်လျက်ရှိပါကြောင်း ရှင်းလင်းဖြေကြားအပ်ပါတယ်။(ဩဘာသံများ)</speech>
</Q-A>
<Q-A>
<title>
တိုင်းရင်းသားလူမျိုးများ၏ ဘာသာစကား၊ စာပေ၊ ယဉ်ကျေးမှုထိန်းသိမ်းရေး တိုးတက်ရေးအတွက် အစိုးရကျောင်းများတွင် တိုင်းရင်းသားဘာသာစကား၊ စာပေသင်ကြားခွင့်ပြုရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း
</title>
<speech type='speaker'>
ဘားအံမဲဆန္ဒနယ်မှ ဒေါ်နန်းသန်းသန်းလွင် မေးမြန်းဖို့ ဖြစ်ပါတယ်။
</speech>
<speech><mp id='253'>ဒေါ်နန်းသန်းသန်းလွင်(ဘားအံမဲဆန္ဒနယ်)</mp> လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များ၊ ဧည့်သည်တော်များ အားလုံးမင်္ဂလာရှင်။ ကျွန်မကတော့ ကရင်ပြည်နယ်၊ ဘားအံမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဒေါ်နန်းသန်းသန်းလွင် ဖြစ်ပါတယ်။ ကျွန်မမေးမြန်းမယ့် အကြောင်းအရာကတော့ တိုင်းရင်းသားလူမျိုးများရဲ့ သဘာစကား၊ စာပေ၊ ယဉ်ကျေးမှု ထိန်းသိမ်းရေးတိုးတက်ရေးအတွက် အစိုးရကျောင်းများတွင် တိုင်းရင်းသားဘာသာစကား၊ စာပေသင်ကြားခွင့်ပြုရန် အစီအစဉ်ရှိ/မရှိဆိုတဲ့ မေးခွန်းပဲဖြစ်ပါတယ်ရှင်။ ကရင်ပြည်နယ်ဟာ တိုင်းရင်းသားလူမျိုးပေါင်းစုံနေထိုင်တဲ့ ပြည်နယ်တစ်ခု လည်းဖြစ်ပါတယ်။ တိုင်းရင်းသားလူငယ်ထုအတွင်းမှာ မိမိတို့ရဲ့ စာပေ၊ ယဉ်ကျေးမှု၊ ဓလေ့ထုံးစံ၊ အနုပညာနှင့် သမိုင်းဆိုင်ရာအချက်အလက်များသိရှိမှုနှင့် ချစ်ခင်မြတ်နိုးမှုတွေ အားနည်းလာတာ ကိုလည်းတွေ့ရှိရပါတယ်။ မျိုးချစ်စိတ်နဲ့ ဇာတိသွေး၊ ဇာတိမာန် တိုးပွားလာရေးအတွက် အစိုးရစာသင် ကျောင်းများမှာ မူလတန်းမှအစပြုပြီး သက်ဆိုင်ရာအထူးပြု ဘာသာရပ်တစ်ရပ်အား ပြဋ္ဌာန်းသင်ကြား နိုင်ရန်လည်း လိုလားကြပါတယ်။ ကရင်ပြည်နယ်မှာရှိတဲ့ တိုင်းရင်းသားလူမျိုးစုများရဲ့ တိုင်းရင်းသား စာပေနဲ့ယဉ်ကျေးမှုအဖွဲ့များရဲ့ စည်းလုံးညီညွတ်စွာ ပူးပေါင်းညှိနှိုင်းဆွေးနွေး အဖြေရှာတင်ပြမှု များကြောင့် ယခင်ပြည်ထောင်စုအစိုးရအဖွဲ့ရုံးက အမျိုးသားပညာရေးဖွံ့ဖြိုးတိုးတက်ရေးစီမံကိန်းကို အမျိုးသားအဆင့်သာမက ဒေသအဆင့်၊ မြို့နယ်အဆင့် အသီးသီးတို့မှာ ရေးဆွဲအကောင်အထည်ဖော် ဆောင်ရွက်ရမည်ဟူ၍ တိုင်းဒေသကြီးနှင့် ပြည်နယ်အစိုးရအဖွဲ့များကို အကြောင်းကြားခဲ့တယ်လို့ သိရှိခဲ့ရပါတယ်။ ၎င်းစီမံကိန်းမှာလည်း တိုင်းရင်းသားလူမျိုးစုများရဲ့ တိုင်းရင်းသားဘာသာစကား သင်ကြားရေးဆိုင်ရာအကြံပြုချက်များအရ ၂၀၁၄-၂၀၁၅ ပညာသင်နှစ်မှာ အစိုးရကျောင်းများမှာ တိုင်းရင်းသားဘာသာစာပေသင်ကြားခွင့်ရရှိခဲ့ပြီး တိုင်းရင်းသားဘာသာသင် ဆရာဆရာမများ ကိုလည်း တစ်ဦးလျှင်တစ်လ ၃၀၀၀၀ ကျပ်နှုန်းနှင့် ထောက်ပံ့ကြေးပေးသွားခဲ့တာကိုလည်း သိရှိခဲ့ရ ပါတယ်။ သို့ ဖြစ်ပါ၍ သက်ဆိုင်ရာဝန်ကြီးဌာနအနေနဲ့ လာမည့်စာသင်နှစ်မှာလည်း တိုင်းရင်းသား ဘာသာစကား၊ စာပေသင်ကြားနိုင်မှုကို မည်သို့သောအစီအစဉ်ဖြင့် ဆောင်ရွက်ထားခြင်းရှိ/မရှိနှင့် မည်သည့်အချိန်မှာ ဆောင်ရွက်ပေးမည်ကို တိုင်းရင်းသားလူမျိုးများကိုယ်စား ပြည်သူ့လွှတ်တော် ဥက္ကဋ္ဌကြီးမှတစ်ဆင့် အထက်ပါမေးခွန်းကို မေးမြန်းအပ်ပါတယ်။ ကျေးဇူးတင်ပါတယ်ရှင်။</speech>
<speech type='speaker'>
သက်ဆိုင်ရာ ပြည်ထောင်စုဝန်ကြီးဌာနက ဖြေကြားရန်ဖြစ်ပါတယ်။
</speech>
<speech><agency id='16'>ဒေါက်တာမျိုးသိမ်းကြီး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>ရိုသေလေးစား ရပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများ၊ ဧည့်သည် တော်များခင်ဗျား။ ကရင်ပြည်နယ်၊ ဘားအံမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်နန်းသန်းသန်းလွင် ရဲ့ ကြယ်ပွင့်ပြမေးခွန်းအား ရှင်းလင်းတင်ပြသွားမှာ ဖြစ်ပါတယ်။ ဥက္ကဌကြီးနှင့် ကိုယ်စားလှယ်တော် များခင်ဗျား။ ပညာရေးဝန်ကြီးဌာနသည် ၂၀၁၃-၂၀၁၄ ပညာသင်နှစ်မှစ၍ တိုင်းရင်းသားလူမျိုး များ၏ ဘာသာစကား၊ စာပေ၊ ယဉ်ကျေးမှုထိန်းသိမ်းရေး၊ တိုးတက်ရေးအတွက် သက်ဆိုင်ရာ တိုင်းဒေသကြီး/ ပြည်နယ်များရှိ တိုင်းရင်းသားဘာသာ၊ စာပေ သင်ကြားလိုသည့် ကျောင်းများတွင် ဆောင်ရွက်ပေးခဲ့ပြီး ဖြစ်ပါတယ်။ ၂၀၁၄-၂၀၁၅ ပညာသင်နှစ်တွင် မူလတန်းအဆင့် တိုင်းရင်းသားဘာသာ၊ စာပေများကို ကျောင်းချိန်၌ ထိရောက်စွာသင်ကြားနိုင်ရန်အတွက် တိုင်းရင်းသားဘာသာ စာအုပ်ပေါင်း ၂၆ မျိုးကို ပညာရေးဝန်ကြီးဌာန၊ အခြေခံပညာဦးစီးဌာနက အခမဲ့ ဖြန့်ဝေပေးဝေ ဆောင်ရွက်ခဲ့ပါတယ်။ ၂၀၁၅-၂၀၁၆ ပညာသင်နှစ်၌ ကရင်ပြည်နယ်တွင် စကောကရင်၊ စကော(ပကညာ)၊ ကရင်၊ ပိုးကရင်၊ မွန်၊ ပအိုဝ်း၊ ကယန်းနှင့် ဂေဘားစသည့်တိုင်းရင်းသားဘာသာစာပေများကို ဆရာဆရာမ ဦးရေ ၁၇၁၄ ဦးက G-1 ကျောင်းသားဦးရေ ၃၄၉၁၈ ဦး၊ G-2 ကျောင်းသားဦးရေ ၂၉၀၄၃ ဦး၊ G-3 ကျောင်းသားဦးရေ ၁၆၇၉၃ ဦး စုစုပေါင်း ကျောင်းသားကျောင်းသူ ၈၀၇၅၄ ဦးတို့ကို သင်ကြားသင်ယူ မှုလုပ်ငန်းများ ဆောင်ရွက်ပေးနိုင်ခဲ့ပြီး သင်ကြားမှုလအလိုက် ဆရာဆရာမများအတွက် ထောက်ပံ့ငွေ များကိုလည်း ပေးအပ်ခဲ့ပြီးဖြစ်ပါတယ်။ ယခုပညာသင်နှစ်များတွင်လည်း တိုင်းဒေသကြီး/ ပြည်နယ်အသီးသီးတွင်ရှိသော တိုင်းရင်းသား ဘာသာသင် ဗဟိုကြီးကြပ်ရေးအဖွဲ့များနှင့် တိုင်းရင်းသားဘာသာ၊ စာပေနှင့်ယဉ်ကျေးမှု သင်ကြားရေး ကော်မတီတို့ ပူးပေါင်းပြီး မူလတန်းအဆင့် တိုင်းရင်းသားစာပေနှင့် ဘာသာစကားဖွံ့ဖြိုးရေးအတွက် သင်ကြားလိုသည့်ဒေသများ၏ တိုင်းရင်းသားစာပေနှင့် ဘာသာစကားသင်ကြားသင်ယူမှုကိစ္စများနှင့် ပတ်သက်၍ အချင်းချင်းညှိနှိုင်းကာ စာအုပ်နမူနာများကို Soft Copy နှင့် Hard Copy ပြုစုပြီး အမျိုး သားပညာရေးဥပဒေအရ တိုင်းဒေသကြီး/ပြည်နယ် အစိုးရအဖွဲ့များ၏ အစီအစဉ်ဖြင့် အကောင် အထည်ဖော်ဆောင်ရွက်နိုင်ရေး လိုအပ်သည်များကို ပညာရေးဝန်ကြီးဌာနအနေဖြင့် ဆက်လက် ပူးပေါင်းဆောင်ရွက်လျက်ရှိကြောင်း တင်ပြအပ်ပါတယ်။ သို့အတွက်ကြောင့် ယခုပညာသင်နှစ် ၂၀၁၆-၂၀၁၇ ပညာသင်နှစ်တွင်လည်း ပညာရေးဝန်ကြီး ဌာနအနေဖြင့် တိုင်းရင်းသားလူမျိုးများ၏ တိုင်းရင်းသားဘာသာစာအုပ်များကို မူလတန်းအဆင့် ပညာရေးတွင် ဆက်လက်သင်ကြားပို့ချသွားမည်ဖြစ်ကြောင်း ရှင်းလင်းဖြေကြားအပ်ပါတယ်။ (ဩဘာသံများ)</speech>
</Q-A>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒီနေ့အတွက် မေးခွန်းများ မေးမြန်းခြင်း၊ ဖြေကြားခြင်းအစီအစဉ် ပြီးပါပြီ။ မေးခွန်းများကို ဖြေကြားပေးတဲ့ ပြည်ထောင်စုဝန်ကြီးများ ပြန်လည် ထွက်ခွာနိုင်ပါတယ်။
</speech>
</section>
<section value = 'Bill'>
<bill>
<title>အမျိုးသားလွှတ်တော်က ပြင်ဆင်ချက်ဖြင့် အတည်ပြု၍ ပေးပို့လာသော ငြိမ်းချမ်းစွာ စုဝေး ခြင်းနှင့် ငြိမ်းချမ်းစွာစီတန်းလှည့်လည်ခြင်းဆိုင်ရာ ဥပဒေကြမ်းကို ဥပဒေကြမ်းကော်မတီက အစီရင်ခံစာ တင်သွင်းခြင်းနှင့် ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ် များ အမည်စာရင်းတင်သွင်းနိုင်ကြောင်း လွှတ်တော်သို့တင်ပြခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်တွင် စတင်တင် သွင်းပြီး ပြင်ဆင်ချက်ဖြင့်အတည်ပြု ၍ပေးပို့လာသော ငြိမ်းချမ်းစွာစုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်းဆိုင်ရာ ဥပဒေကြမ်းကို လက်ခံရရှိကြောင်း ဒုတိယအကြိမ်ပြည်သူ့လွှတ်တော် ပထမပုံမှန်အစည်းအဝေး(၃၈)ရက်မြောက်နေ့ (၂-၆-၂၀၁၆ ရက်နေ့)မှာ လွှတ်တော်သို့ အသိပေး တင်ပြခဲ့ပြီးဖြစ်ပါတယ်။ ယင်းဥပဒေကြမ်းနှင့်စပ်လျဉ်းပြီး ပြည်သူ့လွှတ်တော်ဥပဒေကြမ်းကော်မတီက အစီရင်ခံစာတင်သွင်းဖို့ ဖြစ်ပါတယ်။ အစီရင်ခံစာတင်သွင်းရန် ဥပဒေကြမ်းကော်မတီအား ဖိတ်ခေါ်ပါ တယ်။
</speech>
<speech><mp id='409'>ဦးစိုင်းဖိုးမြတ်(အဖွဲ့ဝင်၊ ဥပဒေကြမ်းကော်မတီ)</mp> လေးစားအပ်ပါသော ပြည်သူ့ လွှတ်တော်ဥက္ကဋ္ဌနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဒုတိယဝန်ကြီး၊ ဧည့်သည် တော်များအားလုံး မင်္ဂလာပါလို့ ဦးစွာဂါရဝပြုနှုတ်ခွန်း ဆက်သအပ်ပါတယ်။ ကျွန်တော်ကတော့ မူဆယ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းဖိုးမြတ်ဖြစ်ပါတယ်။ ပြည်သူ့လွှတ်တော် ကိုယ်စားလှယ်၊ ပြည်သူ့လွှတ်တော်ဥပဒေကြမ်းကော်မတီ အဖွဲ့ဝင်တစ်ဦးလည်း ဖြစ်ပါတယ်။ ပြည်သူ့ လွှတ်တော်ဥပဒေကြမ်းကော်မတီဥက္ကဋ္ဌရဲ့ တာဝန်ပေးချက်အရ ငြိမ်းချမ်းစွာစုဝေးခြင်းနှင့် ငြိမ်းချမ်းစွာစီတန်းလှည့်လည်ခြင်းဆိုင်ရာဥပဒေကြမ်းနှင့် စပ်လျဉ်း၍ ပြည်သူ့လွှတ်တော်ဥပဒေကြမ်း ကော်မတီ၏ လေ့လာတွေ့ရှိချက်အစီရင်ခံစာကို ကျွန်တော် ပြည်သူ့လွှတ်တော်သို့ ဖတ်ကြားတင်ပြ သွားပါမယ်။ ပြည်ထောင်စုသမ္မတမြန်မာနိုင်ငံတော် ပြည်သူ့လွှတ်တော် ဥပဒေကြမ်းကော်မတီ စာအမှတ်၊ ၀၅/ပသ(ကမတ-ဥပဒေကြမ်း)၁/၂၀၁၆- ၁၅၄ ရက်စွဲ၊ ၂ ၀ ၁ ၆ ခုနှစ်၊ ဇွန်လ ၉ ရက် ဥက္ကဋ္ဌ ပြည်သူ့လွှတ်တော် အကြောင်းအရာ။ ငြိမ်းချမ်းစွာ စုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်းဆိုင်ရာ ဥပဒေကြမ်းနှင့်စပ်လျဉ်း၍ ပြည်သူ့လွှတ်တော် ဥပဒေကြမ်းကော်မတီ၏ လေ့လာတွေ့ရှိချက် အစီရင်ခံစာ တင်ပြခြင်း ရည်ညွှန်းချက် ။ အမျိုးသားလွှတ်တော်၏ ၃၁-၅-၂၀၁၆ ရက်စွဲပါ စာအမှတ်၊ ၁/အမ (ကော်မတီ - ၁) ၁/ ၂၀၁၆- ၁၅၁ ၁။ ရန်ကုန်တိုင်းဒေသကြီး၊ မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဒေါက်တာ မြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ) က တင်သွင်းသော ငြိမ်းချမ်းစွာ စုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်းဆိုင်ရာ ဥပဒေကြမ်းကို အမျိုးသားလွှတ်တော်၌ ၅-၅-၂၀၁၆ ရက်နေ့တွင် စတင်တင်သွင်းခဲ့ပြီး ၃၁-၅-၂၀၁၆ ရက်နေ့ အမျိုးသားလွှတ်တော် အစည်းအဝေး၌ ပြင်ဆင်ချက်များဖြင့် အတည်ပြုခဲ့ပြီး ပြည်သူ့လွှတ်တော်တွင် ဆွေးနွေးနိုင်ရန် အထက်ရည်ညွှန်းပါစာဖြင့် ပေးပို့လာပါသည်။ ၂။ ငြိမ်းချမ်းစွာ စုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်းဆိုင်ရာ ဥပဒေကြမ်းကို အောက်ဖော်ပြပါ ရည်ရွယ်ချက်များဖြင့် ငြိမ်းချမ်းစွာစုဝေးခွင့်နှင့် ငြိမ်းချမ်းစွာစီတန်း လှည့်လည်ခွင့်ဆိုင်ရာ ဥပဒေ (၂၀၁၁ ခုနှစ်၊ ပြည်ထောင်စုလွှတ်တော်ဥပဒေအမှတ် ၁၅)အစား ဥပဒေကြမ်းအသစ် ရေးဆွဲ ထားခြင်းဖြစ်ကြောင်း လေ့လာတွေ့ရှိရပါသည် - (က) ပြည်ထောင်စုသမ္မတ မြန်မာနိုင်ငံတော်သည် ပါတီစုံ ဒီမိုကရေစီစနစ်ကို ကျင့်သုံးလျက်ရှိသော နိုင်ငံဖြစ်သည်နှင့်အညီ ပြဋ္ဌာန်းဥပဒေများသည်လည်း ဒီမိုကရေစီစံနှုန်းများနှင့် ညီညွတ်မှုရှိရန် လိုအပ်ခြင်း၊ (ခ) ငြိမ်းချမ်းစွာ စုဝေးခြင်းနှင့် စီတန်းလှည့်လည်ခြင်းသည် ၂၀၀၈ ခုနှစ်၊ ဖွဲ့စည်းပုံ အခြေခံဥပဒေ အခန်း(၈)၊ နိုင်ငံသားများ၏ မူလအခွင့်အရေးနှင့် တာဝန်များ အခန်းပါ ပုဒ်မ ၃၄၇ တွင် ပြဋ္ဌာန်းပါရှိခြင်း၊ (၈) နိုင်ငံသားများအနေဖြင့် စနစ်တကျ ဆန္ဒဖော်ထုတ်ခွင့် ရှိစေရန်အတွက် ဤ ဥပဒေကို ပြဋ္ဌာန်းရန် လိုအပ်ခြင်း၊ (ဃ) ဤဥပဒေကို ပြဋ္ဌာန်းရာတွင် နိုင်ငံသားများ၏ အကျိုးစီးပွားကို ဖော်ဆောင်နိုင်ခြင်း မရှိဘဲ ဖိနှိပ်သည့်ဥပဒေ မဖြစ်စေရန် အထူးလိုအပ်ခြင်း၊ (င) နိုင်ငံတော်နှင့် နိုင်ငံသားများ၏ အကျိုးစီးပွားကို အဖျက်အမှောင့် လုပ်ရပ် များဖြင့် နှောင့်ယှက်မည့်သူများ၏ အန္တရာယ်မှလည်း ကာကွယ်ဟန့်တား နိုင်သည့် ဥပဒေတစ်ရပ် ဖြစ်စေရန် လိုအပ်ခြင်း၊ (စ) နိုင်ငံသားတို့၏ အခွင့်အရေးကို ဥပဒေနှင့်အညီ စနစ်တကျ သုံးစွဲဆောင်ရွက် ရာတွင် လွယ်ကူရိုးရှင်းစွာ အသုံးပြုနိုင်စေရန် လိုအပ်ခြင်း။ ၃။ ပြည်သူ့လွှတ်တော် ဥပဒေကြမ်းကော်မတီသည် ၇-၆-၂၀၁၆ ရက်နေ့၊ ၈-၆-၂၀၁၆ ရက်နေ့နှင့် ၉-၆-၂၀၁၆ ရက်နေ့တို့တွင် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင်များ၊ ပြည်သူ့လွှတ်တော် ပြည်သူ့ရေးရာစီမံခန့်ခွဲမှု ကော်မတီ အဖွဲ့ဝင်များ၊ ပြည်ထောင်စုရှေ့နေချုပ်ရုံးနှင့် ပြည်ထဲရေးဝန်ကြီးဌာနတို့မှ တာဝန်ရှိ ပုဂ္ဂိုလ်များနှင့်အတူ အစည်းအဝေး ကျင်းပခဲ့ပြီး ၂၀၁၃ ခုနှစ်၊ ပြည်သူ့ လွှတ်တော်ဆိုင်ရာနည်းဥပဒေ ၅၉ အရ အခြေခံရမည့်မူ ၁၂ ချက်နှင့်အညီ စိစစ်လေ့လာခဲ့ရာ တွေ့ရှိချက်များနှင့် ပြင်ဆင်ရန် တင်ပြချက်များမှာ အောက်ပါအတိုင်း ဖြစ်ပါတယ်။ ဥပဒေကြမ်းကော်မတီရဲ့ စိစစ်ချက်ဇယားဖြစ်တဲ့ ကန့်လန့်ဖြတ်ဇယားကို ပြည်သူ့လွှတ်တော်ကိုယ်စားလှယ်များထံ ကြို တင်ဖြန့်ဝေထားပြီးဖြစ်ပါတယ်။ (က) ဤဥပဒေကြမ်းတွင် အခန်း ၈ ခန်းနှင့် အပိုဒ်ပေါင်း ၂၅ ပိုဒ် ပါရှိပါသည်။ (ခ) အမျိုးသားလွှတ်တော်၏ ပြင်ဆင်အတည်ပြုချက်များအနက် အချက် ၃၃ ချက် ကို သဘောတူလက်ခံပါသည်။ (၈) အမျိုးသားလွှတ်တော်၏ အတည်ပြုချက်ပါနိဒါန်းကို ပယ်ဖျက်ပြီး၊ အဆိုပြု ပြဋ္ဌာန်းချက်အတိုင်း ထားရှိပါသည်။ (ဃ) အခန်း(၁)၊ အပိုဒ် ၂ အပိုဒ်ခွဲ (ဂ) ကို ငြိမ်းချမ်းစွာ စုဝေးခြင်း ဆိုသည်မှာ ဤ ဥပဒေနှင့်အညီ အများပြည်သူဆိုင်ရာ နေရာတွင် မိမိ သဘောထား ဆန္ဒကို ဖော်ပြရန် အလို့ငှာ တစ်ဦးကဖြစ်စေ၊ တစ်ဦးထက်ပိုသူများကဖြစ်စေ လက်နက်မပါဘဲ ငြိမ်းချမ်းစွာ ရောက်ရှိခြင်း၊ ဟောပြောခြင်းကို ဆိုသည်ဟုပြင်ဆင်ပါသည်။ (င) အပိုဒ် ၂ အပိုဒ်ခွဲ(ဃ)ကို ငြိမ်းချမ်းစွာ စီတန်းလှည့်လည်ခြင်း ဆိုသည်မှာ ဤဥပဒေ နှင့်အညီ အများပြည်သူဆိုင်ရာ နေရာနှင့်လမ်းတွင် မိမိသဘောထားဆန္ဒကို ဖော်ပြရန် အလို့ငှာ တစ်ဦးကဖြစ်စေ၊ တစ်ဦးထက်ပိုသူများကဖြစ်စေ လက်နက်မပါဘဲ ငြိမ်းချမ်းစွာ စနစ်တကျလှည့်လည်ခြင်းနှင့် ကြွေးကြော်ခြင်းကိုဆိုသည်ဟု ပြင်ဆင် ပါသည်။ (စ) အမျိုးသားလွှတ်တော်မှ ပယ်ဖျက်ထားသည့် အခန်း(၂) ရည်ရွယ်ချက်အခန်းကို အဆိုပြု ပြဋ္ဌာန်းချက်အတိုင်း ပြန်လည်ပြင်ဆင်ပါသည်။ (ဆ) အခန်း(၂)၊ အပိုဒ် ၃ ကို အခန်း(၃)၊ အပိုဒ် ၄ အဖြစ် ပြင်ဆင်ပြီး၊ ယင်းအပိုဒ်ရှိ စာဖြင့်ဆိုသည့် စကားရပ်ကို ပယ်ဖျက်ပါသည်။ (ဇ) အပိုဒ် ၃ အပိုဒ်ခွဲ (စ) ကို အပိုဒ် ၄ အပိုဒ်ခွဲ(စ)အဖြစ် ပြင်ဆင်ပြီး၊ ယင်းအပိုဒ်ခွဲကို ဤဥပဒေပါ စည်းကမ်းချက်များနှင့် တာဝန်ရှိပုဂ္ဂိုလ် သို့မဟုတ် အဖွဲ့အစည်းများက ဒေသဆိုင်ရာ လိုအပ်ချက်အရ ကြိုတင်သတ်မှတ်ထားသော စည်းကမ်းချက်များ နှင့်စပ်လျဉ်းသည့် ညှိနှိုင်းသဘောတူညီချက်ဟု ပြင်ဆင်ပါသည်။</speech>
<speech type='speaker'>
ဥပဒေကြမ်းကော်မတီဝင် ဦးစိုင်းဖိုးမြတ်ခင်ဗျား။ ကိုယ်စားလှယ်တွေဆီ အားလုံးဖြန့်ဝေပြီးပြီလား။ ဖြန့်ဝေပြီးလို့ရှိရင် အပိုဒ် ၄ ကိုကျော်ဖတ်လိုက်ပါ။
</speech>
<speech><mp id='409'>ဦးစိုင်းဖိုးမြတ်(အဖွဲ့ဝင်၊ ဥပဒေကြမ်းကော်မတီ)</mp> ကိုယ်စားလှယ်များအားလုံးထံ ဖြန့်ဝေထားပြီးဖြစ်တဲ့အတွက် အချိန်ကိုငဲ့ညှာသောအားဖြင့် အပိုဒ် ၄ ကို ကျွန်တော် ဆက်ဖတ်ပါမယ်။ ၄။ သို့ဖြစ်ပါ၍ ငြိမ်းချမ်းစွာစုဝေးခြင်းနှင့် ငြိမ်းချမ်းစွာစီတန်းလှည့်လည်ခြင်းဆိုင်ရာ ဥပဒေကြမ်းကို လွှတ်တော်က အတည်ပြု ပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၆၁ အရ စိစစ်ခဲ့ပြီး နည်းဥပဒေ ၆၃ နှင့်အညီ လွှတ်တော်သို့ အစီရင်ခံတင်ပြအပ်ပါသည်။ ဥပဒေကြမ်းကော်မတီ၊ ပြည်သူ့လွှတ်တော်။ [အစီရင်ခံစာအပြည့်အစုံမှာ အောက်ပါအတိုင်းဖြစ်ပါသည်။ ပြည်ထောင်စုသမ္မတမြန်မာနိုင်ငံတော် ပြည်သူ့လွှတ်တော် ဥပဒေကြမ်းကော်မတီ စာအမှတ်၊၀၅/ပသ(ကမတ-ဥပဒေကြမ်း)၁/၂၀၁၆- ၁၅၄ ရက်စွဲ၊ ၂ ၀ ၁ ၆ ခုနှစ်၊ ဇွန် လ ရက် ဥက္ကဋ္ဌ ပြည်သူ့လွှတ်တော် အကြောင်းအရာ။ ငြိမ်းချမ်းစွာ စုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်းဆိုင်ရာ ဥပဒေကြမ်းနှင့်စပ်လျဉ်း၍ ပြည်သူ့လွှတ်တော် ဥပဒေကြမ်းကော်မတီ၏ လေ့လာတွေ့ရှိချက် အစီရင်ခံစာ တင်ပြခြင်း ရည်ညွှန်းချက် ။ အမျိုးသားလွှတ်တော်၏ ၃၁-၅-၂၀၁၆ ရက်စွဲပါ စာအမှတ်၊ ၁/အမ (ကော်မတီ - ၁) ၁/ ၂၀၁၆- ၁၅၁ ၁။ ရန်ကုန်တိုင်းဒေသကြီး၊ မဲဆန္ဒနယ်အမှတ် (၃)မှ အမျိုးသားလွှတ်တော် ကိုယ်စားလှယ် ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ) က တင်သွင်းသော ငြိမ်းချမ်းစွာ စုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်းဆိုင်ရာ ဥပဒေကြမ်းကို အမျိုးသားလွှတ်တော်၌ ၅-၅-၂၀၁၆ ရက်နေ့တွင် စတင်တင်သွင်းခဲ့ပြီး ၃၁-၅-၂၀၁၆ ရက်နေ့ အမျိုးသားလွှတ်တော် အစည်း အဝေး၌ ပြင်ဆင်ချက်များဖြင့် အတည်ပြုခဲ့ပြီး ပြည်သူ့လွှတ်တော်တွင် ဆွေးနွေးနိုင်ရန် အထက် ရည်ညွှန်းပါစာဖြင့် ပေးပို့လာပါသည်။ ၂။ ငြိမ်းချမ်းစွာ စုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်းဆိုင်ရာ ဥပဒေကြမ်းကို အောက်ဖော်ပြပါ ရည်ရွယ်ချက်များဖြင့် ငြိမ်းချမ်းစွာစုဝေးခွင့်နှင့် ငြိမ်းချမ်းစွာစီတန်း လှည့်လည်ခွင့် ဆိုင်ရာဥပဒေ (၂၀၁၁ ခုနှစ်၊ ပြည်ထောင်စုလွှတ်တော် ဥပဒေအမှတ် ၁၅) အစား ဥပဒေကြမ်းအသစ် ရေးဆွဲထားခြင်းဖြစ်ကြောင်း လေ့လာတွေ့ရှိရပါသည် - (က) ပြည်ထောင်စုသမ္မတ မြန်မာနိုင်ငံတော်သည် ပါတီစုံဒီမိုကရေစီစနစ်ကို ကျင့်သုံး လျက်ရှိသော နိုင်ငံဖြစ်သည်နှင့်အညီ ပြဌာန်းဥပဒေများသည်လည်း ဒီမိုကရေစီစံနှုန်း များနှင့် ညီညွတ်မှုရှိရန်လိုအပ်ခြင်း၊ (ခ) ငြိမ်းချမ်းစွာ စုဝေးခြင်းနှင့် စီတန်းလှည့်လည်ခြင်းသည် ၂၀၀၈ ခုနှစ်၊ ဖွဲ့စည်းပုံ အခြေခံဥပဒေ အခန်း(၈)၊ နိုင်ငံသားများ၏ မူလအခွင့်အရေးနှင့် တာဝန်များ အခန်းပါ ပုဒ်မ ၃၄၇ တွင် ပြဋ္ဌာန်းပါရှိခြင်း၊ (ဂ) နိုင်ငံသားများအနေဖြင့် စနစ်တကျ ဆန္ဒဖော်ထုတ်ခွင့်ရှိစေရန်အတွက် ဤ ဥပဒေကို ပြဌာန်းရန် လိုအပ်ခြင်း၊ (ဃ) ဤဥပဒေကို ပြဋ္ဌာန်းရာတွင် နိုင်ငံသားများ၏ အကျိုးစီးပွားကို ဖော်ဆောင်နိုင်ခြင်း မရှိဘဲ ဖိနှိပ်သည့် ဥပဒေမဖြစ်စေရန် အထူးလိုအပ်ခြင်း၊ (င) နိုင်ငံတော်နှင့် နိုင်ငံသားများ၏ အကျိုးစီးပွားကို အဖျက်အမှောင့် လုပ်ရပ်များဖြင့် နှောင့်ယှက်မည့်သူများ၏ အန္တရာယ်မှလည်း ကာကွယ်ဟန့်တားနိုင်သည့် ဥပဒေ တစ်ရပ် ဖြစ်စေရန် လိုအပ်ခြင်း၊ (စ) နိုင်ငံသားတို့၏ အခွင့်အရေးကို ဥပဒေနှင့်အညီ စနစ်တကျ သုံးစွဲဆောင်ရွက်ရာတွင် လွယ်ကူရိုးရှင်းစွာ အသုံးပြုနိုင်စေရန် လိုအပ်ခြင်း။ ၃။ ပြည်သူ့လွှတ်တော် ဥပဒေကြမ်းကော်မတီသည် ၇-၆-၂၀၁၆ ရက်နေ့၊ ၈-၆-၂၀၁၆ ရက်နေ့နှင့် ၉-၆-၂၀၁၆ ရက်နေ့တို့တွင် ပြည်ထောင်စု လွှတ်တော် ဥပဒေရေးရာနှင့် အထူးကိစ္စရပ် များလေ့လာဆန်းစစ် သုံးသပ်ရေးကော်မရှင် အဖွဲ့ဝင်များ၊ ပြည်သူ့လွှတ်တော် ပြည်သူ့ရေးရာ စီမံခန့်ခွဲမှု ကော်မတီအဖွဲ့ဝင်များ၊ ပြည်ထောင်စုရှေ့နေချုပ်ရုံးနှင့် ပြည်ထဲရေးဝန်ကြီးဌာနတို့မှ တာဝန်ရှိ ပုဂ္ဂိုလ်များနှင့်အတူ အစည်းအဝေးကျင်းပခဲ့ပြီး ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၅၉ အရ အခြေခံရမည့်မူ ၁၂ ချက်နှင့်အညီ စိစစ်လေ့လာခဲ့ရာ တွေ့ရှိချက်များနှင့် ပြင်ဆင်ရန် တင်ပြချက်များမှာ အောက်ပါအတိုင်း ဖြစ်ပါသည် - (က) ဤဥပဒေကြမ်းတွင် အခန်း(၈)ခန်းနှင့် အပိုဒ်ပေါင်း ၂၅ ပိုဒ် ပါရှိပါသည်။ (ခ) အမျိုးသားလွှတ်တော်၏ ပြင်ဆင်အတည်ပြုချက်များအနက် အချက်(၃၃)ချက်ကို သဘောတူ လက်ခံပါသည်။ (ဂ) အမျိုးသားလွှတ်တော်၏ အတည်ပြုချက်ပါနိဒါန်းကို ပယ်ဖျက်ပြီး၊ အဆိုပြု ပြဋ္ဌာန်း ချက်အတိုင်း ထားရှိပါသည်။ (ဃ) အခန်း(၁)၊ အပိုဒ် ၂ အပိုဒ်ခွဲ(ဂ)ကို ငြိမ်းချမ်းစွာ စုဝေးခြင်းဆိုသည်မှာ ဤဥပဒေနှင့် အညီ အများပြည်သူဆိုင်ရာ နေရာတွင် မိမိ သဘောထား ဆန္ဒကို ဖော်ပြရန်အလို့ငှာ တစ်ဦးကဖြစ်စေ၊ တစ်ဦးထက်ပိုသူများကဖြစ်စေ လက်နက်မပါဘဲ ငြိမ်းချမ်းစွာ ရောက်ရှိခြင်း၊ ဟောပြောခြင်းကို ဆိုသည်ဟုပြင်ဆင်ပါသည်။ (င) အပိုဒ် ၂ အပိုဒ်ခွဲ(ဃ)ကို ငြိမ်းချမ်းစွာ စီတန်းလှည့်လည်ခြင်းဆိုသည်မှာ ဤဥပဒေနှင့် အညီ အများပြည်သူဆိုင်ရာ နေရာနှင့်လမ်းတွင် မိမိသဘောထားဆန္ဒကို ဖော်ပြရန် အလို့ငှာ တစ်ဦးကဖြစ်စေ၊ တစ်ဦးထက်ပိုသူများကဖြစ်စေ လက်နက်မပါဘဲ ငြိမ်းချမ်း စွာစနစ်တကျလှည့်လည်ခြင်းနှင့် ကြွေးကြော်ခြင်းကို ဆိုသည်ဟု ပြင်ဆင်ပါသည်။ (စ) အမျိုးသားလွှတ်တော်မှ ပယ်ဖျက်ထားသည့် အခန်း(၂) ရည်ရွယ်ချက်အခန်းကို အဆိုပြုပြဋ္ဌာန်းချက်အတိုင်း ပြန်လည်ပြင်ဆင်ပါသည်။ (ဆ) အခန်း(၂)၊ အပိုဒ် ၃ ကို အခန်း(၃)၊ အပိုဒ် ၄ အဖြစ် ပြင်ဆင်ပြီး၊ ယင်းအပိုဒ်ရှိ စာဖြင့် ဆိုသည့်စကားရပ်ကို ပယ်ဖျက်ပါသည်။ (ဇ) အပိုဒ် ၃ အပိုဒ်ခွဲ(စ)ကို အပိုဒ် ၄ အပိုဒ်ခွဲ(စ)အဖြစ် ပြင်ဆင်ပြီး၊ ယင်းအပိုဒ်ခွဲကို ဤဥပဒေပါ စည်းကမ်းချက်များနှင့် တာဝန်ရှိပုဂ္ဂိုလ် သို့မဟုတ် အဖွဲ့အစည်းများက ဒေသဆိုင်ရာ လိုအပ်ချက်အရ ကြိုတင်သတ်မှတ်ထားသော စည်းကမ်းချက်များနှင့် စပ်လျဉ်းသည့် ညှိနှိုင်းသဘောတူညီချက်ဟု ပြင်ဆင်ပါသည်။ (ဈ) အခန်း(၃)၊ အပိုဒ် ၄ ကို အခန်း(၄)၊ အပိုဒ် ၅ အဖြစ် ပြင်ဆင်ပြီး၊ ယင်းအပိုဒ်ကို သက်ဆိုင်ရာ မြို့နယ်ရဲတပ်ဖွဲ့မှူးသည် ပုဒ်မ ၄ အရ အသိပေးတင်ပြချက်ကို လက်ခံရရှိသည့်အခါ သက်ဆိုင်ရာ မြို့နယ်အထွေထွေအုပ်ချုပ်ရေးဦးစီးဌာနအုပ်ချုပ် ရေးမှူးနှင့် သက်ဆိုင်ရာ ခရိုင်ရဲတပ်ဖွဲ့မှူးထံသို့ ဆောလျင်စွာ တင်ပြရမည်ဟု ပြင်ဆင်ပါသည်။ (ည) အပိုဒ် ၅ ကို အပိုဒ် ၆ အဖြစ် ပြင်ဆင်ပြီး၊ ယင်းအပိုဒ်ကို မြို့နယ်အထွေထွေ အုပ်ချုပ်ရေးဦးစီးဌာန အုပ်ချုပ်ရေးမှူးသည် ပုဒ်မ ၅ အရ တင်ပြချက်ကို လက်ခံရရှိ သည့်အခါ သက်ဆိုင်ရာ ခရိုင်အထွေထွေအုပ်ချုပ်ရေးဦးစီးဌာန အုပ်ချုပ်ရေးမှူးထံ ဆောလျင်စွာ တင်ပြရမည်ဟုပြင်ဆင်ပါသည်။ (၎) အခန်း(၄)၊ အပိုဒ် ၇ ကို အခန်း(၅)၊ အပိုဒ် ၈ အဖြစ် ပြင်ဆင်ပြီး၊ ယင်းအပိုဒ်ကို ငြိမ်းချမ်းစွာစုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်း ပြုလိုသူများသည် ပုဒ်မ ၄ အရ အသိပေးတင်ပြချက်တွင် ဖော်ပြထားသည့် နေရာတွင်သာ ငြိမ်းချမ်းစွာ စုဝေးခြင်းပြုရမည်ဟု ပြင်ဆင်ပါသည်။ ( ဌ) အပိုဒ် ၈ ကို အပိုဒ် ၉ အဖြစ် ပြင်ဆင်ပြီး၊ ယင်းအပိုဒ်ရှိ အသိပေး တင်ပြချက်ဆိုသည့် စကားရပ်၏ ရှေ့တွင် ပုဒ်မ ၄ အရ ဟုလည်းကောင်း၊ စတင် စုဝေးပြီး ဆိုသည့် စကားရပ်၏ ရှေ့တွင် ငြိမ်းချမ်းစွာဟုလည်းကောင်း ဖြည့်စွက်ပါသည်။ (၃) အပိုဒ် ၉ ကို အပိုဒ် ၁၀ အဖြစ် ပြင်ဆင်ပြီး၊ ယင်းအပိုဒ်၏ ခြေဆင်းရှိ အောက်ပါ စည်းကမ်းချက်များကို လိုက်နာရမည်ဆိုသည့် စကားရပ်ကို ပယ်ဖျက်ပါသည်။ (ပ) အပိုဒ် ၉ အပိုဒ်ခွဲ(ဆ)ကို အပိုဒ် ၁၀ အပိုဒ်ခွဲ(ဆ)အဖြစ် ပြင်ဆင်ပြီး၊ ယင်း အပိုဒ်ခွဲကို ငြိမ်းချမ်းစွာ စီတန်းလှည့်လည်ခြင်းပြုရာတွင် လက်ကိုင်အသံချဲ့စက်မှအပ အခြား အသံချဲ့စက်များ အသုံးပြုခြင်းသော်လည်းကောင်း၊ အသိပေးတင်ပြထားသော ကြွေးကြော်သံများမှအပ အခြားကြွေးကြော်ခြင်းနှင့် အော်ဟစ်ခြင်း သော်လည်း ကောင်း မပြုလုပ်ရဟုပြင်ဆင်ပါသည်။ (ဏ) အမျိုးသားလွှတ်တော်၏ အတည်ပြုချက် အပိုဒ် ၉ အပိုဒ်ခွဲ(ဈ)ကို ပယ်ဖျက်ပါသည်။ (တ) အပိုဒ် ၉ အပိုဒ်ခွဲ(ဋ)ကို အပိုဒ် ၁၀ အပိုဒ်ခွဲ(ည)အဖြစ် ပြင်ဆင်ပြီး၊ ယင်းအပိုဒ်ခွဲကို ဤဥပဒေပါ စည်းကမ်းချက်များနှင့် တာဝန်ရှိပုဂ္ဂိုလ် သို့မဟုတ် အဖွဲ့အစည်းများက ဒေသဆိုင်ရာ လိုအပ်ချက်အရ ကြို တင် သတ်မှတ်ထားသော စည်းကမ်းချက်များ နှင့်စပ်လျဉ်းသည့် ညှိနှိုင်းသဘောတူညီချက်များကို ဖောက်ဖျက်ခြင်း မပြုရဟု ပြင်ဆင်ပါသည်။ (ထ) အပိုဒ် ၁၀ အပိုဒ်ခွဲ(ခ)ကို အပိုဒ် ၁၁ အပိုဒ်ခွဲ(ခ)အဖြစ် ပြင်ဆင်ပြီး၊ ယင်း အပိုဒ်ခွဲရှိ လက်နက်တစ်စုံတစ်ရာဖြင့် ဆိုသည့်စကားရပ်ကို ပယ်ဖျက်ပါသည်။ (ဒ) အပိုဒ် ၁၁ အပိုဒ်ခွဲ(ဂ)အဖြစ် ပြည်သူပိုင်ပစ္စည်း၊ အများပိုင်ပစ္စည်းနှင့် ပုဂ္ဂလိကပိုင် ပစ္စည်းများကို ထိခိုက်ပျက်စီးစေမည့် အပြုအမူများ မပြုရဟု အသစ်ဖြည့်စွက်ပါ သည်။ (ဓ) အပိုဒ် ၁၁ ကို အပိုဒ် ၁၂ အဖြစ် ပြင်ဆင်ပြီး၊ ယင်းအပိုဒ်ကို ငြိမ်းချမ်းစွာ စုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်း ပြု သူများသည် ဤဥပဒေပါ စည်းကမ်းချက် တစ်ရပ်ရပ်ကိုသော်လည်းကောင်း၊ တာဝန်ရှိပုဂ္ဂိုလ် သို့မဟုတ် အဖွဲ့အစည်းများက ဒေသဆိုင်ရာ လိုအပ်ချက်အရ ကြိုတင်သတ်မှတ်ထားသော စည်းကမ်းချက်များ နှင့်စပ်လျဉ်းသည့် ညှိနှိုင်းသဘောတူညီချက်တစ်ရပ်ရပ်ကို သော်လည်းကောင်း လိုက်နာခြင်းမရှိ၍ တာဝန်ရှိပုဂ္ဂိုလ် သို့မဟုတ် အဖွဲ့အစည်းက တားမြစ်ပါက စုဝေး ခြင်းနှင့် စီတန်းလှည့်လည်ခြင်းကို ဆက်လက်ဆောင်ရွက်ခြင်းမပြုဘဲ လူစုခွဲရမည်ဟု ပြင်ဆင်ပါသည်။ (န) အခန်း(၅)၊ အပိုဒ် ၁၂ ကို အခန်း(၆)၊ အပိုဒ် ၁၃ အဖြစ် ပြင်ဆင်ပြီး၊ ယင်းအပိုဒ်ရှိ ဥပဒေနှင့်အညီ ဆိုသည့်စကားရပ်ကို ပယ်ဖျက်ပါသည်။ (ပ) အပိုဒ် ၁၃ အပိုဒ်ခွဲ(က)ကို အပိုဒ် ၁၄ အပိုဒ်ခွဲ(က)အဖြစ် ပြင်ဆင်ပြီး၊ ယင်းအပိုဒ်ခွဲကို ငြိမ်းချမ်းစွာ စုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်းတို့ကို ပြုလုပ်ရာတွင် ဤဥပဒေပါ စည်းကမ်းချက်တစ်ရပ်ရပ်ကို သော်လည်းကောင်း၊ တာဝန်ရှိပုဂ္ဂိုလ် သို့မဟုတ် အဖွဲ့အစည်းများက ဒေသဆိုင်ရာ လိုအပ်ချက်အရ ကြိုတင်သတ်မှတ် ထားသော စည်းကမ်းချက်များနှင့်စပ်လျဉ်းသည့် ညှိနှိုင်းသဘောတူညီချက်တစ်ရပ် ရပ်ကိုသော်လည်းကောင်းလိုက်နာခြင်း မရှိကြောင်းတွေ့ရှိလျှင်ဖြစ်စေ၊ ထိုသို့လိုက်နာ ခြင်းမရှိကြောင်း တိုင်ကြားချက်ကို လက်ခံရရှိလျှင်ဖြစ်စေ ဦးဆောင်သည့် ပုဂ္ဂိုလ်အား သတိပေးရမည်ဟု ပြင်ဆင်ပါသည်။ (ဖ) အပိုဒ် ၁၄ ကို အပိုဒ် ၁၅ အဖြစ် ပြင်ဆင်ပြီး ယင်းအပိုဒ်ရှိ ပုဒ်မ ၁၃၊ ပုဒ်မခွဲ(ခ) ဆိုသည့် စကားရပ်ကို ပုဒ်မ ၁၄၊ ပုဒ်မခွဲ(ခ)ဟု ပြင်ဆင်၍ ငြိမ်းချမ်းစွာဆိုသည့် စကား ရပ်များကို ပယ်ဖျက်ပါသည်။ (ဗ) အပိုဒ် ၁၅ ကို အပိုဒ် ၁၆ အဖြစ် ပြင်ဆင်ပြီး၊ ယင်းအပိုဒ်ရှိ ပုဒ်မ ၁၄ ဆိုသည့် စကားရပ်ကို ပုဒ်မ ၁၅ ဟုလည်းကောင်း၊ စုဝေးစီတန်းလှည့်လည်ခြင်းဆိုသည့် စကားရပ်ကို စုဝေးခြင်း သို့မဟုတ် စီတန်းလှည့်လည်ခြင်း ဟုလည်းကောင်း ပြင်ဆင် ပါသည်။ (ဘ) အပိုဒ် ၁၆ ကို အပိုဒ် ၁၇ အဖြစ် ပြင်ဆင်ပြီး၊ ယင်းအပိုဒ်ကို ဤဥပဒေနှင့် အညီ အသိပေးတင်ပြခြင်းမရှိဘဲ စုဝေးခြင်းနှင့် စီတန်းလှည့်လည်ခြင်းပြု သည့် မည်သည့် ပုဂ္ဂိုလ်၊ အဖွဲ့အစည်းကိုမဆို စုဝေးခြင်း သို့မဟုတ် စီတန်းလှည့်လည်ခြင်းပြု သည့် နေရာတွင် ပုဒ်မ ၁၆ ပါ ပြဋ္ဌာန်းချက်အတိုင်း သက်ဆိုင်ရာ မြို့နယ်ရဲတပ်ဖွဲ့မှူးသည် ဆောလျင်စွာ အရေးယူဆောင်ရွက်ရမည်ဟု ပြင်ဆင်ပါသည်။ (မ) အခန်း(၆)၊ အပိုဒ် ၁၇ ကို အခန်း(၇)၊ အပိုဒ် ၁၈ အဖြစ် ပြင်ဆင်ပြီး၊ ယင်းအပိုဒ်ရှိ ဘေးအန္တရာယ်ဖြစ်စေခြင်းပြုကြောင်း ဆိုသည့်စကားရပ်ကို ဘေးအန္တရာယ် ဖြစ်စေ ခြင်းကို ပြုကြောင်း ဟုပြင်ဆင်ပါသည်။ (ဃ) အပိုဒ် ၁၈ ကို အပိုဒ် ၁၉ အဖြစ် ပြင်ဆင်ပြီး၊ ယင်းအပိုဒ်ရှိ ပုဒ်မ ၃ ဆိုသည့် စကားရပ် ကို ပုဒ်မ ၄ ဟုပြင်ဆင်၍ ငြိမ်းချမ်းစွာ ဆိုသည့် စကားရပ်များကို ပယ်ဖျက်ပါသည်။ (ရ) အပိုဒ် ၁၉ ကို အပိုဒ် ၂၀ အဖြစ် ပြင်ဆင်ပြီး၊ ယင်းအပိုဒ်ရှိ ပုဒ်မ ၇၊ ပုဒ်မ ၈ နှင့် ပုဒ်မ ၉ ဆိုသည့် စကားရပ်ကို ပုဒ်မ ၈၊ ပုဒ်မ ၉ နှင့် ပုဒ်မ ၁၀ဟု ပြင်ဆင်ပါသည်။ (လ) အပိုဒ် ၂၀ ကို အပိုဒ် ၂၁ အဖြစ် ပြင်ဆင်ပြီး၊ ယင်းအပိုဒ်ကို မည်သူမဆို ပုဒ်မ ၁၁ ပါ ( တားမြစ်ချက် တစ်ရပ်ရပ်ကို ဖောက်ဖျက်ပါက ထိုသူသည် သက်ဆိုင်ရာ တည်ဆဲ ဥပဒေနှင့်အညီ တရားစွဲဆိုခြင်းခံရမည် ဟု ပြင်ဆင်ပါသည်။ (၀) အခန်း(၇)၊ အပိုဒ် ၂၃ ကို အခန်း(၈)၊ အပိုဒ် ၂၄ အဖြစ် ပြင်ဆင်ပြီး၊ ယင်းအပိုဒ်ရှိ ပုဒ်မ ၁၇ နှင့် ပုဒ်မ ၁၈ တို့အရ ဆိုသည့် စကားရပ်ကို ပုဒ်မ ၁၈ နှင့် ပုဒ်မ ၁၉ တို့အရ ဟုပြင်ဆင်ပါသည်။ (သ) အပိုဒ် ၂၄ ကို အပိုဒ် ၂၅ အဖြစ် ပြင်ဆင်ပြီး၊ ယင်းအပိုဒ်ကို ပုဒ်မ ၄ အရ အသိပေး တင်ပြပြီးသူသည် အကြောင်းအမျိုးမျိုးကြောင့် ငြိမ်းချမ်းစွာစုဝေးခြင်း သို့မဟုတ် ငြိမ်းချမ်းစွာစီတန်းလှည့်လည်ခြင်း မပြုလုပ်လိုပါက သက်ဆိုင်ရာ မြို့နယ်ရဲတပ်ဖွဲ့မှူး ထံ ဆောလျင်စွာ အသိပေးတင်ပြရမည်ဟု ပြင်ဆင်ပါသည်။ ၄။ သို့ဖြစ်ပါ၍ ငြိမ်းချမ်းစွာစုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်းဆိုင်ရာ ဥပဒေကြမ်းကို လွှတ်တော်က အတည်ပြု ပေးနိုင်ပါရန် ၂၀၁၃ ခုနှစ်၊ ပြည်သူ့လွှတ်တော်ဆိုင်ရာ နည်းဥပဒေ ၆၁ အရ စိစစ်ခဲ့ပြီး နည်းဥပဒေ ၆၃ နှင့်အညီ လွှတ်တော်သို့ အစီရင်ခံ တင်ပြအပ်ပါသည်။</speech>
<speech type='speaker'>
လွှတ်တော်ကိုယ်စားလှယ်များခင်ဗျား။ ငြိမ်းချမ်းစွာစုဝေးခြင်းနှင့် ငြိမ်းချမ်းစွာ စီတန်းလှည့်လည်ခြင်းဆိုင်ရာ ဥပဒေကြမ်းနှင့်စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုသူ များသည် ပြင်ဆင်လိုသည့် ဥပဒေကြမ်း၏ အပိုဒ်၊ အပိုဒ်ခွဲ၊ အကြောင်းအရာကို တိတိကျကျဖော်ပြ၍ ၁၄-၆-၂၀၁၆ ရက် (အင်္ဂါနေ့) နောက်ဆုံးထားပြီး ပြည်သူ့လွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းရန်ဖြစ်ကြောင်း အသိပေးကြေညာပါတယ်။
</speech>
<title>ပြည်သူ့လွှတ်တော်ဥက္ကဋ္ဌက နှုတ်ခွန်းဆက်အမှာစကားပြောကြားခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်သူ့လွှတ်တော် ပထမ ပုံမှန်အစည်းအဝေး ပထမနေ့ကို ၂၀၁၆ ခုနှစ်၊ ဖေဖော်ဝါရီလ ၁ ရက်နေ့မှစတင်ခဲ့ရာ ယနေ့ ပြီးဆုံးမှာဖြစ်ပါတယ်။ ဒီကာလအတွင်းမှာ ပြည်သူ့လွှတ်တော်ကိုယ်စားလှယ်များအနေနဲ့ မိမိတို့အား လုပ်ပိုင်ခွင့်အာဏာ အပ်နှင်းလိုက်တဲ့ပြည်သူများရဲ့ ကိုယ်စား ပြည်သူ့လွှတ်တော်ဥက္ကဋ္ဌ၊ ဒုတိယဥက္ကဋ္ဌ၊ နိုင်ငံတော်သမ္မတ၊ ဒုတိယသမ္မတများနှင့် ပြည်ထောင်စုအစိုးရအဖွဲ့၊ ပြည်ထောင်စုအဆင့် အဖွဲ့အစည်းများကို ရွေးချယ်တင်မြှောက်အတည်ပြု ပေးခဲ့ကြတဲ့အတွက် ကိုယ်စားလှယ်များနှင့် ပြည်သူများအားလုံးကို ပြည်သူ့လွှတ်တော်က ကျေးဇူးတင်ဝမ်းမြောက်ဂုဏ်ယူပါကြောင်း ဦးစွာ ပြောကြားလိုပါတယ်။ မိမိတို့ဟာ ပြည်သူ့ကိုယ်စားလှယ်များပီပီ ပြည်သူ့အကျိုး၊ နိုင်ငံအကျိုးများကို အလေးထား ဆောင်ရွက်နိုင်ရန်အတွက် ဥပဒေ၊ နည်းဥပဒေ၊ လုပ်ထုံးလုပ်နည်းများနှင့်အညီ အမြဲတမ်းကော်မတီ၄ ခု နှင့် အခြားရေးရာကော်မတီ ၁၅ ခုတို့အား ကိုယ်စားလှယ် ၁၅ ဦးစီဖြင့် ဖွဲ့စည်းနိုင်ခဲ့ပြီး ကော်မတီအလိုက် လုပ်ငန်းတာဝန်များကိုလည်း ဆောင်ရွက်နေကြပြီ ဖြစ်ပါတယ်။ ယခု ဒုတိယအကြိမ် ပထမပုံမှန်အစည်းအဝေးမှာ ကြယ်ပွင့်ပြမေးခွန်း ၈၃ ခုနှင့် ကြယ်ပွင့်မပြမေးခွန်း ၁၀၃ ခုတို့ကို ဖြေဆိုနိုင်ခဲ့ပြီး အဆိုအနေနဲ့ ၁၂ ခုတို့ကို တင်သွင်းဆွေးနွေးခဲ့ကြပြီးဖြစ်ပါတယ်။ ၃၅ ၊ ဒီကာလအတွင်း ဆွေးနွေးရမည့် ဥပဒေကြမ်း ၁၆ ခုရှိရာ ဆွေးနွေးပြီးဖြစ်တဲ့ ဥပဒေ ၉ ခုနဲ့ အတည်ပြုဆောင်ရွက်နိုင်ခဲ့တဲ့ နည်းဥပဒေ နှစ်ခုတို့ရှိပါတယ်။ ဆက်လက်ဆွေးနွေးရန် ကျန်ရှိသော ဥပဒေကြမ်း ၇ ခုလည်းရှိပါတယ်။ ဒါ့အပြင် လွှတ်တော်ကို ပြင်ပမှ လာရောက်လေ့လာသူပေါင်း ၆၁၁၁ ဦး ရှိခဲ့ပါတယ်။ လွှတ်တော်ကိုယ်စားလှယ်များအနေနဲ့ မိမိတို့လုပ်ဆောင်ရမည့် တာဝန်နှင့်လုပ်ပိုင်ခွင့်တို့ကို ဥပဒေ၊ နည်းဥပဒေ၊ လုပ်ထုံးလုပ်နည်းများနှင့်အညီ ကျေပွန်အောင် ဆောင်ရွက်ကြဖို့လိုပါတယ်။ ပြည်သူ့ကြားသို့ ထဲထဲဝင်ဝင်သွားရောက်ပြီး ပြည်သူများရဲ့ ဆန္ဒသဘောထားများကိုလည်း လေ့လာ မှတ်သားကြဖို့လိုအပ်ပါတယ်။ ပြည်သူ့အကျိုး ဆောင်ရွက်ရင်း အမျိုးသားရင်ကြားစေ့ရေး၊ ပြည်တွင်း ငြိမ်းချမ်းရေး၊ ဒီမိုကရေစီ ဖက်ဒရယ် ပြည်ထောင်စုဖြစ်ပေါ်ရေးနှင့် ပြည်သူများ၏ လူနေမှုဘ၀ အဆင့်အတန်း မြင့်မားတိုးတက်ရေးတို့ကို ကြိုးစားဆောင်ရွက်ပေးကြစေလိုပါတယ်။ လွှတ်တော်ရပ်နားစဉ်ကာလအတွင်းမှာ ပြည်သူလူထုအကျိုးစီးပွားဖြစ်ထွန်းမယ့် လုပ်ငန်း တာဝန်များကို စိတ်ကောင်းစေတနာမှန်နဲ့ ဆတက်ထမ်းပိုးထမ်းဆောင်ကြစေလိုပါတယ်။ ဒေသ ဖွံ့ဖြိုးရေးလုပ်ငန်းများကိုလည်း မဲဆန္ဒရှင်မိဘပြည်သူများ ကျေနပ်နှစ်သက်အောင် ဆောင်ရွက်ပေး နိုင်လိမ့်မယ်လို့ ယုံကြည်မျှော်လင့်လျက်ရှိပါတယ်။ ဒုတိယအကြိမ် ပြည်သူ့လွှတ်တော် ဒုတိယပုံမှန်အစည်းအဝေးမှာ ကျန်းမာရွှင်လန်းစွာဖြင့် ကိုယ်စားလှယ်များအားလုံးကို ပြန်လည်ဆုံတွေ့ကြပါစို့လို့ ဆန္ဒပြု ရင်း နိဂုံးချုပ်အပ်ပါတယ်။ (ဩဘာသံများ)
</speech>
</bill></section>
</discussion><postface>
<title>ပြည်သူ့လွှတ်တော်ဥက္ကဋ္ဌက ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး (၄၃)ရက်မြောက်နေ့ ရပ်နားကြောင်းနှင့် ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး ပြီးစီးကြောင်း ကြေညာခြင်း</title>
<speech type='speaker'>
လွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် ပြည်သူ့ လွှတ်တော် ပထမပုံမှန်အစည်းအဝေး (၄၃)ရက်မြောက်နေ့ကို ရပ်နားပါမယ်။ ယနေ့ အစည်းအဝေး ပြီးဆုံးကြောင်းနှင့် ဒုတိယအကြိမ် ပြည်သူ့လွှတ်တော် ပထမပုံမှန်အစည်းအဝေး အောင်မြင်စွာ ကျင်းပပြီးစီးကြောင်း ကြေညာပါတယ်။ (ဩဘာသံများ)
</speech>
</postface>
</transcript>
</doc>