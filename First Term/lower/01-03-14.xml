<doc>
<docinfo>
<docno>01-03-14.xml</docno>
<pdf>01-03-14.pdf</pdf>
<term value='01'>ပထမအကြိမ်</term>
<session value='03' />
<sittingday value='14' />

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၄) ရက်မြောက်နေ့မှတ်တမ်း</title>
<date value='14-03-2012'>၁၃၇၃ ခုနှစ်၊ တပေါင်းလပြည့်ကျော် ရ ရက် (၂၀၁၂ ခုနှစ်၊ မတ်လ ၁၄ ရက်) (ဗုဒ္ဓဟူးနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၄)ရက်မြောက်နေ့ကို နံနက် ၁၀း၁၀ နာရီအချိန်၌ စတင်ကျင်းပပါသည်။ ပြည်သူ့လွှတ်တော်ဥက္ကဋ္ဌအဖြစ် သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ်ဦးခင်မောင်ဦး၊ ညွှန်ကြားရေးမှူး၊ လွှတ်တော်ရုံးက ဆောင်ရွက်ပါသည်။</p>
<speech type="mc">လွှတ်တော်ကိုယ်စားလှယ်များခင်ဗျား။ယခုအချိန်ကစပြီးပြည်ထောင်စု သမ္မတမြန်မာနိုင်ငံတော် ပထမအကြိမ်ပြည်သူ့ လွှတ်တော် တတိယပုံမှန်အစည်းအဝေးရဲ (၁၄) ရက် မြောက်နေ့ အစီအစဉ် စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံး မင်္ဂလာပါခင်ဗျား</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ပြည်သူ့လွှတ်တော် အစည်းအဝေး အထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၄) ရက်မြောက်နေ့မှာ ပြည်သူ့လွှတ်တော် ကိုယ်စားလှယ်များ စိစစ်ရေးကော်မတီရုံတင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော်ကိုယ်စားလှယ် ၃၉၄ ဦးရှိတဲ့အနက် ၃၃၃ ဦးတက်ရောက်ပါတယ်။ အစည်းအဝေး သို့ တက်ရောက်ခွင့်ရှိသူဦးရေ စုစုပေါင်းရဲ့ ၈၄.၅၂ ရာခိုင်နှုန်းရှိတဲ့အတွက် အစည်းအဝေး အထမြောက်ကြောင်းနှင့် စတင်ကြောင်းကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အစည်းအဝေးအစီအစဉ်များကို ကြို တင်ဖြန့်ဝေထားတဲ့အတိုင်း ဆက်လက် ဆောင်ရွက်သွားပါမယ်</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခုအစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များ အတွက် ခွင့်ပန်ကြားရန် ဖြစ်ပါတယ်</speech>
<speech><mp id="uam">ဦးအေးမြင့်(အတွင်းရေးမှူး၊ ပြည်သူ့လွှတ်တော်ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၄) ရက်မြောက်နေ့ ၁၄-၃-၂၀၁၂ ရက်နေ့တွင် အစည်းအဝေး မတက်ရောက်နိုင်သဖြင့် ခွင့်တိုင်ကြားသော လွှတ်တော်ကိုယ်စားလှယ်များစာရင်းကို လွှတ်တော် ကိုယ်စားလှယ်များစိစစ်ရေးကော်မတီဥက္ကဋ္ဌကိုယ်စား ကျွန်တော် ဦးအေးမြင့်က စုစည်းတင်ပြသွားမှာ ဖြစ်ပါတယ်။ ယနေ့ ခွင့်တိုင်ကြားသူ ၁ရ ဦးရှိပြီး အောက်ပါအတိုင်းဖြစ်ပါတယ်။ (၁) ကလေးဝမဲဆန္ဒနယ်မှ ဦးစိုးသိမ်း (၂) ပန်းတနော်မဲဆန္ဒနယ်မှ ဦးမန်းမောင်မောင်ဉာဏ် (၃) ဟုမ္မလင်းမဲဆန္ဒနယ်မှ ဦးအေး (၄) ဖာပွန်မဲဆန္ဒနယ်မှ ဦးစိုင်းသန်းနိုင် (၅) ပေါင်းတည်မဲဆန္ဒနယ်မှ ဦးအောင်မြင့်သိန်း(၆) ပြည်မဲဆန္ဒနယ်မှ ဦးဝင်းမြင့် တို့သည် ဒီနေ့ ကျင်းပပြုလုပ်တဲ့ ပြည်သူ့လွှတ်တော် အစည်းအဝေးတွင် ခွင့် ၁ ရက် အဖြစ်လည်းကောင်း၊ (၇) ချမ်းအေးသာစံမဲဆန္ဒနယ်မှ ဒေါက်တာကျော်မြင့် (၈) ဗဟန်းမဲဆန္ဒနယ်မှ ဒေါက်တာမောင်မောင်ဝင့် (၉) တိုက်ကြီးမဲဆန္ဒနယ်မှ ဦးဟန်စိန် (၁၀) ဖာဆောင်းမဲဆန္ဒနယ်မှ ဦးရဲထွဋ်တင် (၁၁) အုတ်တွင်းမဲဆန္ဒနယ်မှ ဦးညီညီမြင့် (၁၂) တောင်ဥက္ကလာပမဲဆန္ဒနယ်မှ ဦးအောင်သိန်းလင်း (၁၃) သန်လျင်မဲဆန္ဒနယ်မှ ဦးလွင်ဦး (၁၄) မောင်တောမဲဆန္ဒနယ်မှ ဦးအောင်ဇော်ဝင်း (၁၅) မင်္ဂလာဒုံမဲဆန္ဒနယ်မှ ဦးတင်မောင်ဝင်း (၁၆) ဝမ်းတွင်းမဲဆန္ဒနယ်မှ ဦးသန်းမြင့် (၁၇) သာစည်မဲဆန္ဒနယ်မှ ဦးသန်းစိုး တို့သည် ၁၄-၃-၂၀၁၂ မှ ၁၆-၃-၂၀၁၂ ရက်နေ့အထိခွင့် ၃ ရက်အဖြစ်လည်းကောင်း အသီးသီးတင်ပြလာပါတယ်။ အထက်ပါတင်ပြခဲ့သော ကိုယ်စားလှယ်များရဲ့ ခွင့်တင်ပြချက်များကို ခွင့်အဖြစ်သတ်မှတ် ပေးပါရန် လေးစားစွာတင်ပြအပ်ပါတယ်။</speech>
<speech type="speaker">ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကိုမှတ်တမ်းတင်ခြင်း</title>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၃၉၄ ဦး၊ ယခင်ကခွင့်ပန်ကြား၍ ခွင့်ပြု ထားသူ ၄၄ ဦး၊ ယနေ့ခွင့်ပြု ထားသူ ၁ရ ဦးဖြစ်၍ လွှတ်တော်က ခ��င့်ပြု ထားသူစုစုပေါင်း ၆၁ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရုံအတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေတင်ပြချက်ကို လွှတ်တော်က အတည်ပြု ပါသလားခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<section value="QA"><Q-A>
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ ပြည်သူ့လွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ မေးခွန်းများ မေးမြန်း၊ ဖြေကြားခြင်း အစီအစဉ် စတင်ဆောင်ရွက်ပါမယ်။</speech>
<title>မြန်မာ့ရိုးရာပန်းပညာရှင်များအစည်းအရုံးနှင့်စပ်လျဉ်းသည့်မေးခွန်း</title>
<speech type="speaker">ဦးစွာ ပုဇွန်တောင်မဲဆန္ဒနယ်မှ ဦးအောင်ဇင်အား မေးမြန်းဖို့ ဖိတ်ခေါ်ပါ တယ်</speech>
<speech><mp id="388">ဦးအောင်ဇင်(ပုဇွန်တောင်မဲဆန္ဒနယ်)</mp>မင်္ဂလာပါခင်ဗျား။ လေးစားအပ်ပါသော လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး၊ ကိုယ်စိတ်နှစ်ဖြာ ကျန်းမာ ချမ်းသာကြပါစေလို့ ဆုမွန်ကောင်းတောင်းရင်းဂါရဝပြု အပ်ပါတယ်။ ကျွန်တော်ကတော့ ပုဇွန်တောင် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ဇင်ဖြစ်ပါတယ်။ ကျွန်တော်မေးခွန်း ၃ ခုကို မေးမှာဖြစ်ပါတယ်။ ကျွန်တော့်ရဲ့မေးခွန်းက ဇန်နဝါရီလ ၂၄ ရက်နေ့ကတည်းက တင်ထားသည့် အတွက် ကြားကာလအတွင်း ဖြစ်ပေါ်တဲ့အကြောင်းအရာများအား အနည်းငယ်ရှင်းပြခွင့်ပြု စေ လိုပါတယ်ခင်ဗျား။ ပန်းချီဆရာများရဲ့ကိုယ်စားလှယ်အဖွဲ့ဟာ သက်ဆိုင်ရာကော်မတီများသို့ လာရောက်ပြီး သူတို့ ရဲဖြစ်စေလိုတဲ့ဆန္ဒများကို သေချာစွာဆွေးနွေးခဲ့ပြီးပါပြီ။ အဲဒီအချိန်မှာပဲ ယခင် ရှိပြီးသော ဗဟိုဦးစီးအဖွဲ့ဝင်များက အများဆန္ဒမပါဘဲ မြို့နယ်အချို့မှာ ပွင့်လင်းမြင်သာမှုမရှိတဲ့ ရွေးချယ်ဖွဲ့စည်းပုံများကို ပြုလုပ်လျက်ရှိပြီး တစ်နိုင်ငံလုံးအတိုင်းအတာအနေနဲ့ မြန်မာ့ရိုးရာ ပန်းပညာရှင်များအစည်းအရုံးကို အသစ်ပြန်လည်ဖွဲ့စည်းပြီးပါကြောင်း ကြေညာဖို့ ကြိုးစား နေကြောင်းကို အကြောင်းကြားစာများအရ သိရှိရပါတယ်ခင်ဗျား။ လေးစားရပါသော လွှတ်တော်ဥက္ကဋ္ဌကြီးခင်ဗျား။ မြန်မာနိုင်ငံ ရိုးရာပန်းပညာရှင်များ အစည်းအရုံးအဖွဲ့အစည်းကို ဖွဲ့စည်းခဲ့သည်မှာ နှစ်ပေါင်းကြာမြင့်ခဲ့ပါပြီ။ စတင်ဖွဲ့စည်းစဉ်ကာလမှ ယနေ့တိုင် ဗဟိုဦးစီးစနစ်ကို မပြောင်းမလဲဆက်လက်ကျင့်သုံးနေပြီး အဖွဲ့ဝင်များ၏ ဆန္ဒသဘော ထားများဖြင့် ရွေးချယ်ဖွဲ့စည်းခဲ့ခြင်းကိုမူ ယနေ့အထိမပြုလုပ်နိုင်ခဲ့ပါ။ အဖွဲ့အစည်း၏ ဖွဲ့စည်းပုံ အခြေခံစည်းမျဉ်းစည်းကမ်းများကိုလည်း ထုတ်ပြန်ခြင်းလည်းမရှိခဲ့ပါ။ ဦးဆောင်ကော်မတီဝင်လူကြီး များသည် နှစ်လရှည်ကြာအောင် မပြောင်းမလဲတည်ရှိနေမှုများကြောင့် မလိုလားအပ်သောအကျင့်ပျက်ခြစားမှုများလည်း ဖြစ်ပေါ်လျက်ရှိနေပါတယ်ခင်ဗျား။ လေးစားအပ်ပါသော လွှတ်တော် ဥက္ကဋ္ဌကြီးခင်ဗျား။ ယခုအခါ ယဉ်ကျေးမှုအနုပညာတက္ကသိုလ်မှ ကျောင်းဆင်းအနုပညာရှင်များကို နှစ်စဉ်မွေးထုတ်ပေးလျက်ရှိပါတယ်။ မြန်မာ့ပန်းချီလောကကြီးတိုးတက်လာစေရန်အတွက် လူတော် လူကောင်းများပေါ်ထွက်လာရန်လည်း လိုအပ်နေပါတယ်။ သို့ဖြစ်ပါ၍ ခေတ်စနစ်နှင့်အညီ မြန်မာ့ ရိုးရာပန်းပညာရှင်များအစည်းအရုံးကို အများဆန္ဒသဘောထားနှင့်အညီ စနစ်တကျပြန်လည်ဖွဲ့စည်းသင့်သည်ဟုယုံကြည်ပါတယ်။ ထို့အပြင် မြန်မာ့ရိုးရာပန်းပညာရှင်များအစည်းအရုံးတွင် ပန်းချီ ပညာရှင်များက အများစုပါဝင်နေပြီး ပန်းပုပညာရှင်များကိုလည်း အဖွဲ့ဝင်များအဖြစ် သတ်မှတ်ထား သော်လည်း ပါဝင်မှုမရှိသလောက်ဖြစ်နေသဖြင့် ပန်းပုပညာရှင်များ၏ အနုပညာလက်ရာများသည် အားနည်းလျက်ရှိနေပါတယ်။ ထို့ကြောင့် ပန်းပုပညာရှင်များ၏ လက်ရာကောင်းများပေါ်ထွက်လာ စေရန်အတွက် လိုအပ်ချက်များတစ်ခုဖြစ်နေပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပန်းချီအနုပညာရှင်များအနေနဲ့ ပြပွဲပြုလုပ်ရာတွင် ထုတ်ပြန်ထားသော ဥပဒေအရစိစစ်ရေးအဖွဲ့သို့ ပြပွဲတာဝန်ခံမှ ခွင့်ပြုချက်တင်ပြတောင်းခံရပါတယ်။ ထိုအခါ စိစစ်ရေးအဖွဲ့ကစိစစ်ပါတယ်။ ထိုသို့ စိစစ်ရာတွင် ပန်းချီဆရာတစ်ဦးချင်းစီ၏ ကိုယ်ရေး ရာဇဝင်အကျဉ်းကို တင်ပြရပါတယ်။ ၄င်းစည်းကမ်းချက်သည် ယခင်က မရှိခဲ့ဖူးပါ။ ပန်းချီပြပွဲကို ပန်းချီဆရာ ၁၀ ဦးမှ ၃၀ ဦးထိ စုပေါင်းပြသကြသဖြင့် ထိုသူများ၏ ကိုယ်ရေးအကျဉ်းကို ပြပွဲ တာဝန်ခံတစ်ဦးအနေဖြင့် ရယူတင်ပြရန် အခက်အခဲများ ရှိနေပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ မြန်မာ့ရိုးရာပန်းပညာရှင်များအသင်း တိုးတက်မြင့်မားလာရေး၊ ပန်းချီ ပညာရှင်များကြုံတွေ့နေရသော အခက်အခဲများဖြေလျော့ရေးနှင့် ပန်းပုလောက တိုးတက်ရေးတို့ကို မျှော်မှန်း၍ အောက်ပါမေးခွန်းကို မေးမြန်းလိုပါတယ်။ နံပါတ်(၁) မြန်မာ့ရိုးရာပန်းပညာရှင်များ အစည်းအရုံးကို အများသိနိုင်သောသတင်းစာမှနေ၍ ကြော်ငြာကာ ဒီမိုကရေစီနည်းကျကျ အများဆန္ဒ သဘောထားဖြင့် မဲပေးရွေးချယ်ဖွဲ့စည်းရန် အစီအစဉ် ရှိ၊ မရှိသိလိုပါတယ်။ နံပါတ်(၂) ပန်းချီပြပွဲ ကျင်းပရာတွင် ပါဝင်သူပန်းချီဆရာတိုင်း၏ ကိုယ်ရေးအကျဉ်းကို တင်ပြရာတွင် အခက်အခဲရှိပါသဖြင့် တာဝန်ခံကျင်းပသူ ပန်းချီဆရာကသာ တာဝန်ယူပြီး ထိုက်သင့်သလောက်စည်းကမ်းချက်များကို လျှော့ပေးစေလိုပါတယ်။ နံပါတ်(၃) ပန်းပုလောက တိုးတက်လာစေရန်အတွက် ပန်းပုပညာရှင် များအား အစည်းအရုံးကို သီးခြားဖွဲ့စည်းပေးရန်ဖြစ်နိုင်၊ မဖြစ်နိုင်သိလိုပါတယ်ခင်ဗျား။ ကျေးဇူးတင် ပါတယ်။ (ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်</speech>
<speech><agency id="85">ဒေါ်စန္ဒာခင် (ဒုတိယဝန်ကြီး၊ ယဉ်ကျေးမှုဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာ ချမ်းသာပြီး မင်္ဂလာအပေါင်းနဲ့ ပြည့်စုံပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ် ရှင်။ ကျွန်မကတော့ ယဉ်ကျေးမှုဝန်ကြီးဌာန ဒုတိယဝန်ကြီး ဖြစ်ပါတယ်ရှင့်။ ရန်ကုန်တိုင်းဒေသကြီး၊ ပုဇွန်တောင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ဇင်၏ မေးခွန်း ၃ ခုနှင့် စပ်လျဉ်း၍ ဖြေကြားမှာ ဖြစ်ပါတယ်။ ပထမမေးခွန်းမှာ ဖော်ပြထားတဲ့ မြန်မာ့ရိုးရာပန်းပညာရှင်များ အစည်းအရုံးကို ဒီမိုကရေစီနည်းကျကျ အများဆန္ဒသဘောထားဖြင့် မဲပေးရွေးချယ်ဖွဲ့စည်းရန် အစီအစဉ်ရှိ၊ မရှိသိလို ပါသည် ဆိုသည့်မေးခွန်းနှင့်ပတ်သက်၍ ဖြေကြားမှာဖြစ်ပါတယ်။ မြန်မာ့ရိုးရာပန်းပညာရှင်များ အစည်းအရုံးကို ၁၉၉၂ ခုနှစ်၊ ဇူလိုင်လ ၁၈ ရက်နေ့တွင် စတင်ဖွဲ့စည်းခဲ့ပြီး အစည်းအရုံးဗဟိုရုံးခန်းကို ရန်ကုန်မြို့ ဗိုလ်ချုပ်အောင်ဆန်းဈေး အရှေ့ဘက်တန်းတွင် အခြေပြု၍ လုပ်ငန်းတာဝန်များဆောင်ရွက် ခဲ့ပါတယ်။ ဗဟိုအစည်းအရုံးကို စတင်ဖွဲ့စည်းစဉ်က အစည်းအရုံး ဥက္ကဋ္ဌအဖြစ် ဦးသောင်းဟန်က တာဝန်ယူဆောင်ရွက်ပြီး ဗဟိုအလုပ်အမှုဆောင်အဖွဲ့ဝင် ၃၆ ဦးရှိခဲ့ပါတယ်။ ထို့နောက် ၂၀၁၀ ခုနှစ် ခန့်တွင် ကျင်းပပြုလုပ်သော ဗဟိုအလုပ်အမှုဆောင် အစည်းအဝေး ၁၁/၂၀၁၀ က အသက်အရွယ် ငယ်ရွယ်သောလူငယ်များအဖြစ် အင်အားဖြည့်တင်းပြီး ဗဟိုအလုပ် အမှုဆောင် ၃၉ ဦးနှင့် ဗဟိုအမှုဆောင် ၃၄ ဦး ဖြင့် ထပ်မံဖွဲ့စည်းခဲ့ပါတယ်။ ယခုလက်ရှိအခြေအနေတွင် ဗဟိုအလုပ်အမှုဆောင် ဦးသောင်းထွန်း ကွယ်လွန်သွားသည့်အတွက် ဗဟိုအလုပ်အမှုဆောင် ၃၈ ဦးနှင့် ဗဟိုအမှုဆောင် ၃၄ ဦးဖြင့် တာဝန်များကို ဆက်လက်ဆောင်ရွက်လျက်ရှိကြပါတယ်။ လက်ရှိတာဝန် ယူထားတဲ့ အလုပ်အမှုဆောင်အဖွဲ့အစည်းမှာ ၂၀၀ရ ခုနှစ်၊ ဇွန်လတွင် ကျင်းပခဲ့သည့် ပထမအကြိမ် မျက်နှာစုံညီအစည်းအဝေးမှ ရွေးချယ်တင်မြှောက်ခဲ့သော အဖွဲ့အစည်းဖြစ်ပါသဖြင့် ယနေ့အချိန်တွင် တာဝန်ထမ်းဆောင်သည့်ကာလ ၄ နှစ်နှင့် ရ လ ရှိခဲ့ပြီဖြစ်ပါတယ်။ ဒါကြောင့် ၄ နှစ် လျှင်တစ်ကြိမ်ကျ ရွေးချယ်တင်မြှောက်သည့် ဖွဲ့စည်းပုံစည်းမျဉ်းအရ သတ်မှတ်ချိန်ကျော်လွန်ခဲ့ပြီး ဖြစ်သဖြင့် ၂၀၁၂ ခုနှစ်၊ မတ်လတွင် ဒုတိယအကြိမ် မျက်နှာစုံညီအစည်းအဝေးကို ပြန်လည်ခေါ်ယူပြီး အလုပ်အမှုဆောင် အသစ်များကို ဒီမိုကရေစီနည်းကျကျ အများဆန္ဒသဘောထားဖြင့် ရွေးချယ်ဖွဲ့စည်းရန် စီစဉ်ဆောင်ရွက် လျက်ရှိပါကြောင်း ဖြေကြားအပ်ပါတယ်ရှင်။ ဒုတိယမေးခွန်းမှာ ဖော်ပြထားတဲ့ပန်းချီပြပွဲများကျင်းပရာတွင် ပါဝင်သူပန်းချီဆရာတိုင်း၏ ကိုယ်ရေးအကျဉ်းများကိုတင်ပြရန် အခက်အခဲရှိသဖြင့် တာဝန်ခံကျင်းပသူ ပန်းချီဆရာအပေါ်ထိုက်သင့်သလောက်စည်းကမ်းချက်များကို လျှော့ပေါ့ပေးရန် ဖြစ်နိုင်၊ မဖြစ်နိုင် မေးခွန်းနှင့်ပတ်သက်၍ ဆက်လက်ဖြေကြားမှာဖြစ်ပါတယ်ရှင်။ ပန်းချီပြပွဲများကျင်းပရာတွင် စုပေါင်းပါဝင်ရေးဆွဲသူ ပန်းချီ ဆရာများ၏ ကိုယ်ရေးအကျဉ်းများကို ပန်းချီကားစာရင်းများနှင့်အတူ ဝန်ကြီးဌာနများမှ ကိုယ်စားလှယ် များပါဝင်ဖွဲ့စည်းထားသော စာကြည့်တိုက်၊ ပြတိုက်နှင့် ပြပွဲများကြီးကြပ်အုပ်ချုပ်မှုကော်မတီသို့ ပြုစုပေးပို့ရလေ့ရှိပါတယ်။ အဆိုပါပန်းချီကားချပ်များနှင့် ရေးဆွဲသူများ၏ကိုယ်ရေးအကျဉ်းများကို ကော်မတီက အများပြည်သူသို့ပြသရန် သင့်၊ မသင့် စိစစ်ပြီးပြသရန်သင့်လျော်ပါက ပြသခွင့်ပြု လေ့ ရှိပါတယ်ရှင်။ ပါဝင်ရေးဆွဲသူ ပန်းချီဆရာများ၏ ကိုယ်ရေးအကျဉ်းများမှာ (အမည်၊ အဖအမည်၊ အသက်၊ မှတ်ပုံတင်အမှတ်၊ နေရပ်လိပ်စာ၊ ဆက်သွယ်ရန်ဖုန်းနံပါတ်၊ ပန်းချီကားအရေအတွက်၊ ပန်းချီကား အမည်စာရင်း) စသည့်အကြောင်းအရာများသာဖြစ်ပြီး ယင်းသို့တောင်းခံရခြင်းမှာလည်း ပန်းချီပြပွဲ အတွက် လိုအပ်သည်များ ဆက်သွယ်ဆောင်ရွက်နိုင်ရန် လုပ်ထုံးလုပ်နည်းအရ တောင်းခံခြင်းသာဖြစ်ပါတယ်။ အခြားကျယ်ပြန့်သော အကြောင်းအရာအသေးစိတ်ကို တောင်းခံလေ့မရှိပါဘူး။ အထက်ပါ အချက်အလက်များမှာ ပန်းချီပြပွဲတစ်ခုကို စနစ်တကျပြသနိုင်ရေးအတွက် အထောက်အကူပြု သော အချက်အလက်များသာဖြစ်ပါတယ်။ အကယ်၍ စည်းကမ်းချက်များကို လျှော့ပေါ့ပေးရမယ်ဆိုပါက ပန်းချီကားအရေအတွက်နှင့် ပန်းချီကားအမည်စာရင်းများကို ကြို တင်တင်ပြရန် အခက်အခဲရှိပါက ယင်းအချက်ကို ထည့်သွင်းတင်ပြရန်မလိုဘဲ လျှော့ပေါ့ဆောင်ရွက်ပေးနိုင်ပါကြောင်း ဖြေကြားအပ်ပါ တယ်ရှင်။ တတိယမေးခွန်းနှင့်ပတ်သက်၍ မြန်မာ့ရိုးရာအနုပညာရပ်များ တိုးတက်ဖွံ့ဖြိုးရေးအတွက် တကွဲတပြားစီ ပြန့်ကျဲလျက်ရှိသော ပန်းချီ၊ ပန်းပု၊ ပန်းတိမ်၊ ပန်းပဲ၊ ပန်းတဉ်း၊ ပန်းတော့၊ ပန်းတမော့၊ ပန်းရံ၊ ပန်းယွန်း ၊ ပန်းပွတ် စသည့် ပန်းဆယ်မျိုးပညာရပ်များကို စနစ်တကျတိုးတက်ပြန့်ပွားနိုင်ရေး အတွက် ၁၉၈၀ ခုနှစ်တွင် ရိုးရာပန်းဆယ်မျိုးပညာရှင်များပါဝင်သော မျက်နှာစုံညီအစည်းအဝေးကို ကျိုက္ကဆံကွင်းတွင်ကျင်းပခဲ့ပြီး ယင်းအစည်းအဝေး၏ ဆုံးဖြတ်ချက်အရ ပန်းဆယ်မျိုးစည်းရုံးရေး ကော်မတီကို စတင်ဖွဲ့စည်းခဲ့ကြပါတယ်။ ၁၉၉၂ ခုနှစ်တွင် မြန်မာနိုင်ငံရိုးရာ ပန်းဆယ်မျိုးပညာရှင်များ ပါဝင်သည့် မြန်မာနိုင်ငံရိုးရာပန်းပညာရှင်များ အစည်းအရုံး(ဗဟို)ကို ဖွဲ့စည်းခဲ့ပြီး အထက်ဖော်ပြပါ ပန်းဆယ်မျိုးပညာရပ်များ တိုးတက်ဖွံ့ဖြိုးရေးအတွက် နိုင်ငံတော်အစိုးရ၏ ဦးဆောင်မှုဖြင့် ပန်းဆယ်မျိုး ပညာရှင်များက ဝိုင်းဝန်းပူးပေါင်းဆောင်ရွက်ခဲ့ကြပါတယ်။ ပန်းပုလောက တိုးတက်စေရန် နိုင်ငံတော် အဆင့်ရိုးရာပန်းပုပြပွဲ၊ ပြိုင်ပွဲများကိုလည်း ဗဟိုမှဦးစီးပြီး အခါအားလျော်စွာ ကျင်းပပေးလေ့ရှိခဲ့ပါတယ်။ ဗဟိုအစည်းအရုံးသည် ပန်းပုလောကသာမက ကျန်ရိုးရာပန်းပညာရပ်များကိုပါ ဘက်စုံဖွံ့ဖြိုးတိုးတက်ရေးအစီအမံဖြင့်ဆောင်ရွက်ခဲ့ကြပါတယ်။ အစဉ်အလာအားဖြင့် ရိုးရာပန်းဆယ်မျိုးပညာရပ်များသည် တစ်ခုနှင့်တစ်ခု ချိတ်ဆက်နှီးနွယ်လျက်ရှိသော်လည်း ပန်းပုလောက တိုးတက်လာစေရန်အတွက် ပန်းပုပညာရှင်များ အစည်းအရုံးကို သီးခြားဖွဲ့စည်းပေးရန်ကိစ္စနှင့်ပတ်သက်၍ ပန်းပုလောကသား များ၏ဆန္ဒအရသာ ဆက်လက်ဆောင်ရွက်သင့်ပါကြောင်း ဖြေကြားအပ်ပါတယ်ရှင်။ ကျေးဇူးတင်ပါ တယ်ရှင်။(သြဘာသံများ) </speech>
<title>သက်ကယ်ချောင်းတံတားရေလည်တိုင်အား ပြင်ဆင်ပေးရန်နှင့်စပ်လျဉ်းသည့်မေးခွန်း</title>
</Q-A><Q-A>
<speech type="speaker">ဦးကျော်ဝင်း၊ ကန်ကြီးထောင့်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="469">ဦးကျော်ဝင်း(ကန်ကြီးထောင့်မဲဆန္ဒနယ်)</mp>လေးစားအပ်တဲ့ ပြည်သူ့လွှတ်တော်ဥက္ကဋ္ဌကြီး၊ ပြည်ထောင်စုဝန်ကြီးများ၊ ပြည်သူ့လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်း ဆက်သအပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး ကန်ကြီးထောင့်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်ဝင်း ဖြစ်ပါတယ်။ သက်ကယ်ချောင်းတံတား ရေလည်တိုင် အားပြင်ဆင်ပေးရန်မေးခွန်းနှင့်စပ်လျဉ်းလို့ ဧရာဝတီတိုင်းဒေသကြီး၊ ပုသိမ်မြို့၏ ခရီးသည်နှင့် ကုန်စည်သယ်ယူပို့ဆောင်ရေးတွင် အဓိကအသုံးပြု နေသော သက်ကယ်ချောင်းမြစ်တွင် တည်ဆောက် နေသည့် သက်ကယ်ချောင်းမြစ်ကူးတံတား၏ ရေလည်တိုင်အကျယ်ပေ ၁၂၀ သည် ခရီးသည်တင် လိုင်းသင်္ဘောများ၊ ကုန်တင်တွဲသင်္ဘောကြီးများသွားလာရေးအတွက် ရေလမ်းကြောင်း တည်ရှိမှုအရ မြစ်ကွေ့တစ်ခုနှင့်နီးကပ်နေခြင်း၊ မောင်းနှင်သူများ မြင်ကွင်းမကောင်းခြင်း၊ ဝဲပြန်များရှိခြင်း၊ မြစ်ညာ ရေကျဆင်းမှုအရှိန်မြင့်မားသည့်အတွက် သင်္ဘောကြီးများ ထိန်းမတ်တည့်ဝင်ရန်ခက်ခဲခြင်း၊ ရာသီဥတု အရ ဆီးနှင်းများကျခြင်း၊ မိုးမှောင်ကျခြင်းတို့ကြောင့် ရေလမ်းကြောင်းအန္တရာယ်ဖြစ်ပေါ်နိုင်ပါသည်ဟု ရေယာဉ်သင်္ဘောမောင်းသူများက တင်ပြလာပါတယ်။ တင်ပြပါအခက်အခဲများကို ရှောင်ကွင်းပြီး ပမ္မဝတီမြစ်၏ ငပုတောမြို့အောက်ဖက်မှ လှည့်၍သွားမည်ဆိုပါက ကန်ရွာမှ သက်ကယ်ချောင်း မြစ်ထိပ်အထိ အချိန် မိနစ် ၂၀ မောင်းနှင်ရမည့်အစား အချိန် ၅ နာရီ ကြာမြင့်မည်ဖြစ်ပါသည်။ ဒါ့အပြင် ပမ္မဝတီမြစ်သည် ကျယ်ဝန်းခြင်း၊ မိုးရာသီတွင် လှိုင်းလေများရှိခြင်းတို့ကြောင့် သင်္ဘောများ သွားလာမှုအန္တရာယ်ရှိနိုင်ပါသည်။ ဧရာဝတီတိုင်းဒေသကြီး ပုသိမ်မြို့သည် ရေနက်ဆိပ်ကမ်း အထူးစီးပွားရေးဇုန်အဖြစ် ပြည်တွင်းပြည်ပကုမ္ပဏီများပူးပေါင်းပြီး ၂၀၂၅ ခုနှစ်အပြီး ဆောင်ရွက် နေချိန်ပဲဖြစ်ပါတယ်။ ပုသိမ်မြို့ဝင်ပေါက် နှစ်ဖက်ဖွင့်မှသာလျှင် ကုန်စည်စီးဆင်းမှုမြန်ဆန်မှာဖြစ်ပါတယ်။ သို့ဖြစ်ပါ၍ သက်ကယ်ချောင်းတံတား ရေလည်တိုင်အားပြင်ဆင်ပေးရန် အစီအစဉ်ရှိ၊မရှိ သိရှိ လို၍ မေးမြန်းတင်ပြရခြင်းဖြစ်ပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ဖြေကြားဖို့ ဖြစ်ပါတယ်</speech>
<speech><agency id="94">ဦးကျော်လွင်(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌ၊ ပြည်သူ့လွှတ်တော်ကိုယ်စားလှယ်များနှင့် အထူးဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သ အပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ဒုတိယဝန်ကြီး ဦးကျော်လွင်ဖြစ်ပါတယ်။ ကျွန်တော့်အနေနဲ့ ဧရာဝတီတိုင်းဒေသကြီး၊ ကန်ကြီးထောင့်မဲဆန္ဒနယ် ပြည်သူ့လွှတ်တော် ကိုယ်စားလှယ် ဦးကျော်ဝင်းမှ ပြည်သူ့လွှတ်တော်အစည်းအဝေးသို့ မေးမြန်းသော ဧရာဝတီတိုင်း ဒေသကြီး၊ ပုသိမ်-ငပုတောလမ်းပေါ်ရှိ သက်ကယ်ချောင်းမြစ်ကူးတံတားရေလည်တိုင်အားအကျယ်ပေ ၂၄၀ အဖြစ် ပြောင်းလဲပြင်ဆင်ပေးမည့် အစီအစဉ်ရှိ၊ မရှိ သိလိုသည့်မေးခွန်းအား ရှင်းလင်းဖြေကြား သွားမှာဖြစ်ပါတယ်ခင်ဗျား။ ပြည်သူ့လွှတ်တော်ဥက္ကဋ္ဌကခင်ဗျား။ နိုင်ငံတော်မှဧရာဝတီတိုင်းဒေသကြီး အတွင်း မော်တော်ကားတိုက်ရိုက်ရောက်ရှိရန် ကျန်ရှိသောပုသိမ်ခရိုင်၊ငပုတောမြို့အား မော်တော်ကား တိုက်ရိုက်ရောက်ရှိရန်ရည်ရွယ်ပြီး ပုသိမ်-ငပုတောလမ်း ၂၁ မိုင်အရှည်အား ကတ္တရာလမ်းအဆင့် မြှင့်တင်ဆောင်ရွက်ရန်နှင့် အဆိုပါလမ်းပေါ်ရှိ သက်ကယ်ချောင်းတံတား ပေပင်ချောင်းတံတား အပါအဝင် တံတား ၅ စင်းအား အမြဲတမ်းတံတားများဆောင်ရွက်ရန် ၂၀၁၀-၂၀၁၁ ဘဏ္ဍာရေးနှစ် အတွင်း စီမံကိန်းချမှတ်ပေးခဲ့ပါတယ်။ သက်ကယ်ချောင်းမြစ်ကူးတံတားဟာ အရှည်ပေ ၁၈၂၀ ပေရှိပြီးတော့ နှစ်လမ်းသွား သံကူကွန် ကရစ်တံတားအဖြစ်တည်ဆောက်လျက်ရှိပါတယ်။ သက်ကယ်ချောင်းမြစ်ကူးတံတား လမ်းအူကြောင်း ရွေးချယ်ရာမှာ ယခင်လမ်းဟောင်း လမ်းအူကြောင်းနေရာမှာ မြစ်ကွေ့နေရာများရှိခြင်း၊ မိုးရာသီတွင် ဝဲများရှိခြင်းနှင့် ချောင်းအကျယ်ပေ ၈၅၀ နဲ့ ရေအနက်ပေ ၈၀ ရှိခြင်းကြောင့် သင်္ဘောများသွားလာရန် ခက်ခဲခြင်း၊ တံတားတည်ဆောက်မှုစရိတ်ကြီးမြင့်နိုင်ခြင်းတို့ကြောင့် တံတားလမ်းအူကြောင်းသစ်နေရာ ကို ထပ်မံရွေးချယ်ခဲ့ရာ ယခင်လမ်းဟောင်းအူကြောင်းနေရာမှ ရေစုန်ဘက် ပေ ၆၀၀ အကွာကို ရွေးချယ်ခဲ့ပါတယ်။ ယခုတံတားအူကြောင်းသစ်နေရာသည် ချောင်းအကျယ်ပေ ၄၀၀ နှင့် ရေအနက် မှာပေ ၅၀ ရှိပါတယ်။ ရေဆန်ဘက်တွင် မြစ်ကွေ့နှင့် ပေ ၆၀၀ အကွာရှိ ရေစုန်ဘက်မှာလည်း မြစ်ကြောင်းဖြောင့်ခြင်း၊ မြစ်ကမ်းပါးတည်ငြိမ်မှုရှိခြင်းတို့အပေါ်မူတည်ပြီး ရွေးချယ်တည်ဆောက်ခဲ့ ပါတယ်။ သက်ကယ်ချောင်းတံတားရဲ့ ရေလမ်းကင်းလွတ်အမြင့်အား ပို့ဆောင်ရေးဝန်ကြီးဌာန၊ ကာကွယ်ရေးဦးစီးချုပ်ရုံး(ရေ)တို့နှင့်ညှိနှိုင်းပြီး သုံးထပ်သင်္ဘောများ လွတ်ကင်းအောင် ပေ ၄၀ အမြင့်ထားရှိပြီးဆောင်ရွက်ခဲ့ပါတယ်။ နိုင်ငံခြားသုံးငွေသက်သာစေရေး၊ အချိန်တိုအတွင်းပြီးစီးရေးအတွက် ပြည်တွင်းမှအရှည်ဆုံးထုတ်လုပ်နိုင်သော သံမဏိယက်မများကိုအသုံးပြု၍ ရေလည်တိုင်အကျယ် အား ပေ ၁၂၀ ဖြင့်လည်းကောင်း၊ သင်္ဘောများအစုန်အဆန်သွားလာနိုင်အောင် ရေလမ်းကြောင်း နှစ်ပေါက်ထားရှိ၍ တည်ဆောက်ရန်စီစဉ်ခဲ့ပါတယ်။ ပြည်သူ့လွှတ်တော်ဥက္ကဋ္ဌကခင်ဗျား။ ယခုအခါ ဧရာဝတီတိုင်းဒေသကြီးတွင် ပုသိမ်ရေနက်ဆိပ်ကမ်း အထူးစီးပွားရေးဇုန်စီမံကိန်းများဆောင်ရွက်ရန် စီစဉ်လျက်ရှိရာ ပုသိမ်သို့ ဝင်ပေါက်တစ်ခုဖြစ်သော သက်ကယ်ချောင်းအတွင်း တိုးတက်များပြား လာမယ့် ခေတ်မီသင်္ဘောများကိုရည်ရွယ်ပြီး သက်ကယ်ချောင်းတံတား၍ရေလည်ခန်းဖွင့်အား မူလ ပေ ၁၂၀ မှ ၂၄၀ ပေအကျယ် သံပေါင်တံတားအဖြစ် တံတားတည်ဆောက်နိုင်ရေးအတွက် စီစဉ်ဆောင်ရွက်လျက်ရှိပါကြောင်းရှင်းလင်းတင်ပြအပ်ပါတယ်ခင်ဗျား။ (ဩဘာသံများ)</speech>
</Q-A><Q-A>
<title>ချီဖွေ-ဆော့လော်ကားလမ်းကို အဆင့်မြှင့်တင်ဖောက်လုပ်ပေးရန်နှင့်စပ်လျဉ်းသည့်မေးခွန်း</title>
<speech type="speaker">ဦးဇောင်းခေါင်၊ ဆော့လော်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="174">ဦးဇောင်းခေါင်(ဆော့လော်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များ၊ တက်ရောက်လာကြသော ဧည့်သည်တော်များခင်ဗျား။ မင်္ဂလာအပေါင်းနှင့်ပြည့်စုံကြပါစေလို့ ဦးစွာဆုတောင်းမေတ္တာပို့ သဂါရဝ ပြု အပ်ပါတယ်။ ကျွန်တော်ကတော့ ကချင်ပြည်နယ်၊ ဆော့လော်မဲဆန္ဒနယ်မှ ပြည်သူ့ လွှတ်တော် ကိုယ်စားလှယ် ဦးဇောင်းခေါင်ဖြစ်ပါတယ်။ ကျွန်တော့်အနေနဲ့ ပြည်သူလူထုအကျိုးငှာ လမ်းပန်း ဆက်သွယ်ရေးလုံခြုံ ချောမွေ့ကောင်းမွန်စေရေးအတွက် မေးခွန်းတစ်ရပ်ကို မေးမြန်းတင်ပြသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ဆော့လော်မြို့နယ်ကို အဓိကအဆက်အသွယ်ပြုနေရသောလမ်းကြောင်းဟာ မော်တော်ကားလမ်းပဲဖြစ်ပါတယ်။ ချီဖွေမြို့မှ ဆော့လော်မြို့အထိ လမ်းအရှည် ၃၄ မိုင်ရှိပါတယ်။ အဆိုပါ မော်တော်ကားလမ်းဟာလည်း ၂၀၀၃ ခုနှစ်မတိုင်မီက မရှိခဲ့သေးပါ။ လူသွားလမ်း၊ ဝန်တင်လားသွားလမ်းခရီးသာရှိခဲ့ပါတယ်။ ၂၀၀၂-၂၀၀၃ ခုနှစ်တွင် နတလရန်ပုံငွေနဲ့ ကချင်အထူးဒေသ(၁)အဖွဲ့မှ ပူးပေါင်းထုတ်လုပ်ခဲ့ပါသဖြင့် ကားလမ်းပေါက်ခဲ့ပါတယ်။ ကားလမ်း ပေါက်သည်ဆိုသော်လည်း တောင်ပေါ်မြေသားလမ်းကြမ်းအဆင့်သာ ဖောက်လုပ်နိုင်ခဲ့သောကြောင့် ခြောက်သွေ့သော နွေရာသီမှာသာ ကားများသွားလာနိုင်ပါတယ်။ ဝန်ထမ်းများနှင့်ပြည်သူများသည် ဆိုင်ကယ်၊ခြေလျင်၊ ဆိုင်ကယ်ကယ်ရီများဖြင့်သာ သွားလာနေရပါသဖြင့် အခက်အခဲများစွာ ကြုံတွေ့ လျက်ရှိပါတယ်။ ယခင်အစိုးရခေတ်အဆက်ဆက်တွင် လူသွားလမ်း၊ ဝန်တင်လားသွားလမ်းအဆင့်သာရှိခဲ့သော ကာလများမှာ နှစ်စဉ်လမ်းပြုပြင်ထိန်းသိမ်းရန်အတွက် နိုင်ငံတော်မှရန်ပုံငွေများချ ပေး၍ ပြည်သူ့ဆောက်လုပ်ရေးလုပ်ငန်းမှ တာဝန်ယူဆောင်ရွက်ခဲ့တာကိုတွေ့ရပါတယ်။ ၁၉၈၉ ခုနှစ် နောက်ပိုင်း ဝန်ထမ်းများနှင့်ပြည်သူများအား လုပ်အားပေးလမ်းဖောက်စေသော စနစ်ကျင့်သုံးလာ သဖြင့် ဆော့လော်မြို့တွင် ပြည်သူ့ဆောက်လုပ်ရေးလုပ်ငန်းဌာန ဝန်ထမ်းဖွဲ့စည်းပုံမထားရှိတော့ပါ သဖြင့် လမ်းပြုပြင်ထိန်းသိမ်းခြင်းလုပ်ငန်းများကို ကောင်းမွန်ထိရောက်စွာ မဆောင်ရွက်နိုင်တော့တာ ကိုတွေ့ရှိရပါတယ်။ လမ်းများကောင်းမွန်စေရန်အတွက် ပြုပြင်ထိန်းသိမ်းရေးဝန်ထမ်းများထားရှိကာ အမြဲမပြတ်ပြုပြင်ဆောင်ရွက်နေမှ ရာသီမရွေးသွားလာနိုင်သော လမ်းဖြစ်လာမည်ဖြစ်ပါတယ်။ ကျွန်တော်အစီရင်ခံမတင်ပြမီ ၅-၃-၂၀၁၂ ရက်နေ့မှာ ဆောက်လုပ်ရေးဝန်ကြီးဌာန ပြည်ထောင်စု ဝန်ကြီးနှင့်တွေ့ဆုံမေးမြန်းခဲ့ရာမှာ ပြည်ထောင်စုဝန်ကြီးမှ မြို့နယ်မှာတာဝန်ခံအင်ဂျင်နီယာတစ်ဦးကို ၉ လပိုင်းတွင် ခန့်ထားပြီးဖြစ်ကြောင်း၊ ယခုသင်တန်းတက်နေသေးကြောင်း၊ သင်တန်းပြီးကစေလွှတ် မည်ဖြစ်ကြောင်း၊ ဆောက်လုပ်ရေးလုပ်ငန်းဌာနကိုလည်း တိုးချဲ့ဖွဲ့စည်းပေးမည်ဖြစ်ကြောင်းနှင့် လုပ်ငန်းခွင်သုံးယာဉ်နှစ်စီး ပေးအပ်သွားမည်ဖြစ်ကြောင်း မိန့်ကြားခဲ့တဲ့အတွက် များစွာဂုဏ်ယူ ဝမ်းမြောက်မိပါကြောင်း၊ ကျေးဇူးတင်ရှိပါကြောင်းတင်ပြလိုပါတယ်။ ဥက္ကဋ္ဌကြီးခင်ဗျား။ ချီဖွေဆော့လော်ကားလမ်းအရှည် ၃၄ မိုင်အနက် ချီဖွေမှ ၁ရ မိုင် သံသေချောင်းအထိ ချီဖွေမြို့နယ် လမ်းအပိုင်းဖြစ်ပါတယ်။ ချီဖွေလမ်းအပိုင်းဟာ မေခမြစ်ရိုးတစ်လျှောက် ဖောက်လုပ်ထားသောလမ်း ဖြစ်၍ အတက်အဆင်းမရှိခြင်းကြောင့် လွန်စွာအခက်အခဲမရှိပါ။ သို့သော် ချီဖွေမြို့နယ်အဆုံး ၁ရ မိုင် သံတွဲချောင်းမှ ဆော့လော်မြို့အထိ ၁ရ မိုင်အား တောင်ပေါ်ချောက်ကမ်းပါးများကြားမှာ ဖြတ်သန်း ဖောက်လုပ်ထားသော မြေသားလမ်းကြမ်းခရီးဖြစ်ပါသောကြောင့် မိုးတွင်းကာလများမှာ ကားများ လုံးဝသွားလာနိုင်ခြင်းမရှိပါ။ မိုးရွာလျှင် ရေနုတ်မြောင်းစနစ်မကောင်းသောကြောင့် လမ်းပေါ်တွင် ရေတိုက်စား၍ ချိုင့်ခွက်များဖြစ်ပေါ်ခြင်း၊ လမ်းမြေပြို ကျခြင်း၊ တောင်ကျချောင်းများရေစီးသန်ပြီး တံတားမရှိပါ၍ ဖြတ်သန်းသွားလာခြင်းမပြုနိုင်ပါ။ ထို့ကြောင့် အဆိုပါကားလမ်းကို တံတားငယ် များတည်ဆောက်ပေးခြင်း၊ ကျောက်ချောခင်းခြင်းနှင့် ရေနုတ်မြောင်းများ စနစ်တကျတူးဖော်ပြုပြင်ပြီး လမ်းအဆင့်မြှင့်တင်ပေးရန် လိုအပ်လျက်ရှိပါတယ်။ သို့ပါသောကြောင့် ကျွန်တော်မေးမြန်းလိုသည့်မေးခွန်းကတော့ ချီဖွေ-ဆော့လော်မော်တော်ကားလမ်းကို လမ်းအဆင့်မြှင့်တင်ဖောက်လုပ်ပေးရန် အစီအစဉ် ရှိ၊ မရှိ။ အစီအစဉ်ရှိပါက မည်သည့်အချိန်ကာလတွင် မည်သို့သောအစီအမံများဖြင့် အဆင့် မြှင့်တင်ဖောက်လုပ်ပေးသွားမည်ကို သိရှိလိုပါ၍ မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ဖြေကြားဖို့ ဖြစ်ပါတယ်</speech>
<speech><agency id="94">ဦးကျော်လွင်(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌ၊ ပြည်သူ့လွှတ်တော်ကိုယ်စားလှယ်များနှင့် အထူးဖိတ်ကြားထားသော ဧည့်သည် တော်များအားလုံး မင်္ဂလာအပေါင်းနှင့်ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သ အပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ဒုတိယဝန်ကြီး ဦးကျော်လွင်ဖြစ်ပါတယ်။ ကျွန်တော့်အနေနဲ့ ကချင်ပြည်နယ်၊ ဆော့လော်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဇောင်းခေါင်မှ ပြည်သူ့လွှတ်တော်အစည်းအဝေးသို့ မေးမြန်းသည့် ချီဖွေ-ဆော့လော်မော်တော်ကား လမ်းအရှည် ၃၄ မိုင်ကို ကျောက်ချောလမ်း သို့မဟုတ် ကတ္တရာလမ်းအဖြစ် အဆင့်မြှင့်တင် ဖောက်လုပ်ပေးရန် အစီအစဉ် ရှိ၊ မရှိသိရှိလိုသည့်မေးခွန်းအား ရှင်းလင်းဖြေကြားသွားမှာဖြစ်ပါတယ်။ ပြည်သူ့လွှတ်တော်ဥက္ကဋ္ဌကြီးခင်ဗျား။ ချီဖွေ - ဆော့လော်လမ်းပိုင်းဟာ ကချင်ပြည်နယ် မြစ်ကြီးနားခရိုင်အတွင်းမှာရှိတဲ့ ချီဖွေမြို့နယ်နှင့် ဆော့လော်မြို့နယ်တို့ကို ဆက်သွယ်ထားတဲ့လမ်းဖြစ် ပြီး ချီဖွေ-ဆော့လော်-မန်ကီ-ဝဲလ်တန်လမ်းရဲ့အပိုင်းတစ်ပိုင်းဖြစ်ပါတယ်။ လမ်းအရှည် ၃၅ မိုင်ခန့်ရှိပြီး ၃၁-၅-၂၀၁၁ နေ့အထိ လမ်းအခြေအနေကတော့ အမာခံလမ်း ၁၅ မိုင်နှင့် မြေသားလမ်း ၂၀ မိုင်ဖြစ်ပါတယ်။ ပြည်သူ့လွှတ်တော်ဥက္ကဋ္ဌကခင်ဗျား။ ၂၀၁၁-၂၀၁၂ ဘဏ္ဍာရေးနှစ်မှာ ရာသီမရွေး လမ်းချော မွေ့စွာ သွားလာနိုင်ရေး ဆောင်ရွက်လျက်ရှိပြီး မူလအမာခံလမ်း ၁ မိုင် ၄ ဖာလုံအား ၁၂ ပေ အကျယ် ကတ္တရာလမ်းဆောင်ရွက်ရန်နှင့် ၂၀၁၂-၂၀၁၃ ဘဏ္ဍာရေးနှစ်မှာ ငွေလုံးငွေရင်းရန်ပုံငွေကျပ် ၂၅၀ သန်းလျာထားတင်ပြထားပါကြောင်းနှင့် အမာခံလမ်းအဆင့်သို့ရောက်ရှိအောင် ဆက်လက် ဆောင်ရွက်သွားမည်ဖြစ်ပါကြောင်း ရှင်းလင်းတင်ပြအပ်ပါတယ်ခင်ဗျား။ (ဩဘာသံများ)</speech>
</Q-A><Q-A>
<title>နမ့်လုံချောင်းတံတားကို ရေတိုက်စားခြင်းမှကာကွယ်ပေးရန်နှင့်စပ်လျဉ်းသည့်မေးခွန်း</title>
<speech type="speaker">ဦးစိုင်းကျောက်၊ မိုင်းဖြတ်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="466">ဦးစိုင်းကျောက်(မိုင်းဖြတ်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး ကာယသုခ၊ စိတ္တသုခနှစ်ဖြာ မင်္ဂလာအပေါင်းနှင့်ပြည့်စုံပါစေကြောင်း ဆုမွန်ကောင်းတောင်းအပ်ပါ တယ်ခင်ဗျား။ ကျွန်တော်ကတော့ ရှမ်းပြည်နယ်အရှေ့ပိုင်း၊ မိုင်းဖြတ်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးစိုင်းကျောက်ဖြစ်ပါတယ်။ ကျွန်တော့်အနေနဲ့ မိုင်းဖြတ်မြို့နယ်မဲဆန္ဒရှင်များရဲ့ကိုယ်စား အကျိုးပြုမယ့်မေးခွန်းတစ်ခုကို မေးမြန်းတင်ပြလိုပါတယ်။ အချိန်ကိုငဲ့ညှာသောအားဖြင့် ကျွန်တော့်မေးခွန်းကို စာဖြင့်ဖတ်ကြားမေးမြန်းခွင့်ပြုပါရန် တင်ပြအပ်ပါတယ်ခင်ဗျား။ ကျွန်တော်တို့ မိုင်းဖြတ်မြို့ဟာ ကျိုင်းတုံမြို့နှင့် တာချီလိတ်၊ မိုင်းဆတ်မြို့ မိုင်းယွန်းမြို့နှင့် ကြက်ခြေခတ်လမ်းဆုံ ခရိုင်မြို့ဖြစ်ပါတယ်။ လွှတ်တော်ဥက္ကဋ္ဌကြီးခင်ဗျား။ မိုင်းဖြတ်-မိုင်းခုတ်-မိုင်းဆတ်လမ်းပိုင်း ၉၄ မိုင်ရှိပြီး မိုင်းဖြတ်မြို့မှ ၁ မိုင် ၂ ဖာလုံအကွာ နမ့်လုံချောင်းဖြတ်ကူးမည့်တံတား ၁၂ ပေကျယ်ပြီး ၂၄၀ ပေရှည် တစ်လွှာတစ်ထပ်ဘေလီတံတားတစ်စင်းရှိပါတယ်။ တံတားရဲကမ်းကပ်တံတားဦး နှစ်ဖက်စလုံး ရေတိုက်စားမှုကြောင့် ဂငယ်ကွေ့ပုံသဏ္ဌာန်ရေစီးကြောင်း ဖြစ်ပေါ်လျက်ရှိပါတယ်။ တံတားရဲ့ တစ်ဖက်ထိပ်ရှိ ဝမ်ပုံရွာသည် အိမ်ခြေသုံးလုံးနှင့် ရွာပတ်လမ်းတစ်လမ်း ရေတိုက်စားခြင်းခံခဲ့ရပါ တယ်။ နှစ်စဉ်နှစ်တိုင်း ရေတိုက်စားခြင်းမှကာကွယ်ရန် ဒေသခံပြည်သူများ ငွေကျပ် သိန်းပေါင်းများစွာ ကုန်ကျခံခဲ့ပြီးဖြစ်ပါတယ်။ တံတားရဲရေလည်တိုင်သုံးတိုင်အနက် တစ်တိုင်သည် ၂၅ ဒီဂရီတိမ်းစောင်း ပြီး မိုးတွင်းတောင်ကျရေကြီးလာလျှင် စိုးရိမ်ရပါတယ်။ လွှတ်တော်ဥက္ကဋ္ဌကြီးခင်ဗျား။ ဒေသခံပြည်သူ များအနေနဲ့ ၎င်းတံတားကိုမှီခိုပြီး နေ့စဉ်နှင့်အမျှစီးပွားရေး၊ လူမှုရေးကိစ္စအဝဝနှင့် ကျေးရွာအုပ်စုမှ ကျောင်းလာတက်တဲ့ ကျောင်းသူ ကျောင်သားများ နေ့စဉ်ဖြတ်သန်းသွားလာနေရပါသဖြင့် ဟောင်းနွမ်း ယိမ်းယိုင်နေပြီဖြစ်တဲ့ တံတားအားရေတိုက်စားခြင်းမှ ကာကွယ်ပေးနိုင်ပါရန်အစီအစဉ်များရှိ၊ မရှိ သိရှိ လိုပါကြောင်းမေးမြန်းတင်ပြအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနက ဖြေကြားဖို့ ဖြစ်ပါတယ်</speech>
<speech><agency id="94">ဦးကျော်လွင်(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌ၊ ပြည်သူ့လွှတ်တော်ကိုယ်စားလှယ်များနှင့် အထူးဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့်ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်း ဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ဒုတိယဝန်ကြီး ဦးကျော်လွင် ဖြစ်ပါတယ်။ ကျွန်တော့်အနေနဲ့ ရှမ်းပြည်နယ်အရှေ့ပိုင်း မိုင်းဖြတ်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးစိုင်းကျောက်မှ ပြည်သူ့လွှတ်တော်အစည်းအဝေးသို့မေးမြန်းသော ရှမ်းပြည်နယ် အရှေ့ပိုင်း၊ မိုင်းဖြတ်-မိုင်းခတ်-မိုင်းဆတ်လမ်းပေါ်ရှိ နမ့်လုံချောင်းဖြတ်ကူးသည့် ၁၂ ပေအကျယ် ၂၄၀ ပေအရှည် တစ်လွှာတစ်ထပ်ဘေလီတံတားသည် ဟောင်းနွမ်းယိမ်းယိုင်နေပြီဖြစ်ပါသဖြင့် ရေတိုက်စားခြင်းမှကာကွယ်ပေးရန်အစီအစဉ်များရှိ၊ မရှိ သိရှိလိုသည့်မေးခွန်းအား ရှင်းလင်းဖြေကြား သွားမှာဖြစ်ပါတယ်။ ပြည်သူ့လွှတ်တော်ဥက္ကဋ္ဌကခင်ဗျား။ မိုင်းဖြတ်-မိုင်းခတ်-မိုင်းဆတ်လမ်းပေါ်ရှိ နမ့်လုံချောင်းဖြတ်ကူးသည့် ဝမ်ပုံတံတားမှာ ၁၂ ပေအကျယ်၊ ၂၄၀ ပေအရှည် တစ်လွှာတစ်ထပ်ဘေလီ တံတားဖြစ်ပြီးတော့ ၂၀၀၃-၂၀၀၄ ဘဏ္ဍာရေးနှစ်မှာဆောက်လုပ်ခဲ့ပြီး နောက်တစ်နှစ်တွင် နမ့်လုံချောင်းရေကြီးမှုဖြစ်ပေါ်ခဲ့ရာ တံတား၏ ဝမ်ပုံရွာဘက်အခြမ်းရှိ ရေလည်တိုင်ရေဆန်ဘက်အပိုင်းမှာ နိမ့်ကျွံသွားခဲ့ပါတယ်။ တံတား၏ရေလည်တိုင်နိမ့်ကျုံမှုကြောင့် အောက်ခံကွန်ကရစ်နှင့် ဘေလီတံတား အကြားကွာဟသွားတဲ့နေရာများမှာ သစ်မာတုံးများနှင့်ခုပြီးတော့ ပြုပြင်ပေးခဲ့ရာ ၂၀၀၄-၂၀၀၅ ခုနှစ် မှာ ၆ လက်မခန့်ခုပေးပြီးတော့ ယခုနှစ်မှာ ၁ ပေနှင့် ၃ လက်မခန့် ထပ်မံခုပြီး ပြင်ဆင်ပေးခဲ့ရပါတယ်။ ၂၀၀၄-၂၀၀၅ ခုနှစ်တွင် နမ့်လုံချောင်းရေကြီးမှုမှာ များပြားကြီးမားခဲ့ပြီး တံတားအထက် ၃ ဖာလုံ အကျော်အကွာမှစ၍ ရေလမ်းကြောင်းများပြောင်း၍စီးဆင်းခဲ့ပါတယ်။ ဂငယ်ပုံရေစီးဆင်းခဲ့ရာမှာ တံတားအထက် ၃ ဖာလုံအကျော်ခန့်တွင်ဖြစ်ပွာ��ခဲ့ပြီး တံတားနှင့်သက်ဆိုင်ခြင်းမရှိသော်လည်း တံတား ဝန်ရိုးလမ်းကြောင်းဖြောင့်စေရန်အတွက် မိုင်းဖြတ်မြို့နယ်ဆောက်လုပ်ရေးမှ ၂၀၀၈ ခုနှစ်တွင် တစ်ကြိမ်၊ ၂၀၁၀ ခုနှစ်တွင်တစ်ကြိမ် မြေတူးစက်များဖြင့်တူးဖော်ဆောင်ရွက်ခဲ့ပါတယ်။ ပြည်သူ့ လွှတ်တော်ဥက္ကဋ္ဌကြီးခင်ဗျား။ တံတားဝင်ရေလမ်းကြောင်းဖြောင့်ခြင်းလုပ်ငန်းအား ၂၀၁၂-၂၀၁၃ ဘဏ္ဍာရေးနှစ်မှာ ဆောင်ရွက်သွားမှာဖြစ်သလို ဝမ်ပုံဘက်အပိုင်းတံတားရေလည်တိုင် ပြန်လည် တည့်မတ်ပြီး ပြုပြင်ဆောင်ရွက်မယ့်လုပ်ငန်းကိုလည်း ၂၀၁၂-၂၀၁၃ ဘဏ္ဍာရေးနှစ်မှာ ပြည်နယ် ပြင်ဆင်ထိန်းသိမ်းခြင်းရန်ပုံငွေများနှင့် ညှိနှိုင်းတောင်းခံပြီး ဆောင်ရွက်ပေးသွားမှာဖြစ်ပါကြောင်း ရှင်းလင်းတင်ပြအပ်ပါတယ်ခင်ဗျား။ (ဩဘာသံများ)</speech>
</Q-A><Q-A>
<title>လူ ၁၀၀၀ ဆံ့မြို့နယ်ခန်းမတည်ဆောက်ရေးနှင့်စပ်လျဉ်းသည့်မေးခွန်း</title>
<speech type="speaker">ဦးဘဌေး၊ လေးမျက်နှာမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="477">ဦးဘဌေး(လေးမျက်နှာမဲဆန္ဒနယ်)</mp>လေးစားရပါသော ပြည်သူ့ လွှတ်တော် ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စုဝန်ကြီးများနှင့် ဧည့်သည်တော်များ မင်္ဂလာအပေါင်းနှင့်ပြည့်စုံပါစေကြောင်း ဆုတောင်းမေတ္တာပို့ရင်း နှုတ်ခွန်းဆက်သ အပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး လေးမျက်နှာမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးဘဌေးဖြစ်ပါတယ်။ ကျွန်တော်မေးမြန်းမှာကတော့ လေးမျက်နှာမြို့နယ်တွင် မြို့နယ် ခန်းမဆောက်လုပ်ပေးနိုင်မှု အခြေအနေရှိ၊ မရှိသိလိုခြင်းဖြစ်ပါတယ်။ ဥက္ကဋ္ဌကြီးခင်ဗျား။ လေးမျက်နှာ မြို့သစ်ပြောင်းရွှေသည်မှာ ၁၉ နှစ်ရှိပြီဖြစ်သော်လည်း မြို့နယ်ခန်းမဆောက်လုပ်ခြင်းမရှိပါ။ VIP ရီးစဉ်တွေ့ဆုံပွဲများ၊ နေ့ကြီးရက်ကြီးများတွင် ပြုလုပ်သောအခမ်းအနားများတွင် လူ ၂၀၀ ခန့်ဆံ့သော မြို့နယ်အထွေထွေအုပ်ချုပ်ရေးဦးစီးဌာနခန်းမကိုသာ အသုံးပြု နေရပါသည်။ လေးမျက်နှာမြို့နယ် သည် ဧရာဝတီတိုင်းဒေသကြီးတွင် ဖွံ့ဖြိုးမှုအားအနည်းဆုံးဖြစ်၍ လူထုအနေနှင့် ခန်းမဆောက်လုပ် နိုင်ခြင်းမရှိပါ။ သို့ဖြစ်ပါ၍ လေးမျက်နှာမြို့နယ်အတွက် လိုအပ်လျက်ရှိသော လူ ၁၀၀၀ ခန့်ဆံ့ မြို့နယ် ခန်းမတည်ဆောက်ပေးနိုင်ခြင်း ရှိ၊ မရှိ သိရှိလိုပါသည်ခင်ဗျား။ အားလုံးကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်</speech>
<speech><agency id="93">ဗိုလ်ချုပ်ဇော်ဝင်း(ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဆုတောင်းရင်းနှုတ်ခွန်းဆက်သအပ်ပါတယ်။ ကျွန်တော်ကတော့ နယ်စပ်ရေးရာဝန်ကြီးဌာနမှ ဒုတိယဝန်ကြီး ဗိုလ်ချုပ်ဇော်ဝင်းဖြစ်ပါတယ်။ ဧရာဝတီတိုင်းဒေသကြီး၊ လေးမျက်နှာမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘဌေး၏မေးခွန်းနှင့်စပ်လျဉ်း၍ ပြန်လည်ရှင်းလင်းဖြေကြားမှာဖြစ်ပါတယ်။ ပြည်ထောင်စုအစိုးရအနေဖြင့် ဧရာဝတီတိုင်းဒေသကြီး၏ လမ်းပန်းဆက်သွယ်မှုချောမွေ့ရေးနှင့် မြို့ရွာဖွံ့ဖြိုးရေးလုပ်ငန်းများကို အလေးထားဆောင်ရွက်ပေး လျက်ရှိပါတယ်။ လေးမျက်နှာစည်ပင်သာယာရေးအဖွဲ့ရဲ့ ၂၀၁၁-၂၀၁၂ မှာ ဘဏ္ဍာရေးနှစ် လျာထားငွေ ၅၆.၀၁ သန်းဖြစ်ပြီးတော့ မြို့ပြကျေးလက်တံတားများအတွက် ကျပ်ငွေ ၂၀.၆ သန်းနဲ့ လျာထားဆောင်ရွက်လျက်ရှိပါတယ်။ လေးမျက်နှာမြို့နယ်ဟာ ယခင်က ငဝန်မြစ်အနောက်ဘက်ကမ်း မှာတည်ရှိနေရာမှ ရေတိုက်စားမှုကြောင့် ၁၉၉၃ ခုနှစ်မှာ ငဝန်မြစ်အရှေ့ဘက်ခြမ်းကို မြို့သစ်ရွှေ ြောင်းရာမှာ အဆိုပါမြို့နယ်အတွက် ၂၀၀၅-၂၀၀၆ ခုနှစ် ဘဏ္ဍာရေးနှစ်ကနေ ၂၀၁၀-၂၀၁၁ ခုနှစ် ဘဏ္ဍာရေးနှစ်အထိ မြို့ပြဖွံ့ဖြိုးရေးလုပ်ငန်းများဆောင်ရွက်နိုင်ရန်အတွက် နိုင်ငံတော်ထောက်ပံ့ငွေ ၈၃.၈၈ သန်းဖြင့်ဆောင်ရွက်ပေးလျက်ရှိပါတယ်။ လက်ရှိ လေးမျက်နှာမြို့ မြို့နယ်အုပ်ချုပ်ရေးမှူးရုံး ဝင်းအတွင်းမှာရှိတဲ့ (၈၆×၄၂X၁၃) ပေ အရွယ်အစားရှိအစည်းအဝေးခန်းမကို မြို့နယ်ခန်းမအဖြစ် အသုံးပြုလျက်ရှိပြီးတော့ ထပ်မံတည်ဆောက်မယ့် (၁၄၇×၇၀×၁၉) ပေအရွယ်အစားရှိ တစ်ထပ်သံကူ ကွန်ကရစ် မြို့နယ်ခန်းမတည်ဆောက်ရေးအတွက် ခန့်မှန်းကုန်ကျငွေမှာ ၂၀၃.၅ သန်းဖြစ်ကြောင်း တွေ့ရှိရပါတယ်။ ထို့အပြင် ပထမအကြိမ် ပြည်သူ့လွှတ်တော် ဒုတိယပုံမှန်အစည်းအဝေးမှာ သန်းဖြစ်ပြီးတော့ မြို့ပြင် လျာထားဆောင်အမျိုးသားလွှတ်တော်ကိုယ်စားလှယ် ဒေါက်တာဌေးဝင်းရဲ့ တင်ပြချက်အရ ၂၀၁၁-၂၀၁၂ ဘဏ္ဍာရေး နှစ်မှာ ပန်းတောကြီး-လေးမျက်နှာ လမ်းပေါ်မှာရှိတဲ့ တံတားသုံးစင်းတည်ဆောက်ခြင်းလုပ်ငန်းကို နိုင်ငံတော်ထောက်ပံ့ငွေကျပ် ၉၅ သန်းဖြင့်ဆောင်ရွက်ပေးလျက်ရှိပါတယ်။ သို့ဖြစ်ပါ၍ လေးမျက်နှာ မြို့နယ် မြို့နယ်ခန်းမအသစ်တည်ဆောက်ရေးအတွက် ခန့်မှန်းကုန်ကျငွေမှာ လက်ရှိမြို့နယ် စည်ပင်သာယာရေးအဖွဲ့ရန်ပုံငွေနဲ့ လုံလောက်မှုမရှိခြင်း၊ လက်ရှိတွင်လည်း မြို့နယ်ခန်းမတစ်ဆောင် ရှိခြင်းများကြောင့် မြို့နယ်ခန်းမအသစ်တည်ဆောက်ရေးလုပ်ငန်းကို ရန်ပုံငွေတိုးတက်ရရှိရေးအပေါ် မူတည်၍ ဆက်လက်ဆောင်ရွက်ပေးသွားမည်ဖြစ်ကြောင်း ရှင်းလင်းဖြေကြားအပ်ပါတယ်။ (ဩဘာသံများ)</speech>
</Q-A><Q-A>
<title>ရိဒ်ခေါဒါရ်နှင့် ဖလမ်းမြို့တို့တွင် ရေရရှိရေးနှင့်စပ်လျဉ်းသည့်မေးခွန်း</title>
<speech type="speaker">ဦးပုမ်ခန့်အင်၊ တီးတိန်မဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="204">ဦးပုမ်ခန့်အင်(တီးတိန်မဲဆန္ဒနယ်)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါလို့နှုတ်ခွန်း ဆက်သအပ်ပါတယ်။ ကျွန်တော်ကတော့ ချင်းပြည်နယ်၊ တီးတိန်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးပုမ်ခန့်အင်ဖြစ်ပါတယ်။ ကျွန်တော်မေးမြန်းတင်ပြမှာကတော့ ရိဒ်ခေါဒါရ်နှင့် ဖလမ်း မြို့ရေရရှိရေး ဆောင်ရွက်ပေးနိုင်ခြင်းရှိ၊ မရှိမေးခွန်းဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်၏ မေးခွန်းကို စာဖြင့်ဖတ်ကြားတင်ပြခွင့်ပြုပါရန် လေးစားစွာတင်ပြအပ်ပါတယ်။ ချင်းပြည်နယ်၊ ရိဒ်ခေါဒါရ်မြို့တွင် ရပ်ကွက်နှစ်ခုရှိပါတယ်။ အမှတ်(၁) ရပ်ကွက်မှာ ရိဒ်ရေကန်တည်ရှိရာနေရာဖြစ်ပါတယ်။ အစိုးရဌာနဆိုင်ရာရုံးများ၊ ရဲစခန်းများနှင့် လူနေအိမ်ခြေ ၂၀၀ ခန့်ဟာ အမြင့်ပေ ၂၉၆၀ ခန့် တွင်တည်ရှိပါသဖြင့် အမှတ်(၁) ရပ်ကွက်နှင့် ၁ မိုင် ၆ ဖာလုံခန့်ကွာဝေးပြီး အမှတ်(၁) ရပ်ကွက်မှာ သီဟိုချောင်းနံဘေးတွင် တည်ရှိသည့်အတွက် ရေအခက်အခဲမရှိပါ။ အမှတ်(၂) ရပ်ကွက်မှာမူ အမြင့်ပေ ၃၀၀၀ နီးပါးခန့်ရှိသည့်အတွက် သောက်သုံးရေဖူလုံမှုမရှိပါ။ သို့ပါ၍ သောက်သုံးရေ ဖူလုံမှုရရှိရေးအတွက် ရ မိုင်ခန့်ကွာဝေးသည့် ဆာကေးကျန်းရေထွက်မှ ရေသွယ်ယူပေးနိုင်ခြင်း ရှိ၊ မရှိ မေးခွန်းဖြေကြားပေးနိုင်ပါရန်နှင့် ဖလမ်းမြို့တွင် ရပ်ကွက် ၄ ရပ်ကွက်ရှိပြီး မြို့ပေါ်ရေပေးဝေခြင်း အား ဖလမ်း-ရိဒ်ကားလမ်း ၈ မိုင်အကွာအဝေးရှိ ရေထွက်တစ်ခုမှ ဖလမ်း-ဟားခါးကားလမ်း ၁၂ မိုင်ခွဲ အကွာအဝေးရှိ ရေထွက်တစ်ခုမှ ပိုက်ဖြင့်သွယ်ယူပြီး ရေလှောင်ကန်မှတစ်ဆင့် ရေပေးဝေလျက်ရှိပါ တယ်။ သို့သော် လူဦးရေနှင့်ရေထွက်မှရရှိတဲ့ ရေမမျှတမှုကြောင့် ရေလုံလောက်မှုမရှိပါ။ သို့ပါ၍ဖလမ်းမြို့နှင့် ရ မိုင် ၄ ဖာလုံကွာဝေးသော ဇာထီရ်ရေထွက်အသစ်မှ ရေသွယ်ယူပေးနိုင်ခြင်း ရှိ၊ မရှိအား သိရှိလိုပါကြောင်း လေးစားစွာမေးမြန်းတင်ပြအပ်ပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်</speech>
<speech><agency id="93">ဗိုလ်ချုပ်ဇော်ဝင်း(ဒုတိယဝန်ကြီး၊နယ်စပ်ရေးရာဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များခင်ဗျား။ ဆက်လက်ပြီး ချင်းပြည်နယ်၊ တီးတိန်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးပုမ်ခန့်အင်၏မေးခွန်းနှင့် ပတ်သက်ပြီးတော့ ပြန်လည်ရှင်းလင်းဖြေကြားသွားမှာဖြစ်ပါတယ်။ ပြည်ထောင်စုအစိုးရအနေဖြင့် မြို့ပြနှင့် ကျေးလက်ဒေသသောက်သုံးရေရရှိရေးလုပ်ငန်းများကို နှစ်အလိုက်စီမံကိန်းများဖြင့် အလေးထား ဆောင်ရွက်ပေးလျက်ရှိပါတယ်။ ရိဒ်ခေါဒါရ်မြို့မှာရပ်ကွက်၂ ခု၊ အိမ်ခြေအားဖြင့် ၅၄၆ အိမ်၊ လူဦးရေအားဖြင့် ၂၇၂၈ ဦးနှင့် တစ်နေ့ ရေလိုအပ်ချက်မှာ ဂါလန် ၅၀၀၀၀ ဖြစ်ပြီးတော့ လက်ရှိရေပေးဝေရေးစနစ်မှာ စိမ့်စမ်းရေထွက်နှစ်ခုမှရေသွယ်၍ ဂါလန် ၆၀၀ ဆံ့အုတ်ရေကန် ၁၄ ခုနှင့် ဖြန့်ပေးလျက်ရှိပါတယ်။ နွေရာသီမှာတစ်ရက်လျှင်ရေဂါလန် ၂၅၀၀၀ ဖြန့်ပေးနိုင်ပြီးတော့ ရေပေးရေးလွှမ်းခြုံမှုဟာ ၅၀ ရာခိုင်နှုန်းရှိပါတယ်။ မိုးရာသီမှာကတော့တစ်ရက်မှာ ရေဂါလန် ၅၀၀၀၀ကျော်ခန့်ဖြန့်ပေးပြီးတော့ ရေပေးရေးလွှမ်းခြုံမှုဟာ ၁၀၀ ရာခိုင်နှုန်းရှိခဲ့ပါတယ်။ ရိဒ်ခေါဒါရ်မြို့ဟာ အိန္ဒိယနိုင်ငံနှင့် မြန်မာနိုင်ငံနယ်စပ်အနီးမှာတည်ရှိတဲ့ နယ်စပ်ဒေသမြို့တစ်မြို့ဖြစ်သည့်အတွက် ဒေသဖွံ့ဖြိုးရေးနှင့် သောက်သုံးရေဖူလုံစွာရရှိရေးကို ဝန်ကြီးဌာနအနေဖြင့် အလေးထားဆောင်ရွက် ပေးလျက်ရှိပါတယ်။ ရိဒ်ခေါဒါရ်မြို့ရေလုံလောက်စွာရရှိရေးအတွက် ယခုတင်ပြသည့် ဆာကေးကျန်း ရေထွက်သည့်မြို့နှင့် ရ မိုင်ခန့်ဝေးကွာခြင်း၊ ရိဒ်ခေါဒါရ်မြို့အနေဖြင့် နွေရာသီတွင်သာရေခက်ခဲခြင်း တို့ကြောင့် အဆိုပါနွေရာသီတွင် အမှတ်(၁)ရပ်ကွက်ရှိ ရိဒ်ရေကန်မှရေကို ရေတင်စက်နှင့် မောင်းတင်ပြီး ရေပေးဝေရေးလုပ်ငန်းကိုဆောင်ရွက်ပေးပါက ရေလုံလောက်မှုရှိကြောင်းတွေ့ရှိ ရပါတယ်။ ထို့အပြင် ဝန်ကြီးဌာနမှ ကျွမ်းကျင်ပညာရှင်များစေလွှတ်ပြီး မြေအောက်ရေရရှိရေး တိုင်းတာစက်များဖြင့် စမ်းသပ်တိုင်းတာလေ့လာမှုများပြုလုပ်၍ သောက်သုံးရေအတွက် ရေရရှိ နိုင်ခြေရှိပါက စက်ရေတွင်းများတူးဖော်ပြီး တိုးချဲ့ရေဖြန့်ဝေဆောင်ရွက်သွားမည်ဖြစ်ပါတယ်။ သို့ဖြစ်ပါ၍ ၂၀၁၂-၂၀၁၃ ဘဏ္ဍာရေးနှစ်တွင် အဆိုပါမြို့ တိုးချဲ့ရေပေးလုပ်ငန်းဆောင်ရွက်နိုင်ရန် နိုင်ငံတော်ထောက်ပံ့ငွေ ၁၀.၁ သန်း၊ 18 HP အင်ဂျင်နှင့်ပန့်ဝယ်ယူတပ်ဆင်ခြင်း၊ ရေပိုက်လိုင်းပေ ၅၀၀၀ တိုးချဲ့သွယ်တန်းခြင်းနှင့်ဂါလန် ၅၀၀၀ ဆံ့ ရေလှောင်ကန်တည်ဆောက်ပေးခြင်းလုပ်ငန်းကိုဆောင်ရွက်ပေးသွားမည်ဖြစ်ကြောင်းနှင့် လုပ်ငန်းပြီးစီးချိန်တွင် ရိဒ်ခေါဒါရ်မြို့၏ရေပေးရေးလွှမ်းခြုံမှု မှာ ၁၀၀ ရာခိုင်နှုန်းဖြစ်နိုင်ကြောင်းရှင်းလင်းတင်ပြအပ်ပါတယ်။ ဖလမ်းမြို့နယ်တွင် သောက်သုံးရေရရှိရေးလုပ်ငန်းကို ပြည်နယ်စည်ပင်သာယာရေးနှင့် မြို့နယ် စည်ပင်သာယာရေးအဖွဲ့များမှ နှစ်စဉ်ဆောင်ရွက်ပေးလျက်ရှိပါတယ်။ ဖလမ်းမြို့တွင် ရပ်ကွက် ၄ ခု၊ အိမ်ခြေ ၁၂၇ရ အိမ်၊ လူဦးရေအားဖြင့် ၁၁၃၂၀ ဦးရှိပြီးတော့ တစ်နေ့ရေလိုအပ်ချက်မှာ ဂါလန် အားဖြင့် ၂.၂၆ သိန်းခန့်ရှိပါတယ်။ ဖလမ်းမြို့ရဲ့လက်ရှိမြို့ရေပေးရေးစနစ်မှာ စိမ့်စမ်းရေထွက် ၆ ခုမှ ရေသွယ်ပြီးတော့ ရေစုကန် ၅ ကန်မှတစ်ဆင့်အိမ်သွယ်ရေတိုင်အားဖြင့် ၂၉၁ တိုင်၊ အများသုံးရေတိုင် ၁၃၄ တိုင်၊ အများသုံးရေကန် ၆ ကန်တို့ဖြင့်ဖြန့်ဝေပေးလျက်ရှိပါတယ်။ နွေရာသီမှာတစ်ရက်ကို ရေဂါလန် ၁.၂ သိန်းခန့်ဖြန့်ဝေပေးလျက်ရှိရာ ရေပေးရေးလွှမ်းခြုံမှုဟာ ၅၃ ရာခိုင်နှုန်းရှိပါတယ်။ မိုး ရာသီမှာတော့ တစ်ရက်ကိုရေဂါလန် ၁.၈ သိန်းခန့်ဖြန့်ဝေပေးလျက်ရှိတဲ့အတွက် ၈၀ ရာခိုင်နှုန်းအထိ လွှမ်းခြုံနိုင်ပါတယ်။ ဖလမ်းမြို့ ရေလုံလောက်စွာရရှိရေးအတွက် ယခုတင်ပြထားသည့် ဇာထီရ် ရေထွက်သည့်မြို့နှင့် ရ မိုင် ၄ ဖာလုံကွာဝေးပြီးတော့ ဖလမ်းနှင့် ဟားခါးလမ်းမကြီးရဲ့အထက်မှာတည် ရှိနေတဲ့အတွက် အဆိုပါရေထွက်မှ ရေသွယ်ယူနိုင်ရေးအတွက် ရေအရင်းအမြစ်လုံလောက်မှုရှိ၊ မရှိထပ်မံစစ်ဆေးပြီးတော့ ရေအရင်းအမြစ်အသစ်များရှာဖွေခြင်းကိုလည်း ချင်းပြည်နယ်စည်ပင် သာယာရေးအဖွဲ့၊ မြို့နယ်စည်ပင်သာယာရေးအဖွဲ့တို့နှင့် အသေးစိတ်ညှိနှိုင်းပြီးတော့ လေ့လာ ကွင်းဆင်းတိုင်းတာတွက်ချက်စေလျက်ရှိပါတယ်။ ရေရရှိရေးဖြစ်ပေါ်နိုင်မှုအပေါ်မှာချင့်ချိန်ပြီးတော့ နှစ်အလိုက်အစီအမံဖြင့် ဆောင်ရွက်ပေးသွားမည်ဖြစ်ကြောင်း ရှင်းလင်းတင်ပြအပ်ပါတယ်။ (ဩဘာသံများ)</speech>
</Q-A><Q-A>
<title>အိမ်သုံးဆိုလာပြားများဝယ်ယူခြင်းအပေါ် တားမြစ်နေမှုနှင့်စပ်လျဉ်းသည့်မေးခွန်း</title>
<speech type="speaker">ဒေါက်တာရိုအုပ်၊ မတူပီမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="207">ဒေါက်တာရိုအုပ်(မတူပီမဲဆန္ဒနယ်)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ဧည့်သည်တော်များ၊ လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ချင်းပြည်နယ်၊ မတူပီမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဒေါက်တာရိုအုပ်ဖြစ်ပါတယ်။ ကျွန်တော်မေးမြန်းတင်ပြမှာကတော့ အိမ်သုံးဆိုလာပြား များဝယ်ယူခြင်းအပေါ် တားမြစ်နေမှုများအား ဖြေရှင်းပေးနိုင်ခြင်းရှိ၊ မရှိမေးခွန်း ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်ရဲ့မေးခွန်းကိုစာဖြင့်ဖတ်ကြားတင်ပြခွင့်ပြုပါရန် လေးစားစွာတင်ပြအပ်ပါ တယ်။ ဥက္ကဋ္ဌကြီးခင်ဗျား။ ချင်းပြည်နယ်အတွင်းရှိ ကျီခါး၊ တွန်းဇံ၊ တီးတိန်၊ ရိဒ်ခေါဒါရ်၊ ထန်တလန်၊ မတူပီ၊ ရီဇဝါနှင့်ပလက်ဝတို့သည် အိန္ဒိယနိုင်ငံ၊ ဘင်္ဂလားဒေ့ရှ်နိုင်ငံတို့နှင့် နယ်နိမိတ်ချင်းရှည်လျားစွာ ထိစပ်လျက်ရှိသောမြို့နယ်များဖြစ်ကြပါတယ်။ တစ်ဖက်နိုင်ငံရှိမြို့နှင့် ကျေးရွာတို့မှာညအခါ လျှပ်စစ် မီးရောင်များနှင့်ထိန်ထိန်လင်းလျက်ရှိသော်လည်းမိမိနိုင်ငံဘက်ခြမ်းတွင်မူ မဲမှောင်လျက်ရှိနေပါတယ်။ မိမိနိုင်ငံအတွင်း နယ်နိမိတ်နှင့်နီးစပ်လျက်ရှိသော မြို့၊ မြို့နယ်ခွဲနှင့် ကျေးရွာများမှာအိမ်သုံးအတွက် ဆိုလာပြားများကို တစ်ဖက်နိုင်ငံမှမိမိအစီအစဉ်ဖြင့် ဝယ်ယူအသုံးပြု နေကြပါတယ်။ စီးပွားဖြစ်ဝယ်ယူရောင်းချခြင်းမဟုတ်ဘဲ အိမ်သုံးအတွက်သာဝယ်ယူခြင်းဖြစ်ပါတယ်။ ထိုသို့ ဝယ်ယူရာတွင် အဖွဲ့ အစည်းမျိုးစုံမှတွေ့ရှိသောနေရာတွင် ငွေတောင်းခံခြင်း၊ ပစ္စည်းသိမ်းယူခြင်းများပြုလုပ်လျက်ရှိကြောင်းသိရှိရပါတယ်။ နိုင်ငံတော်အနေဖြင့် ကျေးလက်မီးလင်းရေးကိုအားပေးနေချိန်တွင် နိုင်ငံတော် မှဆောင်ရွက်ပေးနိုင်ခြင်းမရှိသေးသည့် အစွန်အဖျားဒေသရှိကျေးရွာများမှာ မိမိအစီအစဉ်ဖြင့်ဖြေရှင်းနေခြင်းအပေါ်အားပေးအားမြှောက်ပြု ရမည့်အစား ယခုကဲ့သို့ဟန့်တားပိတ်ပင်ဆောင်ရွက်နေခြင်းများ အပေါ် တားမြစ်ပေးနိုင်ခြင်းရှိ၊ မရှိ ဖြေကြားပေးနိုင်ပါရန်လေးစားစွာဖြင့် တင်ပြမေးမြန်းအပ်ပါတယ် ခင်ဗျား။ အားလုံးကိုကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်</speech>
<speech><agency id="93">ဗိုလ်ချုပ်ဇော်ဝင်း(ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျား။ ဆက်လက်ပြီးတော့ ချင်းပြည်နယ်၊ မတူပီမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာရိုအုပ်ရဲ့မေးခွန်း နှင့်ပတ်သက်ပြီးတော့ ပြန်လည်ရှင်းလင်းဖြေကြားသွားမှာဖြစ်ပါတယ်။ နိုင်ငံတော်အစိုးရအနေဖြင့် ကျေးလက်ဒေသမီးလင်းရေးကဏ္ဍကို အလေးထားဆောင်ရွက်ပေးလျက်ရှိပါတယ်။ ကုန်သွယ်ရေး မူဝါဒအရ လုပ်ထုံးလုပ်နည်းနှင့်ကိုက်ညီမှုမရှိသော ပစ္စည်းများအားတင်သွင်းခြင်း၊ တင်ပို့ခြင်းများနှင့် ပတ်သက်၍ ၁၉၄ရ ခုနှစ် သွင်းကုန်ပို့ကုန်ကြီးကြပ်ရေး(ယာယီ)အက်ဥပဒေနှင့်အမိန့်များပြဋ္ဌာန်းထား ရှိပြီးဖြစ်ပါတယ်။ ဤအက်ဥပဒေများအရ ထုတ်ပြန်ထားသည့်အတိုင်း တစ်ခုခုကိုဆန့်ကျင် ဖောက်ဖျက်လျှင် အကောက်ခွန်အက်ဥပဒေများအရ ပစ္စည်းများကို ပြည်သူ့ဘဏ္ဍာအဖြစ်သိမ်းဆည်း ခြင်းနဲ့ ထောင်ဒဏ် ရ နှစ်အထိချမှတ်နိုင်သော ပုဒ်မ ၅ အပိုဒ်ခွဲ ၁ ၌ ပြဋ္ဌာန်းထားကြောင်းသိရှိရ ပါတယ်။ စီးပွားရေးနှင့်ကူးသန်းရောင်းဝယ်ရေးဝန်ကြီးဌာနအနေဖြင့်လည်း နိုင်ငံတော်မှအခါအား လျော်စွာ တားမြစ်ကန့်သတ်ထားသည့် ပစ္စည်းများမှအပ ကျန်ပစ္စည်းများကို ကုန်သွယ်မှုလုပ်ထုံး လုပ်နည်းနှင့်အညီ သက်ဆိုင်ရာနယ်စပ်စခန်းများတွင် လိုင်စင်ဆောင်ရွက်ခွင့်ပြု ထုတ်ပေးလျက် ရှိကြောင်းစုံစမ်းသိရှိရပါတယ်။ တစ်ဖက်နိုင်ငံမှ အိမ်သုံးဆိုလာပြားများမှာ နိုင်ငံတော်မှတားမြစ် ကန့်သတ်ထားသည့် ပစ္စည်းမဟုတ်ကြောင်းနှင့် စီးပွားရေးနှင့်ကူးသန်းရောင်းဝယ်ရေးဝန်ကြီးဌာနမှ တရားဝင်လုပ်ထုံးလုပ်နည်းများနှင့်အညီ နယ်စပ်ကုန်သွယ်ရေးစခန်းများမှ သွင်းကုန်လိုင်စင်ဖြင့် တင်သွင်းခွင့်ပြု နေသည့် ပစ္စည်းဖြစ်ပြီး ယခုလက်ရှိတွင်တရုတ်နိုင်ငံနယ်စပ် မူဆယ် ၁၀၅ မိုင် ကုန်သွယ်ရေးဇုန်တွင် သွင်းကုန်လိုင်စင်ဖြင့်ခွင့်ပြု တင်သွင်းနေပြီဖြစ်ကြောင်းသိရှိရပါတယ်။ ဒါ့ကြောင့် သက်ဆိုင်ရာဝန်ကြီးဌာနသို့ လုပ်ထုံးလုပ်နည်းနှင့်အညီ တင်ပြဆောင်ရွက်ရန်လိုအပ်ပါကြောင်းတင်ပြ လိုပါတယ်။ နယ်စပ်ဒေသများမှာ နေထိုင်တဲ့ပြည်သူများအနေနဲ့ တစ်ဖက်နိုင်ငံမှကုန်ပစ္စည်းများကို စီးပွားဖြစ်ရောင်းချရန်အတွက်မဟုတ်ဘဲ မိမိအိမ်သုံးအတွက်ဝယ်ယူခြင်းဖြစ်ပါက တစ်ကြိမ်လျှင် သယ်ယူဆောင်ရွက်ခွင့်ရှိသည့် ကုန်အရေအတွက်နှင့် တန်ဖိုးများကိုလည်းကောင်း၊ လူတစ်ဦးချင်းစီ အတွက် ခွင့်ပြု သည့် ကုန်အရေအတွက်နှင့် တန်ဖိုးများကိုလည်းကောင်း ဒေသဆိုင်ရာအုပ်ချုပ်ရေး အဖွဲ့များမှ သတ်မှတ်ဆောင်ရွက်ပေးရမှာဖြစ်ပါတယ်။ သို့ဖြစ်ပါ၍ တစ်ဖက်နိုင်ငံမှအိမ်သုံး ဆိုလာပြား များစီးပွားဖြစ်ရောင်းချရန်မဟုတ်ဘဲ တစ်ပိုင်တစ်နိုင်ဝယ်ယူသုံးစွဲနေမှုအား စနစ်တကျရှိစေရေး အတွက် သက်ဆိုင်ရာပြည်နယ်အစိုးရအဖွဲ့အနေဖြင့် စီမံဆောင်ရွက်ပေးနိုင်ပါကြောင်း ရှင်းလင်းတင်ပြ အပ်ပါတယ်။ (ဩဘာသံများ)</speech>
</Q-A><Q-A>
<title>ရေပေါက်ဝတံတားကို ပြန်လည်တည်ဆောက်ပေးရန်နှင့်စပ်လျဉ်းသည့်မေးခွန်း</title>
<speech type="speaker">ဦးအောင်ထွန်းသာ၊ မြောက်ဦးမဲဆန္ဒနယ်မှ မေးမြန်းဖို့ ဖြစ်ပါတယ်</speech>
<speech><mp id="358">ဦးအောင်ထွန်းသာ(မြောက်ဦးမဲဆန္ဒနယ်)</mp>မင်္ဂလာပါခင်ဗျား။ ရိုသေလေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဖိတ်ကြားထားသော ဧည့်သည်တော်များအားလုံး ကိုယ်စိတ်နှစ်ပါးရွှင်လန်းသာယာရှိကြပါစေ၊ ဘေး အန္တရာယ်ကင်းရှင်းကြပါစေလို့ စေတနာဆန္ဒဖြင့် ဆုမွန်ကောင်းတောင်းရင်း ဂါရဝပြု အပ်ပါတယ်။ ကျွန်တော်ကတော့ ရခိုင်ပြည်နယ်၊ ရှေးဟောင်းယဉ်ကျေးမှုအမွေအနှစ်ဒေသ မြောက်ဦးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ထွန်းသာဖြစ်ပါတယ်။ ရိုသေလေးစားရပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ ကျွန်တော်မေးမယ့်မေးခွန်းနှင့်ပတ်သက်ပြီးတော့ အကျိုးအကြောင်း အနည်းငယ်တင်ပြလိုပါတယ်။ ရခိုင်ပြည်နယ်၊ မြောက်ဦးဒေသဟာ ရခိုင်ယဉ်ကျေးမှုအမွေအနှစ်များ စုစည်းတည်ရှိရာနယ်မြေဖြစ်သောကြောင့် ပြည်တွင်းရှိအနယ်နယ်အရပ်ရပ်မှ ဘုရားဖူးဧည့်သည်များ၊ ပြည်ပမှခရီးသွားဧည့်သည်များ၊ လေ့လာသူများ၊ စိတ်ဝင်တစားလာရောက်ကြသည့် ဒေသဖြစ်ပါတယ်။ အစိုးရသစ်ပေါ်ထွန်းလာခဲ့ခြင်းနှင့်အတူ ယခုနှစ်တွင်ယခင်နှစ်များကထက် နိုင်ငံခြားသားဧည့်သည် များပိုမိုဝင်ရောက်လာကြသည်ကိုလည်းတွေ့ရှိရပါတယ်။ ပြည်တွင်း၊ ပြည်ပခရီးသွားများတစ်နှစ် ထက်တစ်နှစ် လာရောက်လေ့လာမှုများရှိနေခြင်းကြောင့် မြို့အင်္ဂါရပ်နှင့်ညီညွတ်မှုရှိအောင် လမ်းများ၊ တံတားများ အထူးကောင်းမွန်ရန်လိုအပ်ပါတယ်။ လေးစားအပ်ပါသော ပြည်သူ့လွှတ်တော်ဥက္ကဋ္ဌကြီး ခင်ဗျား။ မြောက်ဦးမြို့တွင် သံကူကွန်ကရစ်တံတား ၈ စင်းရှိပြီး ၁၉၂၆ ခုနှစ်နှင့် ၁၉၂၈ ခုနှစ်များတွင် ဗြိတိသျှအစိုးရမှတည်ဆောက်ခဲ့ကြောင်း မှတ်တမ်းများအရသိရှိရပါတယ်။ ဖော်ပြပါတံတားများမှ တံတား ၅ စင်းကိုမွမ်းမံပြင်ဆင်ခြင်းနှင့် အသစ်တည်ဆောက်ခြင်းများကို ၂၀၁၀ ခုနှစ်မတိုင်မီက သက်ဆိုင်ရာဝန်ကြီးဌာနများမှ ဆောင်ရွက်ပေးပြီးဖြစ်ပါတယ်။ ပထမအကြိမ် ပြည်သူ့လွှတ်တော် ဒုတိယပုံမှန်အစည်းအဝေးမှာ ကျွန်တော်တင်သွင်းခဲ့သည့်မေးခွန်းမှာ ကံလှတံတားမွမ်းမံပြင်ဆင်ရန် ကျပ်တစ်သန်းနှင့် ပြိုကျပျက်စီးမည့်အခြေအနေရှိသော ညော်ပင်ဈေးတံတားအသစ်ပြုလုပ်ရန် ကျပ်သန်း ၅၀ ကို နယ်စပ်ရေးရာဝန်ကြီးဌာနမှခွင့်ပြုချက်ရရှိပြီးဖြစ်၍ ယခုအခါ တည်ဆောက်ရေး လုပ်ငန်းများဆောင်ရွက်နေပြီဖြစ်ပါတယ်။ အခုလိုဆောင်ရွက်ပေးတဲ့အတွက် နိုင်ငံတော်နှင့် သက်ဆိုင်ရာဝန်ကြီးဌာနများကို မြောက်ဦးမြို့သူ၊ မြို့သားများက အထူးကျေးဇူးတင်ဝမ်းမြောက်ကြောင်းတင်ပြအပ်ပါတယ်။ သို့သော် ကျန်ရှိနေသောတံတားတစ်စင်းဖြစ်သည့် ရေပေါက်ဝတံတားမှာ ၁၉၂၈ ခုနှစ်က တည်ဆောက်ခဲ့ခြင်းဖြစ်ပြီး ကာလကြာရှည်စွာအသုံးပြုမှုများကြောင့် ဓာတ်ပုံမှတ်တမ်း ပါအတိုင်း အောက်ခြေသံတိုင်များကြိုးမဲ့ကာ မည်သည့်အချိန်တွင်ပြို ကျပျက်စီးမည်ကို မခန့်မှန်းနိုင်ဘဲ ရှိနေပါတယ်။ လက်ရှိအခြေအနေတွင် ၂ တန်အထက်ကားများ သွားလာမှုပိတ်ပင်တားမြစ်ထားရပါ တယ်။ ဒါ့အပြင် ရေပေါက်ဝတံတားဟာ ရှေးဟောင်းနန်းတော်ကုန်းနှင့် ပြတိုက်သို့သွားရာ အဓိကလမ်း တံတားဖြစ်နေပါသောကြောင့် နိုင်ငံတော်မှသံကူကွန်ကရစ်တံတားအသစ်ကူညီဆောက်လုပ်ပေးပါရန် ဒေသခမြို့သူ၊ မြို့သားများ အထူးအားကိုးမျှော်လင့်စောင့်စားလျက်ရှိပါကြောင်း တင်ပြအပ်ပါတယ်။ ဒါကြောင့် ကျွန်တော်မေးလိုတဲ့မေးခွန်းကတော့ (၁) နှစ်ပေါင်း ၈၀ ကျော်ကာလ ကြာရှည်အသုံးပြု နေသော အောက်ခြေသံတိုင်များကျိုးပဲ့နေသည့် နန်းတော်ကုန်းနှင့် ပြတိုက်သို့သွားရာအဓိကလမ်း တံတားဖြစ်သော ရေပေါက်ဝတံတားကိုနိုင်ငံတော်မှ အသစ်ပြန်လည်တည်ဆောက်ပေးရန်အစီအစဉ် ရှိပါသလား။ (၂) အစီအစဉ်ရှိပါက မည်သည့်ခုနှစ်တွင်တံတားအသစ်ပြန်လည် တည်ဆောက်ပေးမည် ကိုသိရှိလိုပါတယ်ခင်ဗျား။ အားလုံးကိုကျေးဇူးတင်ပါတယ်။(ဩဘာသံများ)</speech>
<speech type="speaker">သက်ဆိုင်ရာပြည်ထောင်စုဝန်ကြီးဌာနမှ ဖြေကြားဖို့ ဖြစ်ပါတယ်</speech>
<speech><agency id="93">ဗိုလ်ချုပ်ဇော်ဝင်း(ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်ကြီးများခင်ဗျား။ ဆက်လက်ပြီး ကျွန်တော်မှ ရခိုင်ပြည်နယ်၊ မြောက်ဦးမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်ထွန်းသာ၏မေးခွန်း နှင့်ပတ်သက်၍ ပြန်လည်ရှင်းလင်းဖြေကြားသွားမှာဖြစ်ပါတယ်။ ပြည်ထောင်စုအစိုးရအနေဖြင့် ရခိုင်ပြည်နယ်၏ လမ်းပန်းဆက်သွယ်မှုချောမွေ့ရေးများကို အလေးထားဆောင်ရွက်ပေးလျက်ရှိပါ တယ်။ မြောက်ဦးမြို့နယ်စည်ပင်သာယာရေးအဖွဲ့၏ ၂၀၁၁-၂၀၁၂ ဘဏ္ဍာရေးလျာထားချက်မှာ ၁၆၆.၈ သန်းဖြစ်ပြီးတော့ မြို့ပြ/ကျေးလက်တံတားများအတွက်ကတော့ ၇၄.၇၉ သန်းဖြင့်လျာထား ဆောင်ရွက်ပေးလျက်ရှိပါတယ်။ မြောက်ဦးမြို့နယ်၊ လက်ကောက်ဈေးရပ်ကွက်နှင့် အလယ်ဈေး ရပ်ကွက်ကိုဆက်သွယ်ထားသော ပြတိုက်လမ်းပေါ်မှာရှိတဲ့ ဖော်ပြပါရေပေါက်ဝတံတားမှာ အရှည် ၆၀ ပေ၊ အကျယ် ၁၄ ပေ၊ အမြင့် ၁၅ ပေရှိပြီး ၁၉၂၈ ခုနှစ်ကတည်ဆောက်ခဲ့ကြောင်းတွေ့ရှိရပါတယ်။ အဆိုပါတံတားကို မြောက်ဦးမြို့နယ်စည်ပင်သာယာရေးအဖွဲ့မှ ပြင်ဆင်ထိန်းသိမ်းခြင်းလုပ်ငန်းများကို ဆောင်ရွက်ပေးခဲ့သော်လည်းပဲ နှစ်ကာလကြာမြင့်မှုကြောင့်လက်ရှိအခြေအနေမှာ ၃ တန်အောက် ယာဉ်များသာဖြတ်သန်းသွားနိုင်ပြီးတော့အဆိုပါတံတားကိုသံကူကွန်ကရစ်တံတားအဖြစ် တည်ဆောက် မည်ဖြစ်ပါက ရန်ပုံငွေအားဖြင့်ကျပ် ၆၅ သန်းခန့်ထပ်မံကုန်ကျရန်ရှိပါတယ်။ ပထမအကြိမ် ပြည်သူ့ လွှတ်တော်ဒုတိယပုံမှန်အစည်းအဝေးမှာ ပြည်သူ့လွှတ်တော်ကိုယ်စားလှယ် ဦးအောင်ထွန်းသာရဲ့ တင်ပြချက်အရ ၂၀၁၁-၂၀၁၂ ဘဏ္ဍာရေးနှစ်တွင် မြောက်ဦး-ကံလှတံတား (၆၀'x၁၂'× ၁၈') ပြုပြင် ခြင်းနှင့် ညောင်ပင်ဈေးတံတား (၈၃X ၁၄'x ၃၀') ပြုပြင်တည်ဆောက်ခြင်းလုပ်ငန်းတို့ကို နိုင်ငံတော်ထောက်ပံ့ငွေ ၅၄.၃ သန်း၊ အဖွဲ့ရန်ပုံငွေ ၃၂ သန်း၊ စုစုပေါင်း ၈၆.၃ သန်းနဲ့ ဆောင်ရွက်လျက်ရှိပြီး ပထမအကြိမ် အမျိုးသားလွှတ်တော် တတိယပုံမှန်အစည်းအဝေးတွင် အမျိုးသားလွှတ်တော် ကိုယ်စားလှယ် ဦးကျော်ကျော်၏တင်ပြချက်အရ ၂၀၁၂-၂၀၁၃ ဘဏ္ဍရေးနှစ်တွင် ကုန်သည်တန်း ချောင်းကူးတံတားပြုပြင်တည်ဆောက်ရေးလုပ်ငန်းအတွက်လည်း အဖွဲ့ရန်ပုံငွေကျပ်သန်း ၂၀ ဖြင့် ဆောင်ရွက်ပေးလျက်ရှိပါတယ်။ သို့ဖြစ်ပါ၍ အထက်ဖော်ပြပါတံတား ၃ စင်းပြုပြင်ရေးလုပ်ငန်း များကို ရန်ပုံငွေအားဖြင့် ၁၀၆.၃ သန်းဖြင့် လက်ရှိဆောင်ရွက်ပေးလျက်ရှိပါသဖြင့် ယခုတင်ပြသည့်မြောက်ဦးမြို့ ရေပေါက်ဝတံတားကို ကွန်ကရစ်တံတားအဖြစ် ပြန်လည်တည်ဆောက်ရေးလုပ်ငန်းကို ၂၀၁၃-၂၀၁၄ ဘဏ္ဍာရေးနှစ်မှာ ရန်ပုံငွေဝင်ဆံ့မှုအပေါ် မူတည်ပြီး နှစ်အလိုက်အစီအမံများဖြင့် ဆောင်ရွက်ပေးသွားမည်ဖြစ်ကြောင်း ရှင်းလင်းတင်ပြအပ်ပါတယ်။ (ဩဘာသံများ)</speech>
</Q-A></section>
<speech type="speaker">မေးခွန်းများမေးမြန်းခြင်း၊ ဖြေကြားခြင်းအစီအစဉ်ပြီးပါပြီ</speech>
<title>ပြည်သူ့လွှတ်တော်ဥက္ကဋ္ဌက အမျိုးသားလွှတ်တော်မှပြင်ဆင်ချက်ဖြင့်ပြန်လည်ပေးပို့သော အလုပ်သမားရေးရာအငြင်းပွားမှုဖြေရှင်းရေးဥပဒေကြမ်းကိုလက်ခံရရှိကြောင်းလွှတ်တော်သို့အသိပေးတင်ပြခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်မှာ စတင်ဆွေးနွေးအတည်ပြုခဲ့ပြီး အမျိုးသားလွှတ်တော်သို့ ပေးပို့သော အလုပ်သမား ရေးရာအငြင်းပွားမှုဖြေရှင်းရေးဥပဒေကြမ်းကို ၁၂-၃-၂၀၁၂ရက်နေ့မှာ အမျိုးသားလွှတ်တော်က ပြင်ဆင်ချက်များဖြင့်ပြန်လည်ပေးပို့လာပါတယ်။ ပြင်ဆင်ချက်မိတ္တူများကိုလည်း ကိုယ်စားလှယ်များထံ ဖြန့်ဝေပြီးဖြစ်ပါတယ်။ ပြည်သူ့လွှတ်တော်ဆိုင်ရာနည်းဥပဒေ ၁၆၂ အရ အမျိုးသားလွှတ်တော်ရဲ့ ပြင်ဆင်ချက်များ အပေါ်ဆွေးနွေးရန် အဆိုတင်သွင်းလိုသူများအနေနဲ့ ဆွေးနွေးလိုတဲ့အကြောင်း အရာ၊ ဖော်ပြထားသော အကြောင်းကြားစာများကို လက်မှတ်ရေးထိုးပြီး ၁၅-၃-၂၀၁၂ ရက် (ကြာသပတေးနေ့) ၁၄၀၀ နာရီ နောက်ဆုံးထား၍ ပြည်သူ့ လွှတ်တော် ဒုတိယညွှန်ကြားရေးမှူးချုပ် ထံ ပေးပို့ရန် အကြောင်းကြားအသိ ပေးပါတယ်</speech>
<speech type="speaker">လွှတ်တော်ကိုယ်စားလှယ်များခင်ဗျား။ နေ့လယ်စာစားသုံးရန် အစည်းအဝေး ကို ၁ နာရီ ၁၅ မိနစ်ခန့်ရပ်နားပါ့မယ်။ အချိန်၊ ၁၁း၁၅ </speech>
<speech type="mc">ပြည်သူ့လွှတ်တော်ဥက္ကဋ္ဌကြီး ပြန်လည်ထွက်ခွာပါပြီခင်ဗျား။</speech>
<speech type="mc">အစည်းအဝေးကို နေ့လယ် ၁၂:၃၀ နာရီမှာပြန်လည်စတင်မှာ ဖြစ်ပါတယ်။ ကိုယ်စားလှယ်များထွက်ခွာနိုင်ကြပါပြီခင်ဗျား</speech>
<p>အစည်းအဝေးကို ၁ နာရီ ၁၅ မိနစ်ခန့်ရပ်နားပါသည်။</p>
<speech type="mc">ပြည်သူ့လွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်ခင်ဗျား</speech>
<speech type="mc">ပြည်သူ့လွှတ်တော်ဥက္ကဋ္ဌကြီး ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<section value="bill"><bill>
<title>အမျိုးသားလွှတ်တော်မှအတည်ပြုချက်ဖြင့်ပေးပို့သော လူမှုဖူလုံရေးဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီဥက္ကဋ္ဌက ဥပဒေကြမ်းကော်မတီ၏ အစီရင်ခံစာတင်သွင်းခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်မှာစတင်တင်သွင်းပြီး အတည်ပြုချက်ဖြင့်ပေးပို့ခဲ့တဲ့ လူမှုဖူလုံရေးဥပဒေကြမ်း ကိုလက်ခံရရှိကြောင်း ၆-၃-၂၀၁၂ ရက်နေ့မှာ လွှတ်တော်သို့ တင်ပြခဲ့သည့် ကိုယ်စားလှယ်များထံ ဥပဒေကြမ်းမိတ္တူကိုလည်း တစ်ပါတည်းဖြန့်ဝေပေးခဲ့ပြီးဖြစ်ပါတယ်။ ဒီဥပဒေကြမ်းနှင့်စပ်လျဉ်းပြီး အစီရင်ခံစာတင်သွင်းရန် ဥပဒေကြမ်းကော်မတီဥက္ကဋ္ဌအား ဖိတ်ခေါ်ပါတယ်</speech>
<speech><mp id="445">ဦးတီခွန်မြတ်(ဥက္ကဋ္ဌ၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားတဲ့ ဧည့်သည်တော်ကြီးများ မင်္ဂလာ အပေါင်းနဲ့ပြည့်စုံကြပါစေလို့ ဆုမွန်ကောင်းတောင်းရင်း ဂါရဝပြု နှုတ်ခွန်းဆက်သအပ်ပါတယ်။ လူမှု ဖူလုံရေးဥပဒေကြမ်းနဲ့စပ်လျဉ်းပြီး ဥပဒေကြမ်းကော်မတီ၏ စိစစ်တွေ့ရှိချက်များကို ကော်မတီရဲ့ ကိုယ်စား ကျွန်တော် ဖတ်ကြားတင်သွင်းသွားမှာ ဖြစ်ပါတယ်ခင်ဗျား။ ။၁။ ပြည်ထောင်စုအစိုးရအဖွဲ့ရုံးမှ ပေးပို့လာသော လူမှုဖူလုံရေးဥပဒေကြမ်းကို ပြည်ထောင်စု လွှတ်တော်က အထက်ရည်ညွှန်းချက် (၁) ပါစာဖြင့် အမျိုးသားလွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်တွင် ၂၇-၁-၂၀၁၂ ရက်နေ့၌ စတင်တင်သွင်းခဲ့ပြီး ၂၉-၂-၂၀၁၂ ရက်နေ့ အမျိုးသားလွှတ်တော်အစည်းအဝေးတွင် ပြင်ဆင်ချက်များဖြင့် အတည်ပြုခဲ့ပါသည်။ ။၂။ အမျိုးသားလွှတ်တော်မှ ပြင်ဆင်ချက်များဖြင့် အတည်ပြုခဲ့သည့် လူမှုဖူလုံရေးဥပဒေကြမ်းကို အထက်ရည်ညွှန်းချက်(၂)ပါစာဖြင့် ပြည်သူ့လွှတ်တော်တွင် ဆွေးနွေးနိုင်ရန်ပေးပို့ခဲ့ရာ ပြည်သူ့ လွှတ်တော်ဥပဒေကြမ်းကော်မတီသည် ၅-၃-၂၀၁၂ ရက်နေ့တွင် လက်ခံရရှိခဲ့ပါသည်။ ၃။ ၁၉၄ရ ခုနှစ် ဖွဲ့စည်းအုပ်ချုပ်ပုံအခြေခံဥပဒေနှင့်အညီ ရေးဆွဲခဲ့သည့် ၁၉၅၄ ခုနှစ် လူမှုဖူလုံရေးဥပဒေကို ၂၀၀၈ ခုနှစ် ဖွဲ့စည်းပုံအခြေခံဥပဒေနှင့်အညီ လူမှုဖူလုံရေးဥပဒေကြမ်းအဖြစ် အသစ်ရေးဆွဲခဲ့ခြင်းဖြစ်ကြောင်း တွေ့ရှိရပါသည်။ ၄။ လူမှုဖူလုံရေးဥပဒေကြမ်းတွင် မှတ်ပုံမတင်မနေရ အကျုံးဝင်ရသည့်လုပ်ငန်းဌာန အလုပ်သမား များ မိမိဆန္ဒအလျောက် မှတ်ပုံတင်နိုင်သည့် အလုပ်ဌာနများကို ဖော်ပြထားပြီး အလုပ်ရှင်နှင့် အလုပ်သမားများ၏ ထည့်ဝင်ကြေးအပေါ်မူတည်၍ ထူထောင်ထားသည့် အာမခံစနစ်အလိုက် အကျိုးခံစားခွင့်များကို တွေ့ရှိရပါသည်။ ၅။ မူလအာမခံစနစ် ၂ မျိုးအပြင် မိသားစုထောက်ပံ့မှုအာမခံစနစ်၊ အလုပ်လုပ်ကိုင်နိုင်စွမ်းမရှိမှု အကျိုးခံစားခွင့်၊ သက်ပြည့်အငြိမ်းစားအကျိုးခံစားခွင့်နှင့် ကျန်ရစ်သူအကျိုးခံစားခွင့်အာမခံစနစ်၊ အလုပ်လက်မဲ့အကျိုးခံစားခွင့်အာမခံစနစ်နဲ့ အိမ်ရာစီမံကိန်းများပါဝင်သည်ကို တွေ့ရှိရပါသည်။ ၆။ လူမှုဖူလုံရေးဥပဒေအသစ်ရေးဆွဲရခြင်း၏ ရည်ရွယ်ချက်တွင် (က) အလုပ်သမားများ၏ လူမှု ဖူလုံရေးကိုဖြည့်ဆည်းပေးပြီး ကုန်ထုတ်လုပ်မှုတိုးတက်ကာ နိုင်ငံတော်၏စီးပွားရေးကိုအထောက်အကူ ဖြစ်စေရန်၊ (ခ) အများပြည်သူတို့ ကိုလည်း မိမိဆန္ဒအလျောက် အာမခံထားနိုင်ပြီး လူမှုဖူလုံရေးကို ပိုမိုရရှိခံစားနိုင်စေရန်၊ (ဂ) လက်တွေ့ကျသည့် အကျိုးခံစားခွင့်များဖြင့် လူမှုဖူလုံရေးစနစ���အပေါ်တွင် အများပြည်သူမှ ယုံကြည်ကိုးစားမှု ပိုမိုတိုးပွားလာစေရန်၊ (ဃ) အလုပ်ရှင်နှင့် အလုပ်သမားတို့ ပေးသွင်းထားသည့် အချို့သောထည့်ဝင်ကြေးများကို စုဆောင်းငွေကဲ့သို့ ပြန်လည်ရယူခွင့်ရှိစေရန်၊ (င) အလုပ်သမားများအား လူမှုဖူလုံစေရန်အပြင် အငြိမ်းစားယူပြီးနောက် ဆေးဝါးကုသမှု၊ မိသားစုထောက်ပံ့မှု၊ အလုပ်လုပ်ကိုင်နိုင်စွမ်းမရှိမှု၊ သက်ပြည့်အငြိမ်းစားခံစားမှု၊ ကျန်ရစ်သူခံစားခွင့်ရှိမှု၊ အလုပ်လက်မဲ့အကျိုးခံစားခွင့်ရှိမှု၊ အိမ်ရာနေရာနေထိုင်ခွင့်နဲ့ ပိုင်ဆိုင်ခွင့်ရှိမှုတို့ကို ခံစားနိုင်ခွင့်များအန်တို့ဖြစ်ကြောင်း တွေ့ရှိရကော်မတီသည် အမျိုးသား ပိုမိုပြည့်စုံမှုရှိစေရန် ၇။ ပြည်သူ့လွှတ်တော်၊ ဥပဒေကြမ်းကော်မတီသည် အမျိုးသားလွှတ်တော်မှ ပြင်ဆင်ချက်ဖြင့် အတည်ပြု ပေးပို့လာသော လူမှုဖူလုံရေးဥပဒေကြမ်းကို လေ့လာစိစစ်ခဲ့ကြပြီး ပိုမိုပြည့်စုံမှုရှိစေရန် ၂၀၃-၂၀၁၂ ရက်နေ့တွင် အလုပ်သမားဝန်ကြီးဌာန လူမှုဖူလုံရေးအဖွဲ့ဥက္ကဋ္ဌပါဝင်သော တာဝန်ရှိ ပုဂ္ဂိုလ်များ၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်မှ ကော်မရှင် အဖွဲ့ဝင်များ၊ တောင်သူလယ်သမား၊ အလုပ်သမားနှင့် လူငယ်ရေးရာကော်မတီဝင်များနဲ့ မိမိတို့ဥပဒေ ကြမ်းကော်မတီများက ညှိနှိုင်းဆွေးနွေးခဲ့ကြပါသည်။ ၈။ ပြည်သူ့လွှတ်တော် ဥပဒေကြမ်းကော်မတီသည် ပြည်သူ့ လွှတ်တော်မှ တာဝန်ပေးအပ်သည့် ဥပဒေကြမ်းများ စိစစ်ရေးဆိုင်ရာအခြေခံ ၁၂ ချက်ကို ညီညွတ်ခြင်း ရှိ၊ မရှိ စိစစ်ခဲ့ကြပြီး ကော်မတီ၏ လေ့လာတွေ့ရှိချက်များမှာ အောက်ပါအတိုင်းဖြစ်ကြောင်း တင်ပြအပ်ပါသည်(က) ဤဥပဒေကြမ်းတွင် အခန်းပေါင်း ၁၂ ခန်း၊ အပိုဒ်ပေါင်း ၁၀၄ ခုပါရှိပြီး အမျိုးသားလွှတ်တော်မှ အောက်ဖော်ပြပါအပိုဒ်များ ၄၄ ခုတို့ကို ပြင်ဆင်ချက်များဖြင့် အတည်ပြု ပေးခဲ့ပါသည်။ ဥပဒေခေါင်းစီး၊ အခန်း(၁) အပိုဒ် ၁ အပိုဒ်ခွဲ(က)၊ အခန်း(၂) အပိုဒ် ၃ အပိုဒ်ခွဲ(င)၊ အခန်း(၃) အပိုဒ် ၄ အပိုဒ်ခွဲ(က)၊ အပိုဒ် ၅ အပိုဒ်ခွဲ(က)၊ (င)၊ (ဆ)၊ (ဇ)၊ (ဋ)နဲ့ အပိုဒ် ၇၊ အခန်း(၄) အပိုဒ် ၈ အပိုဒ်ခွဲ(က)၊ (ခ)၊ (ဂ)၊ အပိုဒ် ၉ အပိုဒ်ခွဲ(ခ)၊ အပိုဒ်အပိုဒ်ခွဲ(ခ)၊ အခန်း(၅) အပိုဒ် ၁၁ အပိုဒ်ခွဲ(က) အပိုဒ်ခွဲငယ်(၁၅)၊ အပိုဒ် ၁၂ အပိုဒ်ခွဲ(က) အပိုဒ်ခွဲငယ်(၆)၊ (၇)၊ အပိုဒ်ခွဲ(ခ) အပိုဒ်ခွဲငယ်(၄)၊ အပိုဒ် ၁၃ အပိုဒ်ခွဲ(င) အပိုဒ်ခွဲငယ်(၂) နဲ့ (၁၄)တို့ ဖြစ်ပါတယ်။ အပိုဒ် ၁၅ အပိုဒ်ခွဲ(က)၊ (င)၊ အပိုဒ်ခွဲငယ်(၅)၊ အပိုဒ် ၁၇၊ ၂၀၊ အပိုဒ် ၂၁ အပိုဒ်ခွဲ(ခ)၊ အပိုဒ် ၂၃၊ အပိုဒ် ၂၅ အပိုဒ်ခွဲ(ဂ)၊ အပိုဒ် ၂ရ အပိုဒ်ခွဲ(က)၊ အပိုဒ် ၂၉၊ အပိုဒ် ၃၄၊ အပိုဒ် ၄၂ အပိုဒ်ခွဲ(က)၊ (ခ)၊ အပိုဒ် ၄၃ အပိုဒ်ခွဲ(က)၊ (ခ)နဲ့ ၄၄။ အခန်း(၆) အပိုဒ် ၄၅ အပိုဒ်ခွဲ(ခ)၊ အပိုဒ် ၅၀၊ ၆၁၊ အခန်း(၇) အပိုဒ် ၆၈၊ အပိုဒ် ၇၃ အပိုဒ်ခွဲ(ဂ)၊ အခန်း(၈) အပိုဒ် ၇၉ အပိုဒ်ခွဲ(င)၊ အပိုဒ် ၈၁၊ အပိုဒ် ၈၄ အပိုဒ်ခွဲ(ဃ)၊ (စ)၊ အပိုဒ် ၈၅၊ အခန်း(၉) အပိုဒ် ၈၆၊ ၈ရ အပိုဒ်ခွဲ(ဂ)၊ (ဃ)၊ အခန်း(၁၀) အပိုဒ် ၉၀၊ အပိုဒ် ၉၁ အပိုဒ်ခွဲ(က)၊ အခန်း(၁၂) အပိုဒ် ၉၇၊ ၁၀၀၊ အပိုဒ်အပိုဒ်ခွဲ(က)၊ (ခ) အမျိုးသားလွှတ်တော်၏ ပြင်ဆင်အတည်ပြုချက်များနဲ့ အောက်ဖော်ပြပါ အပိုဒ် ၉ ခု ဖြစ်သည့် ဥပဒေခေါင်းစီး အခန်း(၃) အပိုဒ် ၅ အပိုဒ်ခွဲ(ဆ)၊ (ဋ)၊ အခန်း(၄) အပိုဒ် ၈ အပိုဒ်ခွဲ(က)၊ (ခ)၊ (ဂ)၊ အပိုဒ် ၁၀ အပိုဒ်ခွဲ(ခ)၊ အခန်း(၅) အပိုဒ် ၄၂ အပိုဒ်ခွဲ(က)၊ (ခ)၊ အခန်း(၆) အပိုဒ် ၆၁၊ အခန်း(၇) အပိုဒ် ၇၃ အပိုဒ်ခွဲ(ဂ)၊ အခန်း(၉) စာပိုဒ် အပိုဒ် ၈၆ တို့ကို သဘောမတူဘဲ ပူးတွဲပါ ပြင်ဆင်ချက်ဇယားများအတိုင်း ပြင်ဆင်ရန် သဘောတူထားပါသည်။ (ဂ) ကျန်ရှိသည့် အမျိုးသားလွှတ်တော်မှ ပြင်ဆင်ချက်အဆို အတည်ပြုချက် ၃၅ ခုကို သဘောတူပါသည်။ (ဃ) ထို့အပြင် အမျိုးသားလွှတ်တော်၏ ပြင်ဆင်ချက်တွင် မပါရှိသည့် အခန်း(၁) အပိုဒ် ၁ အပိုဒ်ခွဲ(ခ)၊ (ဂ)၊ အပိုဒ် ၂ အပိုဒ်ခွဲ(င)၊ အခန်း(၂) အပိုဒ် ၃ အပိုဒ်ခွဲ(က)၊ အခန်း(၃) အပိုဒ် ၅ အပိုဒ်ခွဲ(ဌ)၊ အခန်း(၅) အပိုဒ် ၃၂၊ အခန်း(၆) အပိုဒ် ၅၂ အပိုဒ်ခွဲ(က)၊ အပိုဒ် ၅၃ အပိုဒ်ခွဲ(ခ)၊ အပိုဒ် ၅၅၊ အပိုဒ် ၅၆ အပိုဒ်ခွဲ(ဂ)၊ အပိုဒ် ၅၇၊ ၆၀ နှင့် ၆၆၊ အခန်း(၇) အပိုဒ် ၆၆ အပိုဒ်ခွဲ(က) အပိုဒ်ခွဲငယ်(၁)၊ အပိုဒ် ၇၅ အပိုဒ်ခွဲ(ခ) အပိုဒ်ခွဲငယ်(၃)၊ အခန်း(၉) ခေါင်းစီး၊ အပိုဒ် ၈ရ အပိုဒ်ခွဲ(က)၊ (ခ)တို့ကို ပြည်သူ့လွှတ်တော်ဥပဒေကြမ်းကော်မတီမှ အပိုဒ် ၁၅ ခု ထပ်မံဖြည့်စွက်ခဲ့ပါတယ်။ (င) ထို့ကြောင့် မူလဥပဒေကြမ်း၏ အပိုဒ်ပေါင်း ၁၀၄ ချက်ရှိသည့်အနက် အမျိုးသားလွှတ်တော်မှ ပြင်ဆင်ခဲ့သည့်အချက် ၄၄ ချက်အနက် ၃၅ ချက်ကို သဘောတူညီ၍လည်းကောင်း၊ အမျိုးသားလွှတ်တော်၏ ပြင်ဆင်ချက် ၄၄ ချက်အနက် ၉ ချက်ကို ဖြည့်စွက်ပြင်ဆင်၍လည်းကောင်း၊ ပြည်သူ့လွှတ်တော် ဥပဒေကြမ်းကော်မတီမှ ထပ်မံ ပြင်ဆင်သည့် ၁၅ ချက်ကို အသစ်ဖြည့်စွက်၍လည်းကောင်း စုစုပေါင်း ၅၉ ချက်ကို ပြင်ဆင်ခဲ့ပါတယ်။ (စ) တင်ပြပါပြင်ဆင်၊ ဖြည့်စွက်၊ အတည်ပြုချက်အသေးစိတ်ကို သိရှိနိုင်ရန် ပူးတွဲပါအခြေပြ ဇယားများဖြင့် တင်ပြထားပြီး ဖြစ်ပါတယ်။ ၉။ ပြည်သူ့လွှတ်တော် ဥပဒေကြမ်းကော်မတီသည် လူမှုဖူလုံရေးဥပဒေကြမ်းအား ပြည်သူ့ လွှတ်တော်ဆိုင်ရာနည်းဥပဒေ ၄၄ ပါ ပြဋ္ဌာန်းချက်များကို လိုက်နာဆောင်ရွက်လျက် နည်းဥပဒေ ၄၅ နဲ့ အညီ အစီရင်ခံတင်ပြအပ်ပါသည်။ အားလုံးကို ကျေးဇူးတင်ပါတယ်။(ဩဘာသံများ)</speech>
<title>အမျိုးသားလွှတ်တော်မှအတည်ပြုချက်ဖြင့်ပေးပို့သော လူမှုဖူလုံရေးဥပဒေကြမ်းနှင့်စပ်လျဉ်း၍ ပြင်ဆင်ချက်အဆိုတင်သွင်းထားသည့် တစ်ပိုဒ်ချင်းစီအလိုက်ဆွေးနွေး၍အတည်ပြုရန် ပြည်သူ့လွှတ်တော်၏အဆုံးအဖြတ်ရယူခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်မှာ စတင် တင်သွင်းပြီး အတည်ပြု ချက်ဖြင့် ပြည်သူ့လွှတ်တော်သို့ ပေးပို့လာတဲ့ လူမှုဖူလုံရေးဥပဒေကြမ်းကို စတင်ဆွေးနွေးပါမယ်။ ဒီလိုဆွေးနွေးရာမှာ ဥပဒေကြမ်းကော်မတီအပါအဝင် ပြင်ဆင်ချက်အဆို တင်သွင်းထားတဲ့ လွှတ်တော်ကိုယ်စားလှယ်တစ်ဦးချင်းက သက်ဆိုင်ရာအပိုဒ်၊ အပိုဒ်ခွဲအလိုက် ဆွေးနွေးခြင်း၊ ပြည်ထောင်စုအဆင့်အဖွဲ့အစည်းဝင်က ရှင်းလင်းဆွေးနွေးခြင်းများ ပြုလုပ်ပြီး လွှတ်တော်ရုံ ဆန္ဒသဘောထား ရယူဆုံးဖြတ်အတည်ပြုခြင်း၊ ပြည်သူ့လွှတ်တော်မှ ပြင်ဆင်ချက် မရှိသည့် အမျိုးသားလွှတ်တော်၏ ပြင်ဆင်ချက်များကို အတည်ပြုခြင်းများ ဆောင်ရွက်သွားမှာဖြစ်ပါတယ်။ ယခု စတင်ဆောင်ရွက်ပါမယ်။ လွှတ်တော်ကိုယ်စားလှယ်များကို ဖြန့်ဝေထားတဲ့ မူလ ဥပဒေကြမ်းအခန်းအလိုက်ကို တင်ပြပါမယ်။ အခန်း(၁) အမည်စတင်အာဏာတည်ခြင်းနှင့် အဓိပ္ပာယ် ဖော်ပြချက်များ အပိုဒ် ၁၊ အပိုဒ် ၂ အပိုဒ်ခွဲ(၃)အထိ ရှိပါတယ်။ အခန်း(၂) ရည်ရွယ်ချက်များ အပိုဒ် ၃ အပိုဒ်ခွဲ(က)ကနေပြီးတော့ အပိုဒ်ခွဲ(င)အထိ ရှိပါတယ်။ အခန်း(၃) လူမှုဖူလုံရေးအဖွဲ့ ဖွဲ့စည်းခြင်းနှင့် လုပ်ငန်းတာဝန်များ အပိုဒ် ၄ အပိုဒ်ခွဲ (ခ) အထိ ရှိပါတယ်။ အပိုဒ် ၅ အပိုဒ်ခွဲ(က)ကနေပြီးတော့ အပိုဒ်ခွဲ(ဏ)အထိ ရှိပါတယ်။ အပိုဒ် ၆ အပိုဒ်ခွဲ(က)မှ အပိုဒ်ခွဲ (ခ) ထိရှိပါတယ်။ အပိုဒ် ရ နဲ့ အခန်း(၄) လူမှုဖူလုံရေးရုံးများ၊ ဆေးရုံများ၊ ဆေးခန်းများဖွဲ့စည်းခြင်းနှင့် ဝန်ထမ်းများခန့်အပ်တာဝန် ပေးခြင်း၊ အပိုဒ် ၈ အပိုဒ်ခွဲ(က)မှ အပိုဒ်ခွဲ(ခ) ထိရှိပါတယ်။ အပိုဒ် ၉ အပိုဒ်ခွဲ (က)မှ အပိုဒ်ခွဲ (ခ)ထိရှိပါ တယ်။ အပိုဒ် ၁၀ အပိုဒ်ခွဲ(က)၊(ခ)နဲ့ အပိုဒ်ခွဲငယ်စိတ် (၅) ထိရှိပါတယ်။ အခန်း(၅) လူမှုဖူလုံရေးစနစ် နှင့်အကျိုးခံစားခွင့်များ သက်ဆိုင်သောလုပ်ငန်းဌာနများ အပိုဒ် ၁၁ အပိုဒ်ခွဲ(က) မှ အပိုဒ်ခွဲ(ခ) ထိရှိ ပါတယ်။ အပိုဒ် ၁၂ အပိုဒ်ခွဲ(က)မှ အပိုဒ်ခွဲ(ခ)နဲ့ အပိုဒ်ခွဲ(ဂ) ထိရှိပါတယ်။ လူမှုဖူလုံရေးစနစ် အပိုဒ် ၁၃ အပိုဒ်ခွဲ (က)၊ (ခ)၊ (ဂ)၊ (ဃ)၊ (င) အထိရှိပါတယ်။ အပိုဒ် ၁၄ ၊ အပိုဒ် ၁၅ အပိုဒ်ခွဲ(က)မှ အပိုဒ်ခွဲ(ဃ) အထိရှိပါတယ်။ အပိုဒ် ၁၆ အပိုဒ်ခွဲ(က)မှ အပိုဒ်ခွဲ(ဂ)ထိရှိပြီးတော့ အပိုဒ် ၁၇၊ အပိုဒ် ၁၈ အပိုဒ်ခွဲ(က)မှ အပိုဒ်ခွဲ(ဂ)အထိရှိပါတယ်။ ဆေးရုံ၊ ဆေးခန်းများတည်ထောင်ဖွင့်လှစ်ခြင်းနှင့် ကျခံ သုံးစွဲခြင်း အပိုဒ် ၁၉၊ အပိုဒ် ၂၀၊ အပိုဒ် ၂၁ အပိုဒ်ခွဲ(က)မှ အပိုဒ်ခွဲ(ခ)ထိရှိပါတယ်။ အပိုဒ် ၂၂ အပိုဒ်ခွဲ (က)၊(ခ) (ဂ)၊(ဃ) တို့ ဖြစ်ပါတယ်။ အပိုဒ် ၂၃ အပိုဒ်ခွဲ (က) (ခ)၊ အပိုဒ် ၂၄ အပိုဒ်ခွဲ (က)မှ အပိုဒ်ခွဲ (ဆ)ထိ ရှိပါတယ်။ အပိုဒ် ၂၅ အပိုဒ်ခွဲ(က)မှ အပိုဒ်ခွဲ(စ)ထိရှိပါတယ်။ အပိုဒ် ၂၆၊ အပိုဒ် ၂ရ အပိုဒ်ခွဲ (က)မှ အပိုဒ်ခွဲ (ဂ)ထိရှိပါတယ်။ အပိုဒ် ၂၈ အပိုဒ်ခွဲ(က)မှ အပိုဒ်ခွဲ(ဂ)ထိရှိပါတယ်။ အငြိမ်းစား ယူသူများ ဆေးဝါးကုသခွင့် အပိုဒ် ၂၉ အပိုဒ်ခွဲ(က) အပိုဒ်ခွဲ(ခ) တို့ရှိပါတယ်။ နာရေးစရိတ်ခံစားခွင့် အပိုဒ် ၃၀ ဖြစ်ပြီးတော့ မိသားစုထောက်ပံ့မှုအာမခံစနစ်အကျိုးခံစားခွင့် အပိုဒ် ၃၁ အပိုဒ်ခွဲ(က)မှ အပိုဒ်ခွဲ(ဂ)ထိရှိပါတယ်။ အလုပ် လုပ်ကိုင်နိုင်စွမ်းမရှိမှု အကျိုးခံစားခွင့် အပိုဒ် ၃၂ ၊ အပိုဒ် ၃၃ အပိုဒ်ခွဲ (က)မှ အပိုဒ်ခွဲ (ခ)ထိရှိပါတယ်။ အပိုဒ် ၃၄ ၊ အပိုဒ် ၃၅ အပိုဒ်ခွဲ(က)မှ အပိုဒ်ခွဲ (ခ) ထိရှိပါတယ်။ အပိုဒ် ၃၆ အပိုဒ်ခွဲ(က)မှ အပိုဒ်ခွဲ(ဃ) ထိရှိပါတယ်။ အလုပ်လက်မဲ့ အကျိုးခံစားခွင့်လိုအပ်ချက်များ အပိုဒ် ၃ရ အပိုဒ်ခွဲ(က)မှ အပိုဒ်ခွဲ(ဃ)ထိ ရှိပါတယ်။ အလုပ်လက်မဲ့ အကျိုးခံစားခွင့်ကာလနှင့် အကျိုးခံစားခွင့်များ အပိုဒ် ၃၈ မှ အပိုဒ်ခွဲ(စ) ထိရှိပါတယ်။ အလုပ်လက်မဲ့ အကျိုးခံစားခွင့် အပိုဒ် ၃၉ အပိုဒ်ခွဲ(က)မှ အပိုဒ်ခွဲ(ခ)ထိ ရှိပါတယ်။ အပိုဒ် ၄၀ အပိုဒ်ခွဲ(က)မှ အပိုဒ်ခွဲ(င) ထိရှိပါတယ်။ အလုပ်လက်မဲ့အကျိုးခံစားခွင့်ရရှိပြီးနောက် လူမှုဖူလုံရေးရန်ပုံငွေမှ ပြန်လည် ထုတ်ယူခွင့် အပိုဒ် ၄၁ အပိုဒ်ခွဲ(ခ) ထိ ရှိပါတယ်။ အပိုဒ်၄၂၊ ၄၃၊ ၄၄၊ ၄၅၊ ၄၆၊ ၄ရ ၊ ၄၈၊ ၄ ၉၊ ၅၀၊ ၅၁၊ ၅၂၊ ၅၃ ၊ ၅၄ ယာယီမသန်မစွမ်းမှုနှင့်ဆိုင်သည့် အကျိုးခံစားခွင့် အပိုဒ် ၅၅၊ အပိုဒ် ၅၆ ၊ အပိုဒ် ၅၇၊ အပိုဒ် ၅၈၊ အပိုဒ် ၅၉၊ အပိုဒ် ၆၀ ၊ အပိုဒ် ၆၁ အလုပ်တွင်ထိခိုက်မှုကြောင့် သေဆုံးမှုအတွက် ကျန်ရစ်သူအကျိုးခံစားခွင့် အပိုဒ် ၆၂ ၊ အခန်း(၇)အပိုဒ် ၆၃၊ ၆၄၊ ၆၅၊ ၆၆၊ ၆၇၊ ၆၈၊ ၆၉၊ ၇၀၊ ၇၁ ကျန်ရစ်သူအကျိုးခံစားခွင့် အပိုဒ် ၇၂၊ ၇၃၊ ၇၄၊ ၇၅၊ ၇၆၊ ၇၇၊ ၇၈၊ ၇၉၊ ၈၀၊ ၈၁၊ ၈၂၊ ၈၃၊ ၈၄၊ ၈၅၊ ၈၆၊ ၈၇၊ ၈၈၊ ၈၉၊ ၉၀၊ ၉၁၊ ၉၂၊ ၉၃၊ ၉၄၊ ၉၅၊ ၉၆၊ ၉၇၊ ၉၈၊ ၉၉၊ ၁၀၀၊ ၁၀၁၊ ၁၀၂ နဲ့ အပိုဒ် ၁၀၄ ထိရှိပါတယ်။ အဲဒီအထဲကမှ အမျိုးသားလွှတ်တော်အနေနဲ့ ပြင်ဆင်ချက်များပေးခဲ့ပြီးဖြစ်ပါတယ်။ ဒီနောက် ပြည်သူ့လွှတ်တော်က အမျိုးသားလွှတ်တော်ရဲ့ ပြင်ဆင်ချက်အချို့ကို သဘောတူပြီး တချို့ကို ပြန်လည် ပြင်ဆင်ထားတာ ရှိပါတယ်။ ဒါနဲ့ပတ်သက်ပြီးတော့ ဥပဒေကြမ်းကော်မတီဥက္ကဋ္ဌကလည်း ရှင်းလင်းတင်ပြပြီး ဖြစ်ပါတယ်။ ဒါ့ကြောင့် ထိရောက်စွာဆောင်ရွက်နိုင်ရန်အတွက် လွှတ်တော်ကိုယ်စားလှယ်များ ရှေ့မှောက်မှာ ရှိတဲ့ ကန့်လန့်ဖြတ်ဇယားကို ကြည့်ပေးပါ။</speech>
<speech type="speaker">အမှတ်စဉ် ၁ ပြည်ထောင်စုဝန်ကြီးဌာနက ဥပဒေကြမ်းကော်မတီရဲပြင်ဆင် ရန်တင်ပြချက် သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်။</speech>
<speech type="speaker">သဘောတူတဲ့အတွက် ပြည်သူ့လွှတ်တော်ရုံ ပြင်ဆင်တင်ပြချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၂ အမျိုးသားလွှတ်တော်ရဲအတည်ပြုချက်များကို ဥပဒေကြမ်း ကော်မတီက အပိုဒ်လိုက်တင်ပြပေးပါ။ စာမျက်နှာနဲ့ အပိုဒ်လိုက်ကို တစ်ခါတည်း တစ်ကြိမ်တည်း ပြီးသွားအောင်လို့ </speech>
<speech><mp id="488">ဦးအောင်မြသန်း(အဖွဲ့ဝင်၊ ဥပဒေကြမ်းကော်မတီ)</mp>အခန်း(၁)အပိုဒ် ၁ အပိုဒ်ခွဲ(က) ဤဥပဒေကို ၂၀၁၂ ခုနှစ် လူမှုဖူလုံရေးဥပဒေဟုခေါ်တွင်စေရမည်ဟု အမျိုးသားလွှတ်တော်ရုံ အတည်ပြုချက်ကို ပြည်သူ့လွှတ်တော်ဥပဒေကြမ်းကော်မတီမှလည်း သဘောတူခဲ့ပါတယ်။</speech>
<speech type="speaker">အမျိုးသားလွှတ်တော်ရဲ့ အတည်ပြုချက်အတိုင်းဆိုတဲ့ အကြောင်းအရာများ ရှိတဲ့ အမှတ်စဉ်များကိုဖော်ပြပြီးတော့ ရှိသမျှစာမျက်နှာအားလုံးကို တစ်ပြိုင်တည်းတင်ပြသွားဖို့ဖြစ် ပါတယ်</speech>
<speech><mp id="315">ဦးသိန်းထွန်းဦး(အဖွဲ့ဝင်၊ ဥပဒေကြမ်းကော်မတီ)</mp>စာမျက်နှာ ၂ အပိုဒ် ၃ အပိုဒ်ခွဲငယ်(c) အလုပ်သမားများအား ကျန်းမာရေးစောင့်ရှောက်မှုနှင့် မကျန်းမာမှု၊ မီးဖွားမှု၊ အလုပ်တွင်ထိခိုက်မှု အတွက် ငွေကြေးအကျိုးခံစားခွင့်၊ ထို့အပြင် အငြိမ်းစားယူပြီးနောက် ဆေးဝါးကုသမှုဆက်လက်ခံ ယူခွင့်၊ မိသားစုထောက်ပံ့မှုအကျိုးခံစားခွင့်၊ အလုပ်လုပ်ကိုင်နိုင်စွမ်းမရှိမှု အကျိုးခံစားခွင့်၊ သက်ပြည့် အငြိမ်းစားအကျိုးခံစားခွင့်၊ ကျန်ရစ်သူအကျိုးခံစားခွင့်၊ အလုပ်လက်မဲ့အကျိုးခံစားခွင့်၊ အိမ်ရာ နေထိုင်ခွင့်နှင့် ပိုင်ဆိုင်ခွင့်များကိုရရှိစေရန်ဟု ကျွန်တော်တို့ ပြည်သူ့လွှတ်တော်က တင်ပြထားပါတယ်။ ဒီအပိုင်းနဲ့ပတ်သက်ပြီးတော့ ပုဏ္ဏားကျွန်းမဲဆန္ဒနယ် လွှတ်တော်ကိုယ်စားလှယ် ဦးထွန်းအောင်ကျော်နဲ့ ကြည့်မြင်တိုင်မဲဆန္ဒနယ် လွှတ်တော်ကိုယ်စားလှယ် ဦးသန်းစိန်တို့မှလည်း တင်ပြထားပါတယ်ခင်ဗျား။</speech>
<speech type="speaker">သက်ဆိုင်ရာ ဦးထွန်းအောင်ကျော် အခု ဥပဒေကြမ်းကော်မတီရဲ့ အဆိုပြုချက် သဘောတူပါသလား</speech>
<speech><mp id="357">ဦးထွန်းအောင်ကျော်(ပုဏ္ဏားကျွန်းမဲဆန္ဒနယ်)</mp>ဥပဒေကြမ်းကော်မတီရဲ့ အဆိုပြုချက် အတိုင်း သဘောတူပါတယ်ခင်ဗျား။</speech>
<speech type="speaker">ဦးသန်းစိန်၊ ကြည့်မြင်တိုင်မဲဆန္ဒနယ် သဘောတူပါသလား</speech>
<speech><mp id="410">ဦးသန်းစိန်(ကြည့်မြင်တိုင်မဲဆန္ဒနယ်)</mp>ဥပဒေကြမ်းကော်မတီရဲ့အဆိုပြုချက်ကို သဘောတူ ပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီး သဘောတူပါသလား။</speech>
<speech><agency id="71">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား<speech type="speaker">သဘောတူတဲ့အတွက် ဥပဒေကြမ်းကော်မတီရဲပြင်ဆင်အဆိုပြုချက် အတည် ဖြစ်ကြောင်း ကြေညာပါတယ်။ (ဩဘာသံများ)</speech></speech>
<speech><mp id="315">ဦးသိန်းထွန်းဦး(အဖွဲ့ဝင်၊ ဥပဒေကြမ်းကော်မတီ)</mp>ဆက်လက်၍ အခန်း (၃) အပိုဒ် ၄ အပိုဒ်ခွဲ (က) ကို ဆက်လက်တင်ပြပါ့မယ်ခင်ဗျား။ အလုပ်သမားဝန်ကြီးဌာနနှင့် သက်ဆိုင်ရာ ပြည်ထောင်စုဝန်ကြီးဌာန အစိုးရဌာနအဖွဲ့အစည်းများနှင့် သင့်လျော်သောပုဂ္ဂိုလ်များ၊ အလုပ်ရှင်နှင့် အလုပ်သမားတို့၏ ကိုယ်စားလှယ်များနှင့် ကျွမ်းကျင်သူများပါဝင်သည့် အမျိုးသားအဆင့်လူမှုဖူလုံ ရေးအဖွဲ့ကိုဖွဲ့စည်းရမည်။ အပိုဒ်ခွဲ (က) ဤဥပဒေပါပြဋ္ဌာန်းချက်များကို အကောင်အထည်ဖော် ဆောင်ရွက်နိုင်ရေးအတွက် လိုအပ်သော စီမံခန့်ခွဲမှု။</speech>
<speech type="speaker">စာတွေဖတ်မပြပါနဲ့။ အမျိုးသားလွှတ်တော်ရုံအတည်ပြုချက်အတိုင်း အပိုဒ် များကို ကျန်တဲ့ကိုယ်စားလှယ်များသိအောင် အပိုဒ်နဲ့ အမျိုးသားလွှတ်တော်ရုံအတည်ပြုချက်ဆိုတဲ့ ဟာလေး ဖတ်ပြရင်လုံလောက်ပါပြီ။ ဇယားအားလုံးကိုဆိုလိုပါတယ်</speech>
<speech><mp id="315">ဦးသိန်းထွန်းဦး(အဖွဲ့ဝင်၊ ဥပဒေကြမ်းကော်မတီ)</mp>အခန်း(၃) အပိုဒ် ၅ ဖြစ်ပါတယ်။ နောက်ထပ် အခန်း(၃) အပိုဒ် ၅ အပိုဒ်ခွဲငယ်(င)အနေနဲ့ အမျိုးသားလွှတ်တော်ရုံအတည်ပြုချက် အတိုင်း ထပ်မံပြီးတော့ ဖြည့်စွက်ထားပါတယ်။ ဥက္ကဋ္ဌကြီးခင်ဗျား။ အခန်း (၃) အပိုဒ် ၅ အပိုဒ်ခွဲ (ဇ) အနေနဲ့ ပြင်ဆင်ချက်အဆိုဟာ အလုပ်တွင်ထိခိုက်မှုကြောင့် လုပ်အားဆုံးရှုံးသွားသူများအတွက် လစ်လပ်သောအလုပ်များကို ခန့်ထားရန်လုပ်ငန်းဌာန အမျိုးအစားအလိုက် အနည်းဆုံးထားရှိရမည့် အမျိုးအစားကို သတ်မှတ်ခြင်းလို့ ပြည်သူ့လွှတ်တော်အနေနဲ့ အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ရှင်းအောင်၊ လွယ်အောင်လုပ်ပေမယ့် ပိုရှုပ်သွားနိုင်တဲ့အတွက် အမှတ်စဉ် ၃ ကနေပြန်စပါ။ စာမျက်နှာ ၁ အမှတ်စဉ် ၃ ဥပဒေကြမ်းကော်မတီရဲ့ အဆိုပြုချက်ကို သက်ဆိုင်ရာ ပြည်ထောင်စုဝန်ကြီးက သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ဥပဒေကြမ်းကော်မတီရဲ့ ပြင်ဆင်အဆိုပြုချက်အတည် ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">စာမျက်နှာ၂ ဖြစ်ပါတယ်။ အမှတ်စဉ် ၄ ဥပဒေကြမ်းကော်မတီရဲ့ ပြင်ဆင် အဆိုပြုချက်ကို ပြည်ထောင်စုဝန်ကြီးက သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ဥပဒေကြမ်းကော်မတီရဲပြင်ဆင်အဆိုပြုချက် အတည် ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၅ ဥပဒေကြမ်းကော်မတီရဲပြင်ဆင်အဆိုပြုချက်ကို ပြည်ထောင်စု ဝန်ကြီးက သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ဥပဒေကြမ်းကော်မတီရဲပြင်ဆင်အဆိုပြုချက် အတည် ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၆ ဥပဒေကြမ်းကော်မတီရုံတင်ပြချက်ကို ဦးထွန်းအောင်ကျော်၊ ပုဏ္ဏားကျွန်းမဲဆန္ဒနယ်က သဘောတူပါသလား</speech>
<speech><mp id="357">ဦးထွန်းအောင်ကျော်(ပုဏ္ဏားကျွန်းမဲဆန္ဒနယ်)</mp>သဘောတူပါတယ်ခင်ဗျား။</speech>
<speech type="speaker">ဦးသန်းစိန်၊ ကြည့်မြင်တိုင်မဲဆန္ဒနယ်မှ သဘောတူပါသလား။</speech>
<speech><mp id="410">ဦးသန်းစိန်(ကြည့်မြင်တိုင်မဲဆန္ဒနယ်)</mp>သဘောတူပါတယ်ခင်ဗျား<speech type="speaker">ပြည်ထောင်စုဝန်ကြီးသဘောတူပါသလား။</speech></speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား<speech type="speaker">သဘောတူတဲ့အတွက် ဥပဒေကြမ်းကော်မတီရဲပြင်ဆင်အဆိုပြုချက် အတည် ဖြစ်ကြောင်း ကြေညာပါတယ်။ (ဩဘာသံများ)</speech></speech>
<speech type="speaker">အမှတ်စဉ် ရ ဥပဒေကြမ်းကော်မတီရဲပြင်ဆင်အဆိုပြုချက် ပြည်ထောင်စု ဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၈ ပြည်ထောင်စုဝန်ကြီး ဥပဒေကြမ်းကော်မတီရဲ့အဆိုပြုချက် သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ဥပဒေကြမ်းကော်မတီရဲပြင်ဆင်အဆိုပြုချက် အတည် ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၉ ဥပဒေကြမ်းကော်မတီရဲပြင်ဆင်အဆိုပြုချက် ပြည်ထောင်စု ဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ဥပဒေကြမ်းကော်မတီရဲပြင်ဆင်အဆိုပြုချက် အတည် ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁၀ စာမျက်နှာ ၄ ဥပဒေကြမ်းကော်မတီရဲပြင်ဆင်အဆိုပြုချက် ပြည်ထောင်စုဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ဥပဒေကြမ်းကော်မတီရဲပြင်ဆင်ချက် အတည်ဖြစ် ကြောင်းကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁၁ ဥပဒေကြမ်းကော်မတီရဲပြင်ဆင်ချက် ပြည်ထောင်စုဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ဥပဒေကြမ်းကော်မတီရဲ့ ပြင်ဆင်ချက်အတည် ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁၂ ဥပဒေကြမ်းကော်မတီရဲပြင်ဆင်အဆိုပြုချက် ပြည်ထောင်စု ဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ဥပဒေကြမ်းကော်မတီရဲပြင်ဆင်အဆိုပြုချက် အတည် ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁၃ ဥပဒေကြမ်းကော်မတီရှဲအဆိုပြုချက် ပြည်ထောင်စုဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ဥပဒေကြမ်းကော်မတီရဲပြင်ဆင်အဆိုပြုချက် အတည် ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁၄ ဥပဒေကြမ်းကော်မတီရဲပြင်ဆင်အဆိုပြုချက် ပြည်ထောင်စု ဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁၅ ဥပဒေကြမ်းကော်မတီရဲပြင်ဆင်အဆိုပြုချက် ပြည်ထောင်စု ဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁၆ စာမျက်နှာ ၆ ဥပဒေကြမ်းကော်မတီရဲ့ ပြင်ဆင်အဆိုပြုချက် ပြည်ထောင်စုဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁ရ ဥပဒေကြမ်းကော်မတီရဲပြင်ဆင်အဆိုပြုချက် ပြည်ထောင်စု ဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ရ အမှတ်စဉ် ၁၈ ဥပဒေကြမ်းကော်မတီရဲအတည်ပြုချက် ပြည်ထောင်စုဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၁၉ ဥပဒေကြမ်းကော်မတီရုံတင်ပြချက် ပြည်ထောင်စုဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">မှတ်စဉ် ၂၀ ဥပဒေကြမ်းကော်မတီရဲ့ အမျိုးသားလွှတ်တော်ရဲ့ အတည်ပြု ချက်အတိုင်းကို ပြည်ထောင်စုဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၈ ဖြစ်ပါတယ်။ အမှတ်စဉ် ၂၁၊ အမှတ်စဉ် ၂၂၊ အမှတ်စဉ်၂၃၊ အမှတ်စဉ်၂၄၊ အမှတ်စဉ်၂၅၊ အမှတ်စဉ် ၂၆၊ အမှတ်စဉ် ၂၇၊ အမှတ်စဉ် ၂၈၊ အမှတ်စဉ် ၂၉၊ စာမျက်နှာ ၁၀ အမှတ်စဉ် ၃၀၊ အမှတ်စဉ်၃၁၊ အမှတ်စဉ် ၃၂၊ စာမျက်နှာ ၁၁ အမှတ်စဉ် ၃၃၊ အမှတ်စဉ် ၃၄ တို့သည် အမျိုးသားလွှတ်တော်ရဲ့ အတည်ပြုချက်အတိုင်း ဥပဒေကြမ်းကော်မတီက အတည်ပြုထားပါတယ်။ ပြည်ထောင်စုဝန်ကြီးရဲ့ သဘောထားပြောပါ</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">ဒါကြောင့် တင်ပြပါ ပြင်ဆင်ချက်များ အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၃၅ ဥပဒေကြမ်းကော်မတီရဲ့ ပြင်ဆင်အဆိုပြုချက် ပြည်ထောင်စု ဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျာ။</speech>
<speech type="speaker">ပြင်ဆင်အဆိုပြု ချက်မှာ အာမခံထားသူသည် အလုပ်တွင်ထိခိုက်မှုကြောင့် မဟုတ်ဘဲ မကျန်းမမာမှုနှင့် မီးဖွားမှုအပါအဝင်ဖြစ်ပါတယ်။ ဒီအဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၃၅ မရှင်းပါ။ ဥပဒေကြမ်းကော်မတီတင်ပြပါ။ အမှတ်စဉ် ၃၅ အပိုဒ်ခွဲငယ် ၅ ဖြစ်နေပါတယ်။ ၅၊ ၃၂ နှစ်ခုပါတယ်။ ဥပဒေကြမ်းကော်မတီ ဆွေးနွေးတင်ပြပါ</speech>
<speech><mp id="315">ဦးသိန်းထွန်းဦး၊ (အဖွဲ့ဝင်၊ဥပဒေကြမ်းကော်မတီ)</mp>အမှတ်စဉ် ၃၅ အခန်း(၅)မှာ အပိုဒ် ၃၂ က အောက်က ၅ ကနေပြီးတော့ မျဉ်းတစ်ကြောင်းက အပိုဆွဲထားတာဖြစ်ပါတယ်။ တစ်ပိုဒ်တည်း ဖြစ်ပါတယ်ခင်ဗျား။ အာမခံထားသူသည် အလုပ်နဲ့သက်ဆိုင်သည့် ထိခိုက်ဒဏ်ရာရမှုများကြောင့် မဟုတ်ဘဲ မကျန်းမာမှုနှင့် မီးဖွားမှုအပါအဝင် အကြောင်းတစ်ခုခုကြောင့် အလုပ်ကို လုံးဝလုပ်ကိုင် နိုင်စွမ်းမရှိတော့လျှင် ဆေးသက်သေခံလက်မှတ်အရ အလုပ်လုပ်ကိုင်နိုင်စွမ်းမရှိမှု အကျိုးခံစားခွင့်ကို ပုဒ်မ ၃၃ နဲ့အညီ ခံစားခွင့်ရှိသည်လို့ ဖော်ပြထားပါတယ်။ အမျိုးသားလွှတ်တော်က အဲ့ဒီအတိုင်းအဆိုပြု ထားပါတယ်။ အထက်မှာ ကျွန်တော်တို့ အတည်ပြုပြီးဖြစ်ခဲ့တဲ့မူလ အဓိပ္ပာယ်ဖွင့်ဆိုချက်မှာ ပါတဲ့ အပိုဒ် ၂ အပိုဒ်ခွဲ(စ) မှာ အလုပ်ခွင်ထိခိုက်မှုဆိုတဲ့ အဓိပ္ပာယ်ဖော်ပြချက်နဲ့ အတည်ပြု ပြီးဖြစ်တဲ့ အပိုဒ် ၃ အပိုဒ်ခွဲ(င)၊ အပိုဒ် ၅ အပိုဒ်ခွဲ(ဆ) တို့အရ ပထမအကြောင်းမှာပါတဲ့ အလုပ်နှင့် သက်ဆိုင်သည့်ထိခိုက်ဒဏ်ရာရမှုနှင့် ရောဂါရမှုကြောင့်ဆိုတဲ့နေရာမှာ အလုပ်တွင်ထိခိုက်မှုဟု ဥပဒေကြမ်းကော်မတီမှ ပြင်ဆင်ထားခြင်းဖြစ်ပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီးသဘောတူပါသလား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊အလုပ်သမားဝန်ကြီးဌာန)</agency>သဘောတူပါတယ်ခင်ဗျား<speech type="speaker">သဘောတူတဲ့အတွက် အမှတ်စဉ် ၃၅ ပြင်ဆင်ရန်တင်ပြချက်အဆို အတည် ဖြစ်ကြောင်းကြေညာပါတယ်။ (ဩဘာသံများ)</speech></speech>
<speech type="speaker">အမှတ်စဉ် ၃၆ အမျိုးသားလွှတ်တော်၏ အတည်ပြု ချက်အတိုင်းဟု ဖော်ပြ ထားပါတယ်။ ပြည်ထောင်စုဝန်ကြီးသဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်တင်ပြချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၃ရ ဥပဒေကြမ်းကော်မတီရုံတင်ပြချက်ဖြစ်သော (က) ပုဒ်မ ၁၅ ပုဒ်မခွဲ (က) ပုဒ်မခွဲငယ် (၇) ပါ လူမှုဖူလုံရေးအိမ်ရာစီမံကိန်းရန်ပုံငွေသို့ မိမိဆန္ဒအလျောက် ထည့်ဝင်ကြေးငွေပေးသွင်းထားသူသည် လူမှုဖူလုံရေးအိမ်ရာများနှင့်စပ်လျဉ်း၍ သတ်မှတ်သော စည်းကမ်းချက်များနှင့်အညီ ငှားရမ်းနေထိုင်ခွင့်၊ အသုံးပြုပိုင်ခွင့်၊ ပိုင်ဆိုင်ခွင့်၊ ဝယ်ယူခွင့်၊ ရောင်းချခွင့် သို့မဟုတ် တခြားတစ်နည်းဖြင့် လွှဲပြောင်းခွင့်နှင့် ယင်းအိမ်ရာဝယ်ယူနိုင်ရေးအတွက် ငွေချေးခွင့် တို့ကို ဦးစားပေးရထိုက်ခွင့်ရှိသည်ဆိုတဲ့ပြင်ဆင်ချက်ကို ပြည်ထောင်စုဝန်ကြီးသဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်ချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အပိုဒ် ၃၈ ဥပဒေကြမ်းကော်မတီတင်ပြပါ</speech>
<speech><mp id="239">ဦးခင်မောင်ရွှေ (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ ဒီအပိုဒ်ဟာလည်း ခုနကတင်ပြခဲ့တဲ့ အပိုဒ် ၄၂ အပိုဒ်ခွဲ (က) မှာပါတဲ့ အတိုင်းပဲ မူလအပိုဒ်မှာပါတဲ့ လူမှုဖူလုံရေးအိမ်ရာများတွင်ဆိုတဲ့နေရာမှာ ဥပဒေစာလုံးနှင့် လိုက်လျောညီထွေရှိရန်အတွက် လူမှုဖူလုံရေးအိမ်ရာများနဲ့ စပ်လျဉ်း၍လို့ ပြင်ဆင်ထားပါတယ်။ အဲ့ဒီအောက်အပိုဒ်မပါတဲ့ ယင်းအိမ်ရာဝယ်ယူနိုင်ရေးအတွက် ငွေချေးခွင့်ဆိုတဲ့စာကြောင်းဟာ ရှေ့နောက်ညီညွတ်စေရန်အတွက်လည်းကောင်း အရှေ့မှာအတည်ပြုပြီးခဲ့တဲ့ အပိုဒ် ၅ အပိုဒ်ခွဲ(ဌ)နဲ့ အပိုဒ် ၄၂ အပိုဒ်ခွဲ(က)တို့နဲ့ လိုက်လျောညီထွေဖြစ်စေရန်အတွက် ပြင်ဆင်ထားခြင်းဖြစ်ပါတယ် ခင်ဗျား။</speech>
<speech type="speaker">ပြင်ဆင်ထားချက်ကိုဖတ်ပြပါ</speech>
<speech><mp id="239">ဦးခင်မောင်ရွှေ အဖွဲ့ဝင်ဥပဒေကြမ်းကော်မတီ)</mp>အပိုဒ် (ခ) ပုဒ်မ ၁၅ ပုဒ်မခွဲ (က) ပုဒ်မခွဲငယ် (၇) မှာ လူမှုဖူလုံရေးအိမ်ရာစီမံကိန်းရန်ပုံငွေသို့ ထည့်ဝင်ခြင်းငွေ ဘီလ်သွင်းထားခြင်း မရှိသော အာမခံထားသူသည် သတ်မှတ်ချက်များနှင့်ကိုက်ညီလျှင် လူမှုဖူလုံရေးအိမ်ရာများနှင့် စပ်လျဉ်း၍ နေထိုင်ခွင့်၊ ငှားရမ်းနေထိုင်ခွင့်၊ အသုံးပြုခွင့်၊ ပိုင်ဆိုင်ခွင့်၊ ဝယ်ယူခွင့်၊ ရောင်းချခွင့် သို့မဟုတ် တခြားတစ်နည်းနည်းဖြင့် လွှဲပြောင်းခွင့်နှင့် ယင်းအိမ်ရာဝယ်ယူနိုင်ရေးအတွက် ငွေချေးခွင့် တို့ကို ခံစားခွင့်ရှိသည်ဟု ဖော်ပြထားခြင်းဖြစ်ပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီးသဘောတူပါသလား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech></speech>
<speech type="speaker">စာမျက်နှာ ၁၂ အပိုဒ် ၃၉ အမျိုးသားလွှတ်တော်ရုံအတည်ပြုချက်အတိုင်း၊ စာမျက်နှာ ၁၃ အပိုဒ် ၄၀ အမျိုးသားလွှတ်တော်ရဲအတည်ပြုချက်အတိုင်း၊ အပိုဒ် ၄၁ အမျိုးသား လွှတ်တော်ရုံအတည်ပြုချက်အတိုင်း၊ အပိုဒ် ၄၂ အမျိုးသားလွှတ်တော်ရုံအတည်ပြုချက်အတိုင်းကို ပြည်သူ့လွှတ်တော် ဥပဒေကြမ်းကော်မတီမှ အတည်ပြု ထားပါတယ်</speech>
<speech type="speaker">ပြည်ထောင်စုဝန်ကြီးသဘောတူပါသလား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား<speech type="speaker">သဘောတူတဲ့အတွက် တင်ပြပါအပိုဒ်အားလုံးအတည်ဖြစ်ကြောင်း ကြေညာပါတယ်။ (ဩဘာသံများ)</speech></speech>
<speech type="speaker">အမှတ်စဉ် ၄၃ ဥပဒေကြမ်းကော်မတီ တင်ပြပါ</speech>
<speech><mp id="305">ဦးခင်မောင်မြင့်(အဖွဲ့ဝင်၊ဥပဒေကြမ်းကော်မတီ)</mp>အပိုဒ် ၅၂ အပိုဒ်ခွဲ (က) အာမခံထား သူသည် အလုပ်တွင်ထိခိုက်မှုဖြစ်ပေါ်လျှင် သတ်မှတ်ချက်များနှင့်အညီ ဆေးကုသခွင့်ရှိသည့်အပြင် ဤအခန်းပါ အခြားအကျိုးခံစားခွင့်များလည်းရှိသည်ဟု ပြင်ဆင်ရန်တင်ပြထားပါတယ်။ အထက် အပိုဒ်ပါ အပိုဒ် ၃ အပိုဒ်ခွဲ (င) တွင် ပြင်ဆင်အတည်ပြုပြီးဖြစ်သည့်အပြင် အဓိပ္ပာယ်ကောက်ယူရာတွင် လိုက်နာကျင့်သုံးသူများ ရှင်းလင်းလွယ်ကူစေရန် ပြင်ဆင်ရန်တင်ပြထားခြင်းဖြစ်ပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီးသဘောတူပါသလား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား<speech type="speaker">သဘောတူတဲ့အတွက် ပြင်ဆင်အဆိုပြု ချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech></speech>
<speech type="speaker">စာမျက်နှာ ၁၄ အမှတ်စဉ် ၄၄ ဥပဒေကြမ်းကော်မတီမှ တင်ပြဖို့ ဖြစ်ပါတယ်</speech>
<speech><mp id="305">ဦးခင်မောင်မြင့်(အဖွဲ့ဝင်၊ဥပဒေကြမ်းကော်မတီ)</mp>အပိုဒ်၅၃ အပိုဒ်ခွဲ(ခ) အလုပ်ရှင်၏ ပြစ်မှုပြစ်ဒဏ်ထိုက်သင့်သောပြုလုပ်မှု သို့မဟုတ် ပျက်ကွက်မှုကြောင့်ဖြစ်စေ၊ အလုပ်ရှင်က လုပ်ငန်း ခွင်ဘေးအန္တရာယ်ကင်းရှင်းရေးအစီအမံများနှင့် အကာအကွယ်များပြု လုပ်မထားခြင်းကြောင့်ဖြစ်စေ ဖြစ်ပေါ်လာသောအလုပ်တွင် ထိခိုက်မှုအတွက် ဆေးကုသမှုကုန်ကျစရိတ်များနှင့် ဤဥပဒေအရ ခံစားခွင့်ရှိသည့် အခြားအကျိုးခံစားခွင့်များကို အလုပ်ရှင်ကသတ်မှတ်ချက်များနှင့်အညီ ကျခံရမည် ဖြစ်ပြီး ပျက်ကွက်ခြင်းမရှိစေရဟုပြင်ဆင်ရန်တင်ပြထားပါတယ်။ အထက်ပါ အပိုဒ်၅၂ အပိုဒ်ခွဲ(က)နှင့် မဆန့်ကျင်စေရန်နှင့် အဓိပ္ပာယ်ကောက်ယူမှုမှန်ကန်စေရန် ဥပဒေကြမ်းကော်မတီအနေဖြင့်ပြင်ဆင် ရန်တင်ပြထားခြင်းဖြစ်ကြောင်း တင်ပြအပ်ပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီးသဘောတူပါသလား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech></speech>
<speech type="speaker">အမှတ်စဉ် ၄၅ ဥပဒေကြမ်းကော်မတီ�တင်ပြဖို့ ဖြစ်ပါတယ်</speech>
<speech><mp id="239">ဦးခင်မောင်ရွှေ အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ လူမှုဖူလုံရေးဥပဒေကြမ်း အပိုဒ် ၃ အပိုဒ်ခွဲ (င)၊ အပိုဒ် ၅၂ အပိုဒ်ခွဲ(က)၊ (ခ) တို့ကို အတည်ပြုပြီးဖြစ်သဖြင့် ၎င်းအပိုဒ်များနှင့်မဆန့်ကျင်စေရန်အလို့ငှာ အပိုဒ် ၅၅ နှင့်ပတ်သက်၍ အာမခံထားသူသည် အလုပ်တွင်ထိခိုက်မှုကြောင့် အလုပ်မလုပ်နိုင်၍ ဝင်ငွေလျော့နည်းခြင်း သို့မဟုတ် ဝင်ငွေရပ်စဲခြင်းဖြစ်လျှင် အခမဲ့ဆေးကုသမှုခံယူခွင့်ရှိသည့်အပြင် ဆေးသက်သေခံလက်မှတ်အရ ယာယီမသန်စွမ်းမှုနှင့်ဆိုင်သည့် အကျိုးခံစားခွင့်အဖြစ် အလုပ်တွင် ထိခိုက်မှုမဖြစ်မီ ၄ လအတွင်း ပျမ်းမျှလုပ်ခ၏ ၇၀ ရာခိုင်နှုန်းကို အလုပ်စတင်မလုပ်နိုင်သည့်နေ့မှ အများဆုံး ၁၂ လ အထိခံစားခွင့်ရှိသည်ဟူ၍ ပြင်ဆင်အဆိုပြု ထားပါကြောင်း တင်ပြအပ်ပါတယ် ခင်ဗျား။ (ဩဘာသံများ)</speech>
<speech type="speaker">ပြည်ထောင်စုဝန်ကြီးသဘောတူပါသလား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech></speech>
<speech type="speaker">အမှတ်စဉ် ၄၆ ဥပဒေကြမ်းကော်မတီရုံတင်ပြချက် ပြည်ထောင်စုဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၄ရ ဥပဒေကြမ်းကော်မတီမှ တင်ပြဖို့ ဖြစ်ပါတယ်</speech>
<speech><mp id="239">ဦးခင်မောင်ရွှေ အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့ လွှတ်တော်ဥက္ကဋ္ဌကြီးခင်ဗျား။ လူမှုဖူလုံရေးဥပဒေကြမ်း အပိုဒ် ၃ အပိုဒ်ခွဲ (င)၊ အပိုဒ် ၅၃ အပိုဒ်ခွဲ (က)၊ (ခ) တို့ကို အတည်ပြုပြီးဖြစ်တဲ့အတွက် ၎င်းအပိုဒ်များနှင့်မဆန့်ကျင်စေရန်အလို့ငှာ ပုဒ်မ ၅ရ နှင့်ပတ်သက်၍ အာမခံထားသူသည်အလုပ်တွင်ထိခိုက်မှုကြောင့် အလုပ်လုပ်နိုင်သည့်အင်အား တစ်စိတ်တစ်ဒေသ အမြဲတမ်းဆုံးရှုံးနိုင်ဖွယ်ရာအကြောင်းရှိလျှင် အမြဲတမ်းတစ်စိတ်တစ်ဒေသ မသန်းစွမ်းမှုနှင့်ဆိုင်တဲ့ ငွေကြေးအကျိုးခံစားခွင့်ကိုလည်းကောင်း၊ အလုပ်လုပ်နိုင်သည့်အင်အား လုံးဝအမြဲတမ်းဆုံးရှုံးနိုင်ဖွယ်ရာအကြောင်းရှိလျှင် အမြဲတမ်းမသန်စွမ်းမှုနှင့်ဆိုင်သည့် ငွေကြေးအကျိုး ခံစားခွင့်ကိုလည်းကောင်း ခံစားခွင့်ရှိသည်။ ထိုခံစားခွင့်အတွက် အလုပ်တွင်ထိခိုက်မှုမဖြစ်မီ ၄ လ အတွင်း ပျမ်းမျှလုပ်ခတစ်လစာ၏ ၇၀ ရာခိုင်နှုန်းကို ဆေးဘက်ဆိုင်ရာအဖွဲ့၏ အမြဲတမ်းလုပ်အား ဆုံးရှုံးမှုရာခိုင်နှုန်း ဆုံးဖြတ်ချက်အပေါ်အခြေပြု၍ တွက်ချက်ရရှိမည့်ငွေကြေးအကျိုးခံစားခွင့်ကို တစ်လအတွက် ခံစားခွင့်ဟုသတ်မှတ်၍ ပုဒ်မ ၅၈ နှင့်အညီခံစားခွင့်ရှိသည်ဟု ပြင်ဆင်အဆိုပြု ထားပါကြောင်း လေးစားစွာတင်ပြအပ်ပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီး သဘောတူပါသလား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊အလုပ်သမားဝန်ကြီးဌာန)</agency>သဘောတူပါတယ်ခင်ဗျား<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech></speech>
<speech type="speaker">အမှတ်စဉ် ၄၈ ဥပဒေကြမ်းကော်မတီရုံတင်ပြချက် ပြည်ထောင်စုဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၄၉ ဥပဒေကြမ်းကော်မတီကတင်ပြဖို့ ဖြစ်ပါတယ်</speech>
<speech><mp id="188">ဦးဦးရယ်(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်ပါသော ဥက္ကဋ္ဌကြီးခင်ဗျား။ ပြင်ဆင်ချက်ဇယား စာမျက်နှာ ၁၅ အမှတ်စဉ် ၄၉ အခန်း (၆) အပိုဒ် ၆၁ မှာ အမျိုးသားလွှတ်တော်က ပြင်ဆင်ချက်ရှိပါတယ်ခင်ဗျား။ ပြင်ဆင်ချက်အပြည့်အစုံမှာ သတ်မှတ်သောအလုပ်သမားအရေ အတွက်ထက် ပိုမိုသည့်အပြင် ဤဥပဒေနှင့်သက်ဆိုင်သော လုပ်ငန်းဌာနများအား အလုပ်နှင့် သက်ဆိုင်သည့် ထိခိုက်ဒဏ်ရာရမှုနှင့်ရောဂါရမှုကြောင့် ကိုယ်အင်္ဂါပျက်ယွင်း၍ မသန်မစွမ်းဖြစ်ပြီး လုပ်အားဆုံးရှုံးယုတ်လျော့သွားသော အလုပ်သမားများအတွက် ခန့်ပေးရမည့်လုပ်ငန်း၊ ဌာနအမျိုး အစားများအလိုက် အနည်းဆုံးထားရှိရမည့်အချိုးအစားကို လူမှုဖူလုံရေးအဖွဲ့က အလုပ်သမားဝန်ကြီး ဌာနနှင့်ညှိနှိုင်း၍ သတ်မှတ်နိုင်သည်လို့ ပြင်ဆင်ထားရှိပါတယ်။ ပြည်သူ့လွှတ်တော် ဥပဒေကြမ်းကော်မတီအနေနဲ့ ပြင်ဆင်ရန်တင်ပြချက်ကတော့ သတ်မှတ်သောအလုပ်သမားအရေအတွက်ထက် ပိုမိုသည့်အပြင် ဤဥပဒေနှင့်သက်ဆိုင်သော လုပ်ငန်းဌာနများအား အလုပ်တွင်ထိခိုက်မှုကြောင့်လို့ ဒါပဲပြင်ပါတယ်ခင်ဗျား။ ပြင်ဆင်ချက်အကြောင်းရင်းက အထက်မှာပြင်ဆင်အတည်ပြုခဲ့ပြီးတဲ့ အခန်း (၂) အပိုဒ် ၃ အပိုဒ်ခွဲ(င)နဲ့ဆန့်ကျင်မှုမရှိဘဲ လိုက်လျောညီထွေဖြစ်စေရန် အလုပ်တွင် ထိခိုက်မှု ကြောင့်လို့ ပြင်ဆင်ထားပြီးတော့ ကိုယ်အင်္ဂါပျက်ယွင်း၍ မသန်မစွမ်းဖြစ်ပြီး လုပ်အားဆုံးရှုံး ယုတ်လျော့သွားသော အလုပ်သမားများအတွက် ခန့်ပေးရမည့်လုပ်ငန်းဌာနအမျိုးအစားအလိုက် အနည်းဆုံးထားရှိရမည့် အချိုးအစားကို လူမှုဖူလုံရေးအဖွဲ့က အလုပ်သမားဝန်ကြီးဌာနနှင့်ညှိနှိုင်း၍ သတ်မှတ်နိုင်သည်လို့ ပြင်ဆင်အတည်ပြု ထားပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီး သဘောတူပါသလား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊အလုပ်သမားဝန်ကြီးဌာန)</agency>သဘောတူပါတယ်ခင်ဗျား<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech></speech>
<speech type="speaker">အမှတ်စဉ် ၅၀ ဥပဒေကြမ်းကော်မတီရဲပြင်ဆင်အဆိုပြုချက် ပြည်ထောင်စု ဝန်ကြီး သဘောတူပါသလား</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၅၁ အမျိုးသားလွှတ်တော်ရဲ့ အတည်ပြုချက်အတိုင်းဟု ဖော်ပြ ထားပါတယ်။ ပြည်ထောင်စုဝန်ကြီး သဘောထားသိလိုပါတယ်</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၅၂ ဥပဒေကြမ်းကော်မတီက တင်ပြဖို့ ဖြစ်ပါတယ်</speech>
<speech><mp id="315">ဦးသိန်းထွန်းဦး(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်ပါသောဥက္ကဋ္ဌကြီးခင်ဗျား။ ပြည်သူ့လွှတ်တော် ဥပဒေကြမ်းကော်မတီအနေနဲ့ အမျိုးသားလွှတ်တော်ကပြင်ဆင်အတည်ပြုချက်ကို ဥပဒေ၏စကားရပ်များ ပိုမိုကျစ်လစ်စေရန်အတွက် အပိုဒ်ခွဲ (ဂ) အနေနဲ့ ပုဒ်မခွဲ (က) နှင့် (ခ) တို့အရ သတ်မှတ်ထားသည့်ကာလကျော်လွန်သော်လည်း ခိုင်လုံသောအကြောင်းပြချက်ဖြင့် တင်ပြတောင်းဆို နိုင်သည်။ ခိုင်လုံသောအကြောင်းပြချက်မရှိပါက တောင်းဆိုခွင့်မရှိစေရဟု ပြင်ဆင်အဆိုပြု ထားပါ ကြောင်းလေးစားစွာတင်ပြအပ်ပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီး သဘောတူပါသလားခင်ဗျား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊အလုပ်သမားဝန်ကြီးဌာန)</agency>သဘောတူပါတယ်ခင်ဗျား</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၅၃ ဥပဒေကြမ်းကော်မတီမှ တင်ပြဖို့ ဖြစ်ပါတယ်</speech>
<speech><mp id="315">ဦးသိန်းထွန်းဦး(အဖွဲ့ဝင်၊ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဥပဒေကြမ်း ကော်မတီအနေနဲ့ အပိုဒ် ၃ အလုပ်တွင်ထိခိုက်မှုကြောင့် ဒဏ်ရာရရှိခြင်း၊ သေဆုံးခြင်းနှင့် ရောဂါရခြင်း များဆိုတဲ့ ကျွန်တော်တို့ တင်ပြချက်မှာ အလုပ်တွင်ဆိုတဲ့စကားရပ်ဟာ ပုဒ်မ ၂ ပုဒ်မခွဲ (စ) အဓိပ္ပာယ် ဖွင့်ဆိုချက်အနေနဲ့ ဖွင့်ဆိုထားပြီးဖြစ်တဲ့အတွက် ဥပဒေကြမ်းကော်မတီမှ အလုပ်တွင်ထိခိုက်မှုကြောင့် ဒဏ်ရာရရှိခြင်း၊ သေဆုံးခြင်းနှင့် ရောဂါရခြင်းများဟူ၍ အဆိုပြု တင်ပြခြင်းဖြစ်ပါကြောင်း လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီး သဘောတူပါသလားခင်ဗျား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက်အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၅၄ အမျိုးသားလွှတ်တော်ရဲ့ အတည်ပြုချက်အတိုင်း၊ အမှတ်စဉ် ၅၅၊ အမျိုးသားလွှတ်တော်ရုံအတည်ပြုချက်အတိုင်း၊ အမှတ်စဉ် ၅၆ စာမျက်နှာ ၁ရ မှာ အမျိုးသားလွှတ်တော်ရဲ့ အတည်ပြုချက်အတိုင်း၊ အမှတ်စဉ် ၅ရ အမျိုးသားလွှတ်တော်ရဲ့ အတည်ပြုချက်အတိုင်းဟု ဥပဒေကြမ်းကော်မတီကတင်ပြထားပါတယ်။ ဦးထွန်းအောင်ကျော်အမျိုးသားလွှတ်တော်ရဲ့ အတည်ပြုချက်အတိုင်းဟု ဥပဒေကြမ်းကော်မတီ၏ တင်ပြချက်ကို သဘောတူ၊ မတူပြောပေးပါ။</speech>
<speech><mp id="357">ဦးထွန်းအောင်ကျော်(အဖွဲ့ဝင်၊ဥပဒေကြမ်းကော်မတီ)</mp>ဥပဒေကြမ်းကော်မတီရဲ့အဆိုပြု ချက်ကိုသဘောတူပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီး သဘောတူပါသလားခင်ဗျား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား<speech type="speaker">သဘောတူတဲ့အတွက် ဥပဒေကြမ်းကော်မတီရုံအတည်ပြုချက် အတည် ဖြစ်ကြောင်း ကြေညာပါတယ်။ (ဩဘာသံများ)</speech></speech>
<speech type="speaker">အမှတ်စဉ် ၅၈ အမျိုးသားလွှတ်တော်ရဲ့ အတည်ပြုချက်အတိုင်း အခု ဥပဒေကြမ်းကော်မတီက တင်ပြထားပါတယ်</speech>
<speech type="speaker">ပြည်ထောင်စုဝန်ကြီး သဘောတူပါသလားခင်ဗျား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech></speech>
<speech type="speaker">စာမျက်နှာ ၁၈ အမှတ်စဉ် ၅၉ ဥပဒေကြမ်းကော်မတီမှတင်ပြဖို့ ဖြစ်ပါတယ်</speech>
<speech>ပဒေကြမ်းကော်မတီ။ ။လူမှုဖူလုံရေးအဖွဲ့ အခန်း (၉) ခေါင်းစဉ်ကို ပြင်ဆင်ထားခြင်း ဖြစ်ပါတယ်ခင်ဗျား။ မူလခေါင်းစဉ်မှာ ပြည်ထောင်စုဘဏ္ဍာရန်ပုံငွေမှ ထောက်ပံ့ခြင်းဖြစ်ပြီးတော့ ဥပဒေကြမ်းကော်မတီမှပြင်ဆင်ချက်မှာ ပြည်ထောင်စုဘဏ္ဍာရန်ပုံငွေမှ ထည့်ဝင်ထောက်ပံ့ခြင်းဟု ပြင်ဆင်ထားခြင်းဖြစ်ပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီးသဘောတူပါသလား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech></speech>
<speech type="speaker">အမှတ်စဉ် ၆၀ ဥပဒေကြမ်းကော်မတီမှတင်ပြဖို့ ဖြစ်ပါတယ်</speech>
<speech>ဦးခင်မောင်မြင့်(အဖွဲ့ဝင်၊ဥပဒေကြမ်းကော်မတီ။ ။လေးစားအပ်ပါသောဥက္ကဋ္ဌကြီးခင်ဗျား။ ဥပဒေကြမ်းကော်မတီအနေနဲ့ အပိုဒ် ၈၆ အား ဝန်ကြီးဌာန၏ လူမှုဖူလုံရေးအဖွဲ့၊ ပြည်ထောင်စု အစိုးရအဖွဲ့နှင့်ညှိနှိုင်း၍ ပြည်ထောင်စုအစိုးရအဖွဲ့၏ခွင့်ပြုချက်ဖြင့် ဝန်ထမ်းဖွဲ့စည်း ပုံနှင့်အညီ လူမှုဖူလုံရေးရုံးများ၊ ဆေးရုံများနှင့် ဆေးခန်းများရှိဝန်ထမ်းများကို ခန့်အပ်တာဝန်ပေးပြီး ၎င်းတို့၏ လစာစရိတ်၊ ပင်စင်လစာနှင့် အခြားခံစားခွင့်များကို အစိုးရဝန်ထမ်းများနှင့်သက်ဆိုင်သည့် ဥပဒေများ၊ နည်းဥပဒေများ၊ စည်းမျဉ်းများ၊ စည်းကမ်းများ၊ အမိန့်များ၊ ညွှန်ကြားချက်များနှင့်အညီ ပြည်ထောင်စု ဘဏ္ဍာရန်ပုံငွေမှ ကျခံသုံးစွဲခွင့်ပြု ရမည်ဟု ပြင်ဆင်အတည်ပြုခွင့်တောင်းပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီး သဘောတူပါသလားခင်ဗျား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">စာမျက်နှာ ၁၉ ဥပဒေကြမ်းကော်မတီမှတင်ပြဖို့ ဖြစ်ပါတယ်</speech>
<speech><mp id="305">ဦးခင်မောင်မြင့်(အဖွဲ့ဝင်၊ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ လူမှုဖူလုံရေးဥပဒေကြမ်း၏ အခန်း (၉) အပိုဒ် ၈ရ အပိုဒ်ခွဲ (က) နှင့် (ခ) တွင် မူလ အဆိုပြုချက်များရှိ ပြည်ထောင်စုဘဏ္ဍာရန်ပုံငွေမှ ထောက်ပံ့ခြင်းဟူသော စကားစုများအစား ဤဥပဒေ၏ အခန်း(၉) တွင် လွှတ်တော်မှအတည်ပြုပြီးဖြစ်သော ပြည်ထောင်စုဘဏ္ဍာရန်ပုံငွေမှ ထည့်ဝင်ခြင်း၊ ထောက်ပံ့ခြင်းဟူသောစကားရပ်ဖြင့် ဥပဒေ၏အချက်အလက်များ ရှေ့နောက်ညီညွတ် စေရန်အတွက် ပြင်ဆင်ထည့်သွင်းနိုင်ကြောင်းအဆိုအား တင်သွင်းအပ်ပါတယ်ခင်ဗျား။</speech>
<speech type="speaker">ပြည်ထောင်စုဝန်ကြီး သဘောထားသိလိုပါတယ်။</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် ပြင်ဆင်အဆိုပြုချက် အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အစီအစဉ် ၆၂ ဥပဒေကြမ်းကော်မတီမှ ဆွေးနွေးဖို့ ဖြစ်ပါတယ်</speech>
<speech><mp id="305">ဦးခင်မောင်မြင့်(အဖွဲ့ဝင်၊ ဥပဒေကြမ်းကော်မတီ)</mp>ဤဥပဒေရုံ ပုဒ်မ (ခ) ဟာလည်း အထက်ပုဒ်မ (က) တွင်ဖော်ပြထားတဲ့အတိုင်း ထည့်ဝင်ငွေအစား ဘဏ္ဍာရန်ပုံငွေထည့်ဝင်ခြင်း၊ ထောက်ပံ့ခြင်းဟူသောစကားရပ်ကို ထည့်သွင်းဖော်ပြထားခြင်းဖြစ်ပါတယ်။</speech>
<speech type="speaker">ပြည်ထောင်စုဝန်ကြီး သဘောတူပါသလား။</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား</speech>
<speech type="speaker">သဘောတူတဲ့အတွက် ဥပဒေကြမ်းကော်မတီရဲပြင်ဆင်ချက်အဆို အတည် ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">အမှတ်စဉ် ၆၃၊ အမှတ်စဉ် ၆၄၊ စာမျက်နှာ ၂၀ အမှတ်စဉ် ၆၅၊ အမှတ်စဉ် ၆၆၊ အမှတ်စဉ် ၆၇၊ အမှတ်စဉ် ၆၈ များသည် အမျိုးသားလွှတ်တော်ရဲ့ အတည်ပြုချက်အတိုင်း ဥပဒေကြမ်းကော်မတီမှတင်ပြထားပါတယ်။ တင်ပြပါအပိုဒ်များနှင့်ပတ်သက်ပြီး ပြည်ထောင်စုဝန်ကြီး သဘောတူပါသလား</speech>
<speech><agency id="93">ဦးမြင့်သိန်း(ဒုတိယဝန်ကြီး၊ အလုပ်သမားဝန်ကြီးဌာန)</agency>သဘောတူပါတယ်ခင်ဗျား။</speech>
<speech type="speaker">သဘောတူတဲ့အတွက် တင်ပြပါပြင်ဆင်ချက်အဆိုများ အတည်ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ လူမှုဖူလုံရေးဥပဒေကြမ်းကို လွှတ်တော် ကိုယ်စားလှယ်များအနေနဲ့ ပြင်ဆင်ချက်အဆိုတင်သွင်းခြင်း၊ ဆွေးနွေးဆုံးဖြတ်ခြင်းများပြုလုပ်ခဲ့ပြီးဖြစ်ပါတယ်။ ဒီလိုဆောင်ရွက်ရာမှာ ပြည်သူ့လွှတ်တော်နှင့် အမျိုးသားလွှတ်တော်တို့က ပြင်ဆင်ခြင်းမပြု တဲ့အပိုဒ်၊ အပိုဒ်ခွဲများကို ဝန်ကြီးဌာန၏အဆိုပြုချက်အတိုင်းအတည်ပြု သွားမှာဖြစ်ပါတယ်။ ဒီနေရာမှာ လွှတ်တော်ရဲပြင်ဆင်အတည်ပြုချက်များကြောင့် ပြောင်းလဲသွားတဲ့အပိုဒ်၊ အပိုဒ်ခွဲ၊ အမှတ်စဉ်များကို လည်းတစ်ပါတည်းအတည်ပြု ရမှာဖြစ်ပါတယ်။ ဒါ့ကြောင့် လူမှုဖူလုံရေးဥပဒေကြမ်းတစ်ရပ်လုံးကို ပြင်ဆင်ထားသည့်အပိုဒ်၊ အပိုဒ်ခွဲအတိုင်းအတည်ပြုရန် လွှတ်တော်ကသဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူမရှိတဲ့အတွက် အမျိုးသားလွှတ်တော်မှာစတင်တင်သွင်းပြီး အတည်ပြုချက်ဖြင့် ပြည်သူ့လွှတ်တော်သို့ ပေးပို့လာတဲ့ လူမှုဖူလုံရေးဥပဒေကြမ်းတစ်ရပ်လုံးကို ပြင်ဆင်ထားသည့်အပိုဒ်၊ အပိုဒ်ခွဲအတိုင်းအတည်ပြုကြောင်း ကြေညာပါတယ်။ (ဩဘာသံများ)</speech>
</bill></section>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၄) ရက်မြောက်နေ့ရပ်နားကြောင်းနှင့် အစည်းအဝေး (၁၅) ရက်မြောက်နေ့ကျင်းပမည့်နေ့ရက်နှင့် အချိန်ကိုကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၄) ရက်မြောက်နေ့ကိုရပ်နားပါ့မယ်။ နောင်လာမည့် ကြာသပတေး၊ သောကြာနေ့များမှာ ပြည်ထောင်စုလွှတ်တော်ကျင်းပဖို့ ရှိပါတယ်။ ဒါကြောင့် မိမိတို့ ပြည်သူ့ လွှတ်တော် တတိယပုံမှန်အစည်းအဝေး (၁၅) ရက်မြောက်နေ့ ဆောင်ရွက်မည့်အခြေအနေကို ထပ်မံကြေညာ ဆောင်ရွက်မှာဖြစ်ကြောင်းတင်ပြပါတယ်။ (ဩဘာသံများ)</speech>
<speech type="speaker">အခုလိုမြန်မြန်ပြီးအောင်တော့ ပြီးခဲ့တဲ့ စနေ၊ တနင်္ဂနွေက ၂ ရက်လုံးလုံး လုပ်အားပေးလိုက်ရတဲ့ လွှတ်တော်ကိုယ်စားလှယ်များ၊ တာဝန်ရှိပုဂ္ဂိုလ်များလည်း ကျေးဇူးတင်ပါ တယ်။ ဒီဥပဒေဟာလည်း အမှန်တကယ်အမြန်လိုအပ်တဲ့ဥပဒေဖြစ်တဲ့အတွက် ကျွန်တော်တို့ တစ်တွေ အားလုံးကြိုးစားပြီးဆောင်ရွက်ပေးတာကိုလည်း သက်ဆိုင်ရာဝန်ကြီးဌာနကလည်း အသိအမှတ်ပြု ပေးဖို့ လည်းလိုပါတယ်။ အချိန်၊ ၁၃ ၅၀ </speech>
<speech type="mc">ပြည်သူ့လွှတ်တော်ဥက္ကဋ္ဌကြီး ပြန်လည်ထွက်ခွာပါပြီခင်ဗျား။</speech>
<speech>ခမ်းအနားမှူး။ ။ပြည်သူ့လွှတ်တော်ကိုယ်စားလှယ်များခင်ဗျား။ ဥက္ကဋ္ဌကြီးရဲညွှန်ကြား ချက်အရ ကျွန်တော်တို့မနက်ဖြန်အစီအစဉ်လေး ကျွန်တော်ဖတ်ကြားတင်ပြပါ့မယ်ခင်ဗျား။ မနက်ဖြန် ပထမအကြိမ် ပြည်ထောင်စုလွှတ်တော် တတိယပုံမှန်အစည်းအဝေး (၂၀) ရက်မြောက်နေ့အစီအစဉ် လျာထားချက်ဖြစ်ပါတယ်။ အစီအစဉ် ၁ ။ ပြည်ထောင်စုလွှတ်တော်နာယကနေရာယူခြင်း၊ အစီအစဉ် ၂ ။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်းအစီအစဉ် ၃ ။ ပြည်ထောင်စုလွှတ်တော် (၂၀) ရက်မြောက်နေ့အစည်းအဝေးအစီအစဉ် ကြေညာခြင်း အစီအစဉ် ၄ ။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များခွင့်ပန်ကြားခြင်း၊ အစီအစဉ် ၅ ။ ၂၀၁၂-၂၀၁၃ ဘဏ္ဍာနှစ် အမျိုးသားစီမံကိန်း ဥပဒေကြမ်းနှင့်စပ်လျဉ်း၍ လွှတ်တော်ကိုယ်စားလှယ်များကပြင်ဆင်ချက်အဆိုတင်သွင်းဆွေးနွေးခြင်း၊ သက်ဆိုင်ရာပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်းဆွေးနွေးခြင်းနှင့် တစ်ပိုဒ်ချင်း စီအလိုက်အတည်ပြု ရန် ပြည်ထောင်စုလွှတ်တော်၏အဆုံးအဖြတ်ရယူခြင်း၊ အစီအစဉ် ၆ ။ အမျိုးသား စီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီးဌာန ပြည်ထောင်စုဝန်ကြီးက ၂၀၁၂-၂၀၁၃ ဘဏ္ဍာနှစ် အမျိုးသားစီမံကိန်းဥပဒေကြမ်းတစ်ရပ်လုံးအား လွှတ်တော်ကအတည်ပြုရန်အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးကထောက်ခံခြင်း၊ အစီအစဉ် ရ ။ ပြည်ထောင်စုလွှတ်တော်နာယက ၂၀၁၂-၂၀၁၃ ဘဏ္ဍာနှစ် အမျိုးသားစီမံကိန်းဥပဒေကြမ်းတစ်ရပ်လုံးအားအတည်ပြုရန် ပြည်ထောင်စု လွှတ်တော်၏အဆုံးအဖြတ်ရယူခြင်းနှင့် အစီအစဉ် ၈ ကတော့ အစည်းအဝေးပြီးဆုံးတဲ့အစီအစဉ်ဖြစ် ကြောင်းတင်ပြအပ်ပါတယ်ခင်ဗျား။</speech>
<speech type="mc">ကိုယ်စားလှယ်များအားလုံးပြန်လည်ထွက်ခွာနိုင်ပါပြီခင်ဗျား။</speech>
<p>ပထမအကြိမ် ပြည်သူ့လွှတ်တော် တတိယပုံမှန်[အစည်းအဝေး (၁၄) ရက်မြောက်နေ့ကို ၁၃၅၀ နာရီတွင် ရပ်နားပါသည်။</p>
</postface>
</transcript>
</doc>
