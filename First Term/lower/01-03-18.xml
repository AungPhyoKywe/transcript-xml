<doc>
<docinfo>
<docno>01-03-18.xml</docno>
<pdf>01-03-18.pdf</pdf>

<legislature value="lower">ပြည်သူ့လွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၈) ရက်မြောက်နေ့မှတ်တမ်း</title>
<date value='23-03-2012'>၁၃၇၃ ခုနှစ်၊ တန်ခူးလဆန်း ၁ ရက် (၂၀၁၂ ခုနှစ်၊ မတ်လ ၂၃ ရက်) (သောကြာနေ့)</date>
</docinfo>
<transcript>
<preface>
<p>နေပြည်တော်ရှိ ပြည်သူ့လွှတ်တော်အစည်းအဝေးခန်းမတွင် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၈) ရက်မြောက်နေ့ကို နေ့လယ် ၁၁း၄၀ နာရီအချိန်၌ စတင်ကျင်းပ ပါသည်။ ပြည်သူ့ လွှတ်တော်ဥက္ကဋ္ဌအဖြစ် သူရဦးရွှေမန်းက ဆောင်ရွက်ပြီး၊ အခမ်းအနားမှူးအဖြစ်ဦးခင်မောင်ဦး၊ ညွှန်ကြားရေးမှူး၊ လွှတ်တော်ရုံးက ဆောင်ရွက်ပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များခင်ဗျား။ ယခုအချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ်ပြည်သူ့ လွှတ်တော် တတိယ ပုံမှန်အစည်းအဝေးရဲ (၁၈) ရက်မြောက်နေ့အစီအစဉ်စတင်ပါတော့မယ်</speech>
<title>ပြည်သူ့လွှတ်တော်ဥက္ကဋ္ဌနေရာယူခြင်း</title>
<speech type="mc">ပြည်သူ့လွှတ်တော်ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>ပြည်သူ့လွှတ်တော်ဥက္ကဋ္ဌသည် ဥက္ကဋ္ဌအတွက်သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်။</p>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ပြည်သူ့လွှတ်တော်အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၈) ရက်မြောက်နေ့မှာ ပြည်သူ့လွှတ်တော် ကိုယ်စားလှယ်များ စိစစ်ရေးကော်မတီရုံတင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်သူ့လွှတ်တော်ကိုယ်စားလှယ် ၃၉၄ ဦးရှိတဲ့အနက် ၃၂၅ ဦးတက်ရောက်ပါတယ်။ အစည်းအဝေးသို့ တက်ရောက်ခွင့်ရှိသူဦးရေ စုစုပေါင်းရဲ့ ၈၂.၄၉ ရာခိုင်နှုန်းရှိတဲ့အတွက် အစည်းအဝေးအထမြောက်ကြောင်းနှင့် စတင်ကြောင်းကြေညာပါတယ်။ (ဩဘာသံများ)</speech>
<leave>
<title>ပြည်သူ့လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">ယခုအစည်းအဝေးမတက်ရောက်နိုင်တဲ့ လွှတ်တော်ကိုယ်စားလှယ်များ အတွက် ခွင့်ပန်ကြားရန် ဖြစ်ပါတယ်</speech>
<speech><mp id="uam">ဦးအေးမြင့်(အတွင်းရေးမှူး၊ ပြည်သူ့လွှတ်တော်ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးခင်ဗျား။ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၈) ရက်မြောက်နေ့ ၂၃-၃-၂၀၁၂ ရက်နေ့တွင် အစည်းအဝေး မတက်ရောက်နိုင်သဖြင့် ခွင့်တိုင်ကြားသူ လွှတ်တော်ကိုယ်စားလှယ်များစာရင်းကို လွှတ်တော် ကိုယ်စားလှယ်များစိစစ်ရေးကော်မတီဥက္ကဋ္ဌကိုယ်စား ကျွန်တော် ဦးအေးမြင့်က စုစည်းတင်ပြသွားမှာ ဖြစ်ပါတယ်။ ယနေ့ ခွင့်တိုင်ကြားသူ ၁၂ ဦးရှိပြီး အောက်ပါအတိုင်းဖြစ်ပါတယ်။ (၁) ရွှေတောင်မဲဆန္ဒနယ်မှ ဒေါက်တာဒေါ်အေးမြင့် (၂) ငပုတောမဲဆန္ဒနယ်မှ ဒေါ်ခင်သန်းမြင့် (၃) အင်းတော်မဲဆန္ဒနယ်မှ ဦးကျော်နိုင်ဌေး (၄) ကော့သောင်းမဲဆန္ဒနယ်မှ ဦးမြင့်ထွန်း(၅) စလင်းမဲဆန္ဒနယ်မှ ဦးခင်မောင်လွင် (၆) ဟိုပုန်းမဲဆန္ဒနယ်မှ ဦးခွန်သိန်းဖေ (၇) လသာမဲဆန္ဒနယ်မှ ဦးကြည်မြင့် (၈) မိုင်းယောင်းမဲဆန္ဒနယ်မှ ဦးစိုင်းစောတင် (၉) သဲကုန်းမဲဆန္ဒနယ်မှ ဦးစိုးအောင် (၁၀) ဆိပ်ဖြူမဲဆန္ဒနယ်မှ ဦးရှိန်ကျော်ဝင်း (၁၁) ကလေးမဲဆန္ဒနယ်မှ ဦးတင်လှိုင် (၁၂) တနင်္သာရီမဲဆန္ဒနယ်မှ ဦးယုံဘီး တို့သည် ယနေ့ကျင်းပပြုလုပ်တဲ့ ပြည်သူ့ လွှတ်တော် အစည်းအဝေးအား ခွင့် ၁ ရက်အဖြစ် ခွင့်ပြုပေးပါရန်တင်ပြလာပါတယ်။ အထက်ပါ ကိုယ်စားလှယ် ၁၂ ဦးရဲ့ ခွင့်တင်ပြချက်များကို ခွင့်ပြု ပေးပါရန် လေးစားစွာ တင်ပြအပ်ပါတယ်။</speech>
<speech type="speaker">ခွင့်ပြုပါတယ်။</speech>
<title>ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကိုမှတ်တမ်းတင်ခြင်း</title>
<speech type="speaker">ပြည်သူ့လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးမှာ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၃၉၄ ဦး၊ ယခင်ကခွင့်ပန်ကြား၍ ခွင့်ပြု ထားသူ ၅ရ ဦး၊ ယနေ့ခွင့်ပြုထားသူ ၁၂ ဦးဖြစ်၍ လွှတ်တော်ကခွင့်ပြု ထားသူစုစုပေါင်း ၆၉ ဦးဖြစ်ပါတယ်။ ခွင့်မဲ့ပျက်ကွက်သူမရှိပါ။ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်ရုံအတည်ပြုချက်ရယူပါမယ်။ ပြည်သူ့လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေတင်ပြချက်ကို လွှတ်တော်ကအတည်ပြု ပါသလားခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် ကိုယ်စားလှယ်များ အစည်းအဝေး တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave>
</preface>
<discussion>
<section value="motion">
<motion>
<title>စီးပွားရေးနှင့် ကုန်သွယ်လုပ်ငန်းဖွံ့ဖြိုးတိုးတက်ရေးကော်မတီက ကညနအပါအဝင် မော်တော်ယာဉ်တင်သွင်းမှုဆိုင်ရာတာဝန်ရှိအဖွဲ့အစည်းများအား ယာယီယာဉ်မှတ်ပုံတင်ခကို လိုင်စင်မဲ့တရားမဝင်ယာဉ်များကဲ့သို့ဒဏ်ကြေးသဖွယ်ကျင့်သုံးနေသည့် လုပ်ထုံးလုပ်နည်း များအားရပ်ဆိုင်းကာ ဥပဒေနှင့်အညီပြန်လည်သုံးသပ်ဆောင်ရွက်နိုင်ပါရန် တိုက်တွန်းကြောင်းအဆိုနှင့်စပ်လျဉ်း၍ဆွေးနွေးခြင်း</title>
<speech type="speaker">အစီအစဉ် ၅ ဖြစ်ပါတယ်။ စီးပွားရေးနှင့် ကုန်သွယ်လုပ်ငန်းဖွံ့ဖြိုးတိုးတက်ရေး ကော်မတီရဲ့ ကညနအပါအဝင် မော်တော်ယာဉ်တင်သွင်းမှုဆိုင်ရာတာဝန်ရှိအဖွဲ့အစည်းများအား ယာယီယာဉ်မှတ်ပုံတင်ခကို လိုင်စင်မဲ့တရားမဝင်ယာဉ်များကဲ့သို့ ဒဏ်ကြေးသဖွယ်ကျင့်သုံးနေသည့် လုပ်ထုံးလုပ်နည်းများအားရပ်ဆိုင်းကာ ဥပဒေနှင့်အညီ ပြန်လည်သုံးသပ်ဆောင်ရွက်ပေးနိုင်ပါရန် အဆိုကို သက်ဆိုင်ရာကော်မတီကပြန်လည်တင်ပြဖို့ ဖိတ်ခေါ်ပါတယ်။</speech>
<speech><mp id="398">ဦးမောင်မောင်သိမ်း(ဥက္ကဋဌ၊ စီးပွားရေးနှင့် ကုန်သွယ်လုပ်ငန်းဖွံ့ဖြိုးတိုးတက်ရေးကော်မတီ)</mp>လေးစားရပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြား ထားသူများအားလုံး မင်္ဂလာအပေါင်းနှင့်ပြည့်စုံပါစေကြောင်း ဆုမွန်ကောင်းတောင်းအပ်ပါတယ်။ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး အဋ္ဌမနေ့ ၂၉-၂-၂၀၁၂ ရက်နေ့မှာ ခရမ်းမဲဆန္ဒနယ် ပြည်သူ့လွှတ်တော်ကိုယ်စားလှယ် စီးပွားရေးနှင့် ကုန်သွယ်လုပ်ငန်းဖွံ့ဖြိုးတိုးတက်ရေး ကော်မတီဥက္ကဋ္ဌ ကျွန်တော် ဦးမောင်မောင်သိမ်းမှ ယာဉ်အို၊ ယာဉ်ဟောင်းများအပ်နှံ၍ မော်တော်ယာဉ်တင်သွင်းခွင့်ပြု ရာတွင် ကောက်ခံလျက်ရှိသော ယာယီယာဉ်မှတ်ပုံတင်ခကိစ္စအား ပြန်လည်စဉ်းစားသုံးသပ်နိုင်ရန် အဆိုအဖြစ်တင်သွင်းခဲ့ပါတယ်။ အဆိုတင်သွင်းချက်မှာ အောက်ပါ ပြဿနာသုံးရပ်ကို အဓိကထား၍တင်ပြခဲ့ပါတယ်။ နံပါတ်(၁)ကတော့ ဘယ်မောင်းဖြစ်ရမည်ဟူ၍ ကန့်သတ်ချက်မပြု ဘဲ ဘယ်မောင်းဖြစ်စေ၊ ညာမောင်းဖြစ်စေ မော်တော်ယာဉ်အားလုံးကို တင်သွင်းခွင့် ပြု ရန် ဖြစ်ပါတယ်။ နံပါတ်(၂)အချက်က စက်မှုဖွံ့ဖြိုးတိုးတက်ရေးလမ်းကြောင်းကိုသွားရာမှာ မြန်မာ နိုင်ငံ၌ရှိပြီးသားဖြစ်သော မြန်မာနိုင်ငံသားလုပ်ငန်းရှင်နှင့်ပူးပေါင်းပြီး ရင်းနှီးမြှုပ်နှံမှုအသစ် ထပ်မံ ပြု လုပ်ရန် မျှော်လင့်စောင့်ဆိုင်းနေသော Suzuki ကုမ္ပဏီကို အမြန်ဆုံးဦးစားပေးခွင့်ပြု ဆောင်ရွက် သင့်ကြောင်း၊ နံပါတ်(၃)အချက်ကတော့ ယာယီယာဉ်မှတ်ပုံတင်ခအား လိုင်စင်မဲ့တရားမဝင် ယာဉ်များကဲ့သို့ ဒဏ်ကြေးသဖွယ်ကျင့်သုံးကောက်ခံနေသည့်လုပ်ထုံးလုပ်နည်းအား ရပ်ဆိုင်းကာ ဥပဒေနှင့်အညီပြန်လည်သုံးသပ်ဆောင်ရွက်ရန်ဟူ၍ အဆိုပြု တင်ပြခဲ့ပါတယ်။ အဆိုပြု တင်ပြချက် နှင့်ပတ်သက်၍ သက်ဆိုင်ရာဝန်ကြီးဌာနနှင့်ညှိနှိုင်းပြီးပြန်လည်တင်ပြရန် လွှတ်တော်မှဆုံးဖြတ်ခဲ့ပါ တယ်။ ဖော်ပြပါအဆိုနှင့်ပတ်သက်ပြီးတော့ ၂၀၁၂ ခုနှစ်၊ မတ်လ ၁ ရက်နေ့ ၁၄၁၅ နာရီအချိန်မှ ၁၇၃၀ နာရီအချိန်အထိ ကော်မတီရုံးမှာ ဖော်ပြပါပြဿနာများကိုဆွေးနွေးခဲ့ကြပါတယ်။ ဆွေးနွေးပွဲ သို့အောက်ဖော်ပြပါပုဂ္ဂိုလ်များတက်ရောက်ခဲ့ပါတယ်။ စီးပွားရေးနှင့် ကုန်သွယ်လုပ်ငန်းဖွံ့ဖြိုး တိုးတက်ရေးကော်မတီဥက္ကဋ္ဌနှင့် အဖွဲ့ဝင်များ၊ ဥပဒေရေးရာနှင့် အထူးကိစ္စရပ်များလေ့လာဆန်းစစ် သုံးသပ်ရေးကော်မရှင်မှ ဒေါ်သန်းသန်းရီနှင့် အဖွဲ့ဝင်များ၊ ရထားပို့ဆောင်ရေးဝန်ကြီးဌာနမှ ဒုတိယဝန်ကြီး ဦးသန့်ရှင်းနှင့် ကုန်းလမ်းပို့ဆောင်ရေးဦးစ��းဌာန ညွှန်ကြားရေးမှူးချုပ် ဦးဇော်ဝင်းမြင့်၊ ဘဏ္ဍာရေးနှင့် အခွန်ဝန်ကြီးဌာနမှ အကောက်ခွန်ဦးစီးဌာန ညွှန်ကြားရေးမှူးနှင့် ပြည်တွင်းအခွန် ဦးစီးဌာနမှ ဒုတိယညွှန်ကြားရေးမှူး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနမှ ညွှန်ကြားရေးမှူးချုပ် ဦးကျော်ထူးနှင့် အပေါင်းနှစ်ဦးဖြစ်ပါတယ်။ အမျိုးသားစီမံကိန်းနှင့် စီးပွားရေး ဖွံ့ဖြိုးတိုးတက်မှုဝန်ကြီးဌာနမှ ရင်းနှီးမြှုပ်နှံမှုနှင့်ကုမ္ပဏီများညွှန်ကြားမှုဦးစီးဌာန ညွှန်ကြားရေးမှူးချုပ် ဦးအေးကို တို့တက်ရောက်ခဲ့ပါတယ်။ ပြဿနာဆွေးနွေးချက်အနေနဲ့ ပထမပြဿနာ ဘယ်မောင်းဖြစ်ရ မည်ဟူ၍ ကန့်သတ်ချက်မပြုဘဲ ဘယ်မောင်းဖြစ်စေ၊ ညာမောင်းဖြစ်စေ မော်တော်ယာဉ်အားလုံးကို တင်သွင်းခွင့်ပြု ရာနဲ့ပတ်သက်ပြီးတော့ ကျွန်တော်တို့ဆွေးနွေးခဲ့တာက ဈေးသက်သာပြီး အရည် အသွေးကောင်းတဲ့အတွက် ဂျပန်လုပ်ပြုပြင်ပြီးကားကို မိမိတို့ပြည်သူများလိုလားနှစ်သက်ကြပါတယ်။ ယာဉ်မောင်းထိုင်ခုံညာဘက်မှာဖြစ်သည့်အတွက် ကန့်သတ်ချက်ကိုလျှော့ပေါ့၍ပေးရန် ကမ္ဘာပေါ်တွင် လက်ယာကပ်မောင်းစနစ်ကျင့်သုံးသောနိုင်ငံပေါင်း ၁၆၄ နိုင်ငံရှိသလို လက်ဝဲကပ်မောင်းစနစ် ကျင့်သုံးသောနိုင်ငံပေါင်းလည်း ၇၆ နိုင်ငံရှိပါတယ်။ အာဆီယံ ၁၀ နိုင်ငံမှာ လက်ယာကပ်မောင်း ၅ နိုင်ငံရှိသလို လက်ဝဲကပ်မောင်း ၅ နိုင်ငံရှိပါတယ်။ ကညန၏ မူလတာဝန်နှင့် အဓိကတာဝန်မှာ အများပြည်သူဆိုင်ရာလမ်းပေါ်မှာ ယာဉ်များနှင့် လမ်းအသုံးပြု သူများ အန္တရာယ်ကင်းရှင်းစွာ မောင်းနှင်သွားလာနိုင်ရေးဖြစ်ပါတယ်။ အမြင့်ဆုံးအခွန်အခကောက်ခံနိုင်ရေးမဟုတ်ပါ။ ယင်းရှုထောင့် အရ မိမိတို့လက်ယာကပ်မောင်းစနစ်ကျင့်သုံးသောနိုင်ငံတွင် ဘယ်မောင်းသတ်မှတ်ပေးရခြင်းဖြစ်ပါတယ်။ နိုင်ငံအတွင်း ဘယ်မောင်း၊ ညာမောင်းနှစ်မျိုးလုံးရှိသည့်အတွက် ပြန်လည်ညှိနှိုင်းဆွေးနွေးပြီး အဖြေပေးမည်ဖြစ်ကြောင်း ရထားပို့ဆောင်ရေးဝန်ကြီးဌာနမှ ဆွေးနွေးခဲ့ပါတယ်။ ဒုတိယပြဿနာဖြစ်တဲ့ မြန်မာနိုင်ငံသားလုပ်ငန်းရှင်နဲ့ ပူးပေါင်း၍ ရင်းနှီးမြှုပ်နှံမှုအသစ် ထပ်မံ ပြုလုပ်ရန် မျှော်လင့်စောင့်ဆိုင်းနေသော Suzukiကုမ္ပဏီကို အမြန်ဆုံးဦးစားပေး ခွင့်ပြု ဆောင်ရွက်ပေးရန်ကိစ္စနှင့်ပတ်သက်၍ မြန်မာနိုင်ငံရင်းနှီးမြှုပ်နှံမှုကော်မရှင်သို့ ပြန်လည်သတင်းပို့ဆောင်ရွက် ပေးမည်ဖြစ်ကြောင်း ရင်းနှီးမြှုပ်နှံမှုနှင့်ကုမ္ပဏီများညွှန်ကြားမှုဦးစီးဌာန ညွှန်ကြားရေးမှူးချုပ်မှ ပြန်လည်ဆွေးနွေးခဲ့ပါတယ်။ တတိယပြဿနာဖြစ်တဲ့ ယာယီယာဉ်မှတ်ပုံတင်ခအား လိုင်စင်မဲ့ တရားမဝင်ယာဉ်များကဲ့သို့ ဒဏ်ကြေးသဖွယ်ကျင့်သုံးကောက်ခံနေသည့် လုပ်ထုံးလုပ်နည်းအား ရပ်ဆိုင်းကာ ဥပဒေနှင့်အညီပြန်လည်သုံးသပ်ဆောင်ရွက်ရန်ကိစ္စနှင့်ပတ်သက်၍ အောက်ပါအတိုင်း ဆွေးနွေးခဲ့ကြပါတယ်။ နံပါတ် (၁) အချက်ကတော့ ငွေလဲလှယ်နှုန်းထားမြင့်တက်လာစေရန်နှင့် ပြည်တွင်းကားဈေးနှုန်းကျဆင်းစေရန် ပြည်သူလူထု၏ အကျိုးစီးပွားကိုရှေးရှု၍ ပြည်ပမှ မော်တော်ယာဉ်တင်သွင်းခွင့်လမ်းကြောင်းပွင့်သွားစေရန်ရည်ရွယ်ပြီး ဆောင်ရွက်ခဲ့ခြင်းဖြစ်ကြောင်း၊ တစ်ဖက်တစ်လမ်းမှလည်း နိုင်ငံတော်အခွန်ဘဏ္ဍာငွေရရှိစေရန်ရည်ရွယ်ပြီး ဆောင်ရွက်ပေးခဲ့ခြင်း ဖြစ်ကြောင်း၊ ၁၉၆၄ ခုနှစ် မော်တော်ယာဉ်ဥပဒေ၏ အခန်း(၂) ပုဒ်မ ၄၁ အရ ယာယီယာ၌ မှတ်ပုံတင်ခကို ယာဉ်အမျိုးအစားအလိုက် ၁၀၀ ရာခိုင်နှုန်းအထိ ဘဏ္ဍာရေးနှင့် အခွန်ဝန်ကြီးဌာနနဲ့ ညှိနှိုင်းရေးဆွဲသတ်မှတ်ကောက်ခံခဲ့ခြင်းဖြစ်ကြောင်း၊ ၁၉၆၄ ခုနှစ် မော်တော်ယာဉ်ဥပဒေ၊ ၁၉၈၉ ခုနှစ် နည်းဥပဒေနှင့်အညီ နိုင်ငံတော်ရှေ့နေချုပ်ရုံးသို့ အကြံဉာဏ်တောင်းခံပြီး သဘောတူညီချက်ဖြင့် အစိုးရအဖွဲ့အစည်းအဝေးသို့ တင်ပြကာ ဥပဒေနှင့်အညီ ဆောင်ရွက်ခဲ့ခြင်းဖြစ်ကြောင်း ရထား ပို့ဆောင်ရေးဝန်ကြီးဌာနမှရှင်းပြပါတယ်။ ၁၉၆၄ ခုနှစ် မော်တော်ယာဉ်ဥပဒေအခန်း(၂) ပုဒ်မ ၄-၁ ကို ဖတ်ရှုလေ့လာရာ ငွေကြေးသတ်မှတ်ချက်တစ်စုံတစ်ရာမပါရှိပါ။ ယာယီမှတ်ပုံတင်ခြင်းကိုသာဖော်ပြ ထားပါတယ်။ ပုဒ်မ ၄-၁ ရဲဖော်ပြချက်ကို ကျွန်တော်တင်ပြပါမယ်။ မော်တော်ယာဉ်ပိုင်ရှင်သည် မော်တော်ယာဉ်ကို သတ်မှတ်သည့်နည်းလမ်းအတိုင်း ယာယီမှတ်ပုံတင်ပေးရန်လည်းကောင်း၊ သတ်မှတ်သည့်နည်းလမ်းအတိုင်း ယာယီမှတ်ပုံတင်သက်သေခံလက်မှတ်နှင့် ယာယီမှတ်ပုံတင်အစား ထုတ်ပေးရန်လည်းကောင်း မှတ်ပုံတင်အာဏာပိုင်တစ်ဦးထံ လျှောက်ထားနိုင်သည်လို့ဖော်ပြထားပါ တယ်။ ဒါပုဒ်မ ၄-၁ ရဲ့သဘောပါ။ ပုဒ်မ ၄-၂ ကတော့ ယာယီမှတ်ပုံတင်တာက သက်တမ်းအားဖြင့် ၃ လသာဖော်ပြထားပါတယ်။ ရထားပို့ဆောင်ရေးဝန်ကြီးဌာနမှ ရှေ့နေချုပ်ရုံးထံ အကြံဉာဏ်တောင်းခံ သည့်စာအားလေ့လာတဲ့အခါမှာ ဥပဒေကြောင်းအရ ဥပဒေနှင့်အညီ ဆောင်ရွက်ခြင်းဟုတ်၊ မဟုတ် အကြံဉာဏ်တောင်းခံခြင်းမဟုတ်ဘဲ ရေးသားထားသည့်အမိန့်ကြော်ငြာစာမူကြမ်းအပေါ် သဘောထား မှတ်ချက်အကြံပြု ရန်ရှိပါက ပြုပါရန်တောင်းခံခဲ့ခြင်းဖြစ်ကြောင်းတွေ့ရပါတယ်။ ရှေ့နေချုပ်ရုံး ကလည်း အမိန့်ကြော်ငြာစာမူကြမ်းနှင့်စပ်လျဉ်း၍ သက်ဆိုင်ရာတာဝန်ရှိသူနှင့်ဆွေးနွေးပြီး ရေးထုံး မှန်ကန်စေရန်လိုအပ်သလို ပြင်ဆင်ရေးသားထားသော အမိန့်ကြော်ငြာစာမူကြမ်းကို ပြန်လည်ပူးတွဲပေးပို့ထားကြောင်းတွေ့ရှိရပါတယ်။ ကညနမှာ ကနဦးမှတ်ပုံတင်ဆိုင်ရာ အခွန်အခများကိုလည်း အောက်ပါအတိုင်း ဆက်လက်ကောက်ခံလျက်ရှိတာကိုလည်း စိစစ်တွေ့ရှိရပါတယ်။ ယာဉ်စစ်ဆေးခ အနေနဲ့ဆိုရင် ကျပ် ၄၅၀၀ ဖြစ်ပါတယ်။ ကနဦးမှတ်ပုံတင်ခ ယာဉ်ငယ်ဆိုရင် ၉၀၀၀၊ ယာဉ်ကြီး ၁၃၅၀၀၊ ယာဉ်မှတ်ပုံတင်ဆိုင်ရာအချက်အလက်အရ ကောက်ခံငွေအနေနဲ့ မှတ်ပုံတင်စာအုပ်က ၅၀၀ ကျပ်၊ ယာဉ်မှတ်ပုံတင်ခသက်သေခံလက်မှတ်အနေနဲ့ ဆိုရင် ၁၀၀၀ ကျပ်၊ ဖောင်းကြွနံပါတ်ပြားရောင်ပြန်ဆိုရင် ၁၀၀၀၀ ကျပ်၊ ဖိုလိုဂရမ် သုံးခုဆိုရင် ၆၀၀၊ ယာဉ်မှတ်ပုံတင်အတွက်ဆိုရင် ၁၇၅၀ ကျပ် အဲဒီတော့ မော်တော်ယာဉ်လိုအပ်ချက်အရ ကောက်ခံငွေစုစုပေါင်းဟာ ၁၃၈၅၀ ကျပ် ဖြစ်ပါတယ်။ ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်အဖွဲ့ဝင်များ အပါအဝင် မိမိတို့ဘက်မှာ အပြန်အလှန်ထောက်ပြဆွေးနွေးမှုများအရ ကညန၏ ယာယီယာဉ်မှတ်ပုံ တင်ခကောက်ခံခြင်းသည် ဥပဒေနှင့်ညီညွတ်မှုမရှိကြောင်း ရထားပို့ဆောင်ရေးဝန်ကြီးဌာနနဲ့ ကုန်းလမ်းပို့ဆောင်ရေးညွှန်ကြားမှုဦးစီးဌာန ညွှန်ကြားရေးမှူးချုပ်တို့မှ ဝန်ခံသွားခဲ့ပါတယ်။ ဘဏ္ဍာရေးနှင့် အခွန်ဝန်ကြီးဌာနရဲညှိနှိုင်းချက်အရ ကညနမှနာမည်အပျက်ခံပြီး ဆောင်ရွက်ပေးခြင်း ဖြစ်ကြောင်း နောက်ဆုံးမှာဖော်ထုတ်သိရှိခဲ့ရပါတယ်။ ဝန်ကြီးဌာနအတွင်းပြန်လည်ဆွေးနွေးပြီးတော့ ပြည်သူ့လွှတ်တော်မှာ ပြန်လည်တင်ပြမည်ဖြစ်ကြောင်းလည်း ဆွေးနွေးသိရှိခဲ့ရပါတယ်။ သို့ဖြစ်ပါ၍ ကျွန်တော်တို့ အဆိုပြု တင်ပြခဲ့တဲ့ ပြဿနာသုံးရပ်နဲ့ပတ်သက်ပြီးတော့ ပြည်သူ့လွှတ်တော်သို့ ကျွန်တော်တို့ဆွေးနွေးချက်အား ပြန်လည်အစီရင်ခံတင်ပြခြင်းဖြစ်ပါတယ်။ ဒီဆွေးနွေးချက်နှင့် ပတ်သက်ပြီးတော့ ဒီကနေ့ သက်ဆိုင်တဲ့ ပြည်ထောင်စုအစိုးရအဖွဲ့ဝန်ကြီးဌာနတွေကနေပြီးတော့မှ ပြန်လည်ဖြေကြားပေးဖို့ဖြစ်ပါကြောင်းတင်ပြရင်းနဲ့ နိဂုံးချုပ်အပ်ပါတယ်။ အားလုံးကျေးဇူးတင်ပါ တယ်။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ နေ့လယ်စာ စားသုံးရန်အတွက် အစည်းအဝေးကို နာရီဝက်ခန့်ရပ်နားပါမယ်</speech>
<speech type="mc">ပြည်သူ့လွှတ်တော်ဥက္ကဋ္ဌကြီးပြန်လည်ထွက်ခွာပါပြီခင်ဗျား။</speech>
<speech type="mc">အစည်းအဝေးကို မွန်းလွဲ ၁၂၃၅ နာရီမှာ ပြန်လည်စတင်မှာဖြစ်ပါတယ်။ ကိုယ်စားလှယ်များထွက်ခွာနိုင်ကြပါပြီခင်ဗျား</speech>
<p>အစည်းအဝေးကို မိနစ် ၃၀ ခန့်ရပ်နားပါသည်။</p>
<speech type="mc">လေးစားအပ်ပါသော ပြည်သူ့လွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်</speech>
<speech type="mc">ပြည်သူ့လွှတ်တော်ဥက္ကဋ္ဌကြီး ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>စီးပွားရေးနှင့် ကုန်သွယ်လုပ်ငန်းဖွံ့ဖြိုးတိုးတက်ရေးကော်မတီ၏အဆိုကို သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏အဆုံးအဖြတ်ရယူခြင်း</title>
<speech type="speaker">စီးပွားရေးနှင့် ကုန်သွယ်လုပ်ငန်းဖွံ့ဖြိုးတိုးတက်ရေးကော်မတီရဲ့ တင်ပြချက်အဆို ပေါ်မူတည်ပြီး ရထားပို့ဆောင်ရေးဝန်ကြီးဌာနက ပြန်လည်ဆွေးနွေးဖို့ ဖိတ်ခေါ်ပါတယ်</speech>
<speech><agency id="84">ဦးသန့်ရှင်း(ဒုတိယဝန်ကြီး၊ ရထားပို့ဆောင်ရေးဝန်ကြီးဌာန)</agency>လေးစားအပ်ပါသော ပြည်သူ့ လွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်ကြီးများ၊ ကြွရောက်လာသော ဧည့်သည်တော်များ ကိုယ်စိတ်နှစ်ဖြာ ကျန်းမာ၊ ချမ်းသာစေကြောင်း မေတ္တာပို့သအပ်ပါတယ်။ ရထားပို့ဆောင်ရေးဝန်ကြီး ဌာန ပြည်ထောင်စုဝန်ကြီး ဦးအောင်မင်းသည် ပြည်တွင်းခရီးသွားနေသည့်အတွက် ကျွန်တော် ဒုတိယ ဝန်ကြီး ဦးသန့်ရှင်းမှ ရှင်းလင်းတင်ပြမှာဖြစ်ပါတယ်။ ပြည်သူ့လွှတ်တော် စီးပွားရေးနှင့် ကုန်သွယ် လုပ်ငန်းဖွံ့ဖြိုးတိုးတက်ရေးကော်မတီမှ တင်သွင်းခဲ့သည့် ယာဉ်အို၊ ယာဉ်ဟောင်းများအပ်နှံ၍ မော်တော်ယာဉ်တင်သွင်းမှုပြုရာတွင် ကောက်ခံလျက်ရှိသော ယာယီယာဉ်မှတ်ပုံတင်ခကိစ္စအား ပြန်လည် စဉ်းစားသုံးသပ်နိုင်ရန်ကိစ္စနှင့်ပတ်သက်၍ ရှင်းလင်းတင်ပြမည်ဖြစ်ပါတယ်။ ယာယီယာဉ်မှတ်ပုံတင်ခ ောက်ခံခြင်းဆိုသည်မှာ ယာဉ်ပိုင်ရှင်အပေါ် ဒဏ်ကြေးအဖြစ်ကောက်ခံခြင်းမဟုတ်ပါ။ ၂၀၁၅ ခုနှစ် မတိုင်မီ မော်တော်ယာဉ်တင်သွင်းမှုနှင့်ပတ်သက်၍ အခွန်များလျှော့ချမည့်အခြေအနေ၊ လက်ရှိ အမျိုးသားအကျိုးစီးပွားဖွံ့ဖြိုးမှုကိုရှေးရှု၍ အခွန်အရပ်ရပ်လျှော့ချနေသည့် အခြေအနေများအတွက် ဘဏ္ဍာရေးနှင့် အခွန်ဝန်ကြီးဌာနနဲ့ ညှိနှိုင်း၍ လျော့နည်းသွားမည့် နိုင်ငံ့ဘဏ္ဍာအရပ်ရပ်အတွက် ညှိနှိုင်းကောက်ခံခြင်းသာဖြစ်ပါတယ်။ ၂၀၁၅ ခုနှစ်တွင် အာဆီယံဒေသတစ်ခုလုံး လွတ်လပ်သော ကုန်သွယ်မှုဒေသထူထောင်ကြရာတွင် မြန်မာနိုင်ငံသည်လည်း အခြားနိုင်ငံများနည်းတူ လိုက်ပါဆောင်ရွက်ရမည်ဖြစ်ပြီး အကောက်ခွန်နှုန်းထားများကို သုညရာခိုင်နှုန်းအထိ လျှော့ချပေးရမည် ဖြစ်ပါသဖြင့် နိုင်ငံတော်၏ဘဏ္ဍာငွေရငွေမှာ သိသိသာသာလျော့ကျသွားနိုင်ပါတယ်။ မြန်မာနိုင်ငံ၏ ၂၀၁၀-၂၀၁၁ ဘဏ္ဍာရေးနှစ် GDP နှင့်အခွန်ကောက်ခံရရှိမှုအချိုးမှာ ၃.၂ ရာခိုင်နှုန်းသာဖြစ်ပါတယ်။ အာဆီယံနိုင်ငံများ၏ ၂၀၁၀-၂၀၁၁ ဘဏ္ဍာရေးနှစ် GDP နှင့် အခွန်ကောက်ခံမှုအချိုးများနှင့် နှိုင်းဆလျှင် အခွန်ကောက်ခံမှုရရှိမှုအနည်းဆုံးဖြစ်ကြောင်းတွေ့ရှိရမှာဖြစ်ပါတယ်။ ဥပမာ - ဘရူနိုင်း GDP နှင့် အခွန်အချိုး ၄၀.၆၀၊ ကမ္ဘောဒီးယား ၁၀.၈၀၊ အင်ဒိုနီးရှား ၁၁.၆၀၊ လာအို ၁၃.၈၀၊ မလေးရှား ၁၄.၃၀၊ မြန်မာ ၃.၂၀၊ ဖိလစ်ပိုင် ၁၂.၁၀၊ စင်ကာပူ ၁၇.၆၀၊ ထိုင်း ၁၅.၅၀၊ ဗီယက်နမ် ၂၄.၃၀ ဖြစ်ပါတယ်။ အာဆီယံအဖွဲ့ဝင်နိုင်ငံများဖြစ်သည့် မလေးရှား၊ စင်ကာပူ၊ ထိုင်း၊ အင်ဒိုနီးရှား၊ ဖိလစ်ပိုင်နှင့် ဗီယက်နမ်တို့တွင် အခွန်ကောက်ခံမှုစနစ်များအရ အာဆီယံဒေသအတွင်းကုန်သွယ် သည့် ကုန်စည်များအားလုံးအပေါ် အကောက်ခွန်များပယ်ဖျက်ခြင်းအရ သွင်းကုန်အပေါ်တွင် အကောက်ခွန်နှုန်းထား သုညရာခိုင်နှုန်းလျှော့ချကောက်ခံသော်လည်း နိုင်ငံ၏ဘဏ္ဍာငွေရရှိမှုအတွက် မိမိတို့နိုင်ငံအနေအထားနှင့်လျော်ညီသည့် အခွန်ကောက်ခံမှု မူအမျိုးမျိုးကို ဆောင်ရွက်နေကြလျက် ရှိကြောင်းတွေ့ရပါတယ်။ မြန်မာနိုင်ငံတွင် နိုင်ငံတော်အစိုးရသည် အများပြည်သူတို့အကျိုးအတွက် ရှေးရှု၍ ဆန်၊ ပဲမျိုးစုံ၊ ပြောင်း၊ နှမ်း၊ ရာဘာ၊ ရေထွက်ပစ္စည်းများ၊ တိရစ္ဆာန်နှင့် တိရစ္ဆာန်ထွက် ပစ္စည်းများ၊ သစ်၊ ဝါး၊ ကြိမ်ထွက်ကုန်များအတွက် စည်းကြပ်ကောက်ခံသည့်အခွန်များကို ကင်းလွတ် ခွင့်ပြုခြင်း၊ ပြည်ပနေနိုင်ငံသားများက နိုင်ငံခြားငွေဖြင့်ရရှိသည့် လစာခေါင်းစဉ်အောက်ရှိ ဝင်ငွေ စုစုပေါင်းပေါ်မှရရှိသည့် နိုင်ငံခြားငွေအမျိုးအစားဖြင့် ပေးဆောင်စေသည့်ဝင်ငွေခွန်ကို ကင်းလွတ် ခွင့်ပြုခြင်း၊ ပုဂ္ဂလိကလက်ခစားလုပ်ငန်းစနစ်ဖြင့် ဆောင်ရွက်သောလုပ်ငန်းမှ နိုင်ငံခြားငွေရရှိမှုအပေါ် ပေးဆောင်စေသည့် ဝင်ငွေခွန်ကို ၁၀ ရာခိုင်နှုန်းမှ ၂ ရာခိုင်နှုန်း လျှော့ပေါ့သတ်မှတ်ပေးခြင်း၊ ပြည်တွင်းနေနိုင်ငံသားနှင့် ပြည်ပနေနိုင်ငံသားများက နိုင်ငံခြားငွေဖြင့်ရရှိသည့် လစာခေါင်းစဉ်မှ နိုင်ငံခြားငွေအမျိုးအစားဖြင့်ပေးဆောင်စေသည့် ဝင်ငွေခွန်ကို ၁၀ ရာခိုင်နှုန်းအစား ၂ ရာခိုင်နှုန်းသို့ လျှော့ပေါ့သတ်မှတ်ပေးခြင်းစသည်တို့ကို နိုင်ငံ၏စီးပွားဖွံ့ဖြိုးမှုဦးမော့လာစေရေးအလို့ငှာ ဖြေလျော့ ဆောင်ရွက်ပေးလျက်ရှိသည့်အတွက် ၂၀၁၁-၂၀၁၂ ဘဏ္ဍာရေးနှစ်တွင် ၂၀၁၀-၂၀၁၁ ဘဏ္ဍာရေးနှစ် အခွန်ရရှိမှုထက်လျော့နည်းသွားမှာဖြစ်ပါတယ်။ နိုင်ငံတစ်နိုင်ငံ၏ အခြေခံယန္တရားလည်ပတ်မှုသည် အခွန်ဘဏ္ဍာပေါ်တွင် အဓိကတည်မှီနေသဖြင့် နိုင်ငံတော်၏အခွန်ဘဏ္ဍာများမှန်ကန်စွာတိုးတက်ရရှိ ရေးသည် အဓိကကျသောအခန်းကဏ္ဍတစ်ရပ်ဖြစ်ပါတယ်။ ထို့အပြင် အာဆီယံသဘောတူညီချက်များ အရ ၂၀၁၅ ခုနှစ်တွင် လွတ်လပ်သောကုန်သွယ်မှုဒေသအဖြစ်ဆောင်ရွက်ရပါက ပို၍ပင်အခွန်ဝင်ငွေလျော့နည်းလာမည်ဖြစ်ပါတယ်။ ထိုသို့ အခွန်လျော့နည်းလာမှုကို လျော့ပါးသက်သာစေရန်အတွက် ကုန်းလမ်းပို့ဆောင်ရေးညွှန်ကြားမှုဦးစီးဌာနက ကနဦးအခွန်များကောက်ခံပြီး တစ်ဖက်တွင်လျော့နည်း သွားသည်ကို တစ်ဖက်ကထောက်ကူထားရခြင်းဖြစ်ပါတယ်။ ကောက်ခံရရှိသော အခွန်အခများ ကိုလည်း နိုင်ငံတော်သို့ ရာနှုန်းပြည့်ပေးသွင်းလျက်ရှိပါတယ်။ ယင်းအခွန်အခများသည် ယာဉ်များ အလွယ်တကူသွားလာနိုင်စေရေးနှင့် ပို့ဆောင်မှုလွယ်ကူချောမွေ့စေရေးအတွက် လမ်းသစ်၊ တံတား သစ်များဖောက်လုပ်ခြင်း၊ အဆိုပါလမ်း၊ တံတားများပျက်စီးသွားပါက ပြုပြင်မွမ်းမံတည်ဆောက်ခြင်း လုပ်ငန်းများ၊ ယာဉ်အန္တရာယ်၊ လမ်းအန္တရာယ်ကင်းရှင်းရေးလုပ်ငန်းများနှင့် နိုင်ငံတော်မှပြန်လည် စိုက်ထုတ်အသုံးပြု နိုင်ရေးတို့အတွက်ဖြစ်ပါတယ်။ ရထားပို့ဆောင်ရေးဝန်ကြီးဌာနအနေဖြင့် တရားဝင်ကောက်ခံရေးအတွက် ဥပဒေနှင့်အညီဖြစ်စေရန်ဆောင်ရွက်ရာတွင် ကုန်းလမ်းပို့ဆောင်ရေး ညွှန်ကြားမှုဦးစီးဌာနသည် မည်သည့်ယာဉ်ကိုမဆို စတင်မှတ်ပုံတင်ဆောင်ရွက်ပါက တည်ဆဲဥပဒေ ဖြစ်သည့် ၁၉၆၄ မော်တော်ယာဉ်ဥပဒေနှင့် ၁၉၈၉ မော်တော်ယာဉ်နည်းဥပဒေများနှင့်အညီ ယာယီမှတ်ပုံတင်ကြေးကောက်ခံဆောင်ရွက်နေသည်ဟုပါရှိပါတယ်။ သို့ဖြစ်၍ ၎င်းနည်းအတိုင်း ကောက်ခံရေးစဉ်းစား၍ အများပြည်သူအတွက်ရော၊ နိုင်ငံတော်အတွက်ပါ အမှန်တကယ်အကျိုးရှိ စေနိုင်မည့်အခြေအနေကိုချင့်ချိန်သုံးသပ်၍ ယာဉ်အမျိုးအစားအလိုက် သင့်တော်သောရာခိုင်နှုန်းများ ကိုသာ သတ်မှတ်ကောက်ခံခြင်းဖြစ်ပါတယ်။ အခြားနိုင်ငံများတွင်လည်း ယာဉ်တင်သွင်းမှုနှင့် ပတ်သက်၍ အခွန်အခများကောက်ခံကျင့်သုံးလျက်ရှိရာ အကောက်ခွန်သုညရာခိုင်နှုန်းထိ လျှော့ချ ကျင့်သုံးနေပြီဖြစ်သည့် မလေးရှားနိုင်ငံတွင် လူစီးယာဉ်ဖြစ်ပါက အင်ဂျင်ပါဝါ cc နှင့် ယာဉ်အမျိုးအစားပေါ်မူတည်၍ အခွန်အရပ်ရပ်ကောက်ခံမှုခေါင်းစဉ်တွင် ၁၀၀ ရာခိုင်နှုန်းမှ ၁၄၅ ရာခိုင်နှုန်း၊ စီးပွားရေးသုံးယာဉ်ဖြစ်ပါက ၄၀ ရာခိုင်နှုန်းကောက်ခံပါတယ်။ စင်ကာပူနိုင်ငံတွင်လည်း ယာဉ်တစ်စီးမှတ်ပုံတင်ရန်အတွက် မော်တော်ယာဉ်ပိုင်ဆိုင်ခွင့်ပါမစ်အရင်ရယူရပါတယ်။ ၎င်းပါမစ်မှာ အနည်းဆုံး စင်ကာပူဒေါ်လာ ၃၅၀၀၀ ကျသင့်ပါတယ်။ အကောက်ခွန် ၄၁ ရာခိုင်နှုန်းနှင့် မှတ်ပုံတင်ခြင်းဖြင့် ကိုယ်ပိုင်ယာဉ်အတွက် ဒေါ်လာ ၁၀၀၀၊ ကုမ္ပဏီပိုင်ယာဉ်အတွက် ဒေါ်လာ ၅၀၀၀ နှင့် ဈေးကွက်ပေါက်ဈေး၏ ၁၅၀ ရာခိုင်နှုန်းကောက်ခံလျက်ရှိပါတယ်။ ကောက်ခံမှုအား ကိုယ်စားလှယ်တော်ကြီးများထံ ဖြန့်ဝေထားရှိပါတယ်။ ကုန်းလမ်းပို့ဆောင်ရေးညွှန်ကြားမှုဦးစီးဌာန သည် ရရှိသောအခွန်ငွေများအားလုံးကို နိုင်ငံတော်ဘဏ္ဍာသို့ စနစ်တကျပေးသွင်းလျက်ရှိပါတယ်။ အခွန်ငွေကောက်ခံရရှိမှုသည် ဦးစီးဌာနအကျိုးအတွက်မဟုတ်ဘဲ နိုင်ငံတော်နှင့် နိုင်ငံသားများ၏ ရေရှည်အကျိုးကိုရှေးရှု၍ နိုင်ငံ့ဘဏ္ဍာရရှိရေးကိုသာဦးတည်၍ ဘဏ္ဍာရေးနှင့် အခွန်ဝန်ကြီးဌာနနဲ့ ညှိနှိုင်းကာ ယခင်က ကားတန်ဖိုးထက် သုံးလေးဆခန့်မြင့်မားသောဈေးနှုန်းများကို လျှော့ချနိုင်ရန် စီမံပြီး အခွန်ထမ်းဆောင်နိုင်မည့် မော်တော်ယာဉ်ဘက်မှသာ တစ်နည်းတစ်လမ်းဖြင့်ရယူ၍ နိုင်ငံတော်၏ဘဏ္ဍာသို့ပေးသွင်းခြင်းသာဖြစ်ပါတယ်။ ဥပမာ - 7 ddy ဂျာနယ်၊ The Voice ဂျာနယ် နှင့် မော်ဒန်ဂျာနယ်များအရ Toyota Mark II Model 2002 အရပ်အခေါ် ရွှေငါးဟာ ၂၀၁၁ ခုနှစ်၊ ရ လပိုင်းမှာ ကျပ်သိန်း ၁၁၅၀ မှ ၂၀၁၂ ခုနှစ်၊ ဇန်နဝါရီလမှာ ကျပ်သိန်း ၃၂၀၊ ၂၀၁၂ ခု၊ မတ်လမှာ ကျပ်သိန်း ၂၈၅ မှ ၃၂၀ အတွင်းဖြစ်ပေါ်ပြီး ကားဈေးနှုန်းကျဆင်းခဲ့ပါတယ်။ ကော်မတီမှ တင်သွင်းခဲ့သည့် အဆိုတင်သွင်းသည့်အတိုင်း ယာယီယဉ်မှတ်ပုံတင်ခသည် ၃ လတာကာလအတွက် ဒဏ်ငွေအဖြစ် ကောက်ခံခြင်းဟူ၍သဘောဖြစ်နေပါက ယာယီယာဉ်မှတ်ပုံတင်ခသတ်မှတ်ကောက်ခံ ခြင်းအားရပ်စဲပါမည်။ ၎င်းအစား ၁၉၆၄ မော်တော်ယာဉ်ဥပဒေပုဒ်မ ၄ အခန်း(၁) အရလည်းကောင်း၊ ၁၉၈၉ မော်တော်ယာဉ်နည်းဥပဒေ ပုဒ်မ ၄ အရလည်းကောင်း၊ ဗဟိုမှတ်ပုံတင်အဖွဲ့၌ မှတ်ပုံတင်ရမည့်ယာဉ်များမှတ်ပုံတင်ခတွင် အကောက်ခွန်ဦးစီးဌာနမှတွက်ချက်သည့် CIF တန်ဖိုးအပေါ် FOB နှုန်းအား တွက်ချက်ရယူပြီး အင်ဂျင်ပါဝါ cc အလိုက်ခွဲခြား၍ နိုင်ငံတကာနည်းတူ ကောက်ခံဆောင်ရွက်သွားမည်ဖြစ်ပါတယ်။ ဘယ်၊ ညာစီယာတိုင်ကိစ္စနှင့်ပတ်သက်၍ ကုလသမဂ္ဂ၏ ၂၀၁၁ ခုနှစ်၊ ဒီဇင်ဘာလကုန် လချုပ်ထုတ်ပြန်ချက်အရ ကမ္ဘာပေါ်တွင် လက်ယာဘက်ကပ်မောင်းနိုင်ငံ ၁၆၄ နိုင်ငံရှိပြီး လက်ဝဲကပ်မောင်းနိုင်ငံ ၇၆ နိုင်ငံရှိပါတယ်။ ဗီယက်နမ်ကွန်ဗင်းရှင်း ၁၉၆၈ ခုနှစ်၌ မြန်မာနိုင်ငံမှ လက်မှတ်မရေးထိုးခဲ့သော်လည်း ကုလသမဂ္ဂအဖွဲ့ဝင် နိုင်ငံတစ်နိုင်ငံအနေဖြင့် အဆိုပါ ကွန်ဗင်းရှင်းတွင် ယာဉ်သွားလာမှုစည်းမျဉ်း၊ စည်းကမ်းအတိုင်းကိုးကား၍ ၁၉၇၀ ခုနှစ်၊ နိုဝင်ဘာလ ရ ရက်နေ့မှစ၍ လက်ယာကပ်မောင်းစနစ်ကိုကျင့်သုံးခဲ့ပါတယ်။ ၁၉၈၉ ခုနှစ် မော်တော်ယာဉ် နည်းဥပဒေ၌လည်း ထည့်သွင်းပြဋ္ဌာန်းဆောင်ရွက်ခဲ့ပါတယ်။ လက်ယာကပ်မောင်းစနစ်ကျင့်သုံးသော်လည်း ညာစီယာတိုင်တပ်ဆင်ထားသော ကားအမြောက်အမြားရှိနေသော နိုင်ငံများစာရင်းတွင် အာဖဂန်နစ္စတန်၊ မြန်မာနှင့် ရုရှားအရှေ့ပိုင်းနိုင်ငံများရှိနေကြောင်း ကုလသမဂ္ဂထုတ်ပြန်သည့် စာရင်းများအရလည်းသိရှိရပါတယ်။ သို့ဖြစ်ပါ၍ ကုန်စည်စီးဆင်းမှုပိုမိုဆောင်ရွက်နိုင်ရန်အတွက် ကုန်တင်ကားများကို စီယာတိုင်ဘယ်၊ ညာမခွဲခြားဘဲ အချိန်အတိုင်းအတာတစ်ခုအထိ တင်သွင်းခွင့် ပြုမည်ဖြစ်ပြီး ဘတ်စ်ကားများကိုလက်ရှိအတိုင်း အသစ်ဝယ်ယူပါက ဘယ်မောင်းစနစ်များကိုသာ တင်သွင်းခွင့်ပြု သွားမည်ဖြစ်ပါတယ်။ ဘတ်စ်ကားများ လက်ယာကပ်မောင်းစနစ်တွင် ခရီးသည်များ အပေါ် အန္တရာယ်ရှိနိုင်ခြင်းကြောင့်လည်းကောင်း၊ နိုင်ငံတကာနှင့် In Line ဖြစ်သည့်စနစ်တစ်ခု၌ ရှိသင့်ရှိထိုက်သော သတ်မှတ်ချက်များဖြစ်၍လည်းကောင်း ဘယ်မောင်းများကိုသာ တင်သွင်းခွင့်ပြု သွားမည်ဖြစ်ပါကြောင်း ရှင်းလင်းတင်ပြအပ်ပါတယ်။ (ဩဘာသံများ)</speech>
<speech type="speaker">စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက ဆွေးနွေးဖို့ ဖြစ်ပါတယ်</speech>
<speech><agency id="97">ဒေါက်တာပွင့်ဆန်း(ဒုတိယဝန်ကြီး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန)</agency>ကျွန်တော်တို့ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအနေနဲ့ကတော့ လက်ရှိ မော်တော်ယာဉ်တင်သွင်းခွင့်ဆိုင်ရာကြီးကြပ်မှုကော်မတီရဲ့ အစီအစဉ်မဟုတ်ဘဲနှင့် စီးပွားရေးနှင့် ကူးသန်းရောင်းဝယ်ရေးဝန်ကြီးဌာနရဲ့ မူလအစီအစဉ်အရ ထရပ်ကားများနှင့် ဘတ်စ်ကားများကို တင်သွင်းခွင့်လိုင်စင်များကို ထုတ်ပေးလျက်ရှိပါတယ်။ အဲဒီလိုထုတ်ပေးတဲ့နေရာမှာလည်း ခုနက ဘယ်မောင်း၊ ညာမောင်းကိစ္စကိုတော့ သက်ဆိုင်ရာဝန်ကြီးဌာန၊ သက်ဆိုင်ရာဌာနများမှ ညွှန်ကြား ထားသည့်အတိုင်းပဲ ဘယ်မောင်းကိုလက်ရှိခွင့်ပြု ပေးတဲ့အနေအထားရှိပါတယ်။ အကယ်၍ ခွင့်ပြု ပေး နေတဲ့ယာဉ်အမျိုးအစား ထရပ်ကားအလိုက်၊ ဘတ်စ်ကားအလိုက်ကို ဘယ်အမျိုးအစားကို ညာမောင်း ပါ၊ တင်သွင်းခွင့်ပြုပါ၊ ခွင့်ပြုတယ်ဆိုတဲ့အကြောင်းကြားစာရရင် အဲဒီအတိုင်း လိုက်နာဆောင်ရွက် ပေးဖို့ အသင့်ရှိပါတယ်။ (ဩဘာသံများ)</speech>
<speech type="speaker">ဘဏ္ဍာရေးနှင့် အခွန်ဝန်ကြီးဌာနက ဆွေးနွေးဖို့ ဖြစ်ပါတယ်</speech>
<speech><agency id="87">ဦးဝင်းသန်း(ဒုတိယဝန်ကြီး၊ ဘဏ္ဍာရေးနှင့် အခွန်ဝန်ကြီးဌာန)</agency>ကျွန်တော့်အနေနဲ့ကတော့ဝန်ကြီးကိုယ်စားလာရောက်ခဲ့ခြင်းဖြစ်ပါတယ်။ ကျွန်တော်တို့ဌာနအနေနဲ့ကတော့ အခွန်အရပ်ရပ် ကောက်ခံမှုမှာ လက်ရှိအများသုံးကား၊ ထရပ်ကားနှင့် ဘတ်စ်ကားများကို ၅ ရာခိုင်နှုန်းဖြင့် အခွန်ကောက်ခံသွားမှာဖြစ်ပြီးတော့ အိမ်သုံးကားများကိုတော့ ၂၅ ရာခိုင်နှုန်းနဲ့ ဆက်လက်ပြီးတော့ ကောက်ခံသွားမှာဖြစ်ပါတယ်။ ပြုပြင်ပြောင်းလဲမှုတော့မရှိပါဘူး အားလုံးကို လေးစားပါတယ်။ (ဩဘာသံများ)</speech>
<speech type="speaker">မြန်မာနိုင်ငံရင်းနှီးမြှုပ်နှံမှုကော်မရှင်က ဆွေးနွေးဖို့ ဖြစ်ပါတယ်</speech>
<speech><agency id="60">သူရဦးသောင်းလွင်(တွဲဖက်အတွင်းရေးမှူး၊ မြန်မာနိုင်ငံရင်းနှီးမြှုပ်နှံမှုကော်မရှင်)</agency>ပြည်သူ့ လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ဧည့်သည်တော်ကြီးများ ကိုယ်စိတ်နှစ်ဖြာ ကျန်းမာ၊ ချမ်းသာစေကြောင်း ဦးစွာဆုတောင်းမေတ္တာ ပို့သအပ်ပါတယ်။ စီးပွားရေးနှင့် ကုန်သွယ် လုပ်ငန်းဖွံ့ဖြိုးတိုးတက်ရေးကော်မတီမှ ဦးမောင်မောင်သိမ်း အဆိုပြု တင်ပြတဲ့ Suzuki မော်တော်ယာဉ်ဆက်လက်ထုတ်လုပ်ခွင့်ပြု ရေးကိစ္စနှင့်ပတ်သက်၍မြန်မာနိုင်ငံရင်းနှီးမြှုပ်နှံမှုကော်မရှင် ဥက္ကဋ္ဌ ဦးစိုးသိန်း ပြည်ပခရီးထွက်ခွာနေသည့်အတွက် ကျွန်တော် မြန်မာနိုင်ငံရင်းနှီးမြှုပ်နှံမှုကော်မရှင် တွဲဖက်အတွင်းရေးမှူး သူရဦးသောင်းလွင်က ဖြေကြားတင်ပြအပ်ပါတယ်ခင်ဗျား။ အဆိုပါကိစ္စနှင့် ပတ်သက်ပြီးတော့ Suzuki မော်တော်ယာဉ်များ ဆက်လက်ထုတ်လုပ်နိုင်ရေးကိစ္စနှင့်ပတ်သက်ပြီးတော့ ။ မြန်မာနိုင်ငံရင်းနှီးမြှုပ်နှံမှုကော်မရှင်အစည်းအဝေးကို ဆက်တင်ပြပြီးတော့ လုပ်ထုံးလုပ်နည်းများနှင့် အညီ စဉ်းစားဆုံးဖြတ်သွားမှာဖြစ်ကြောင်းတင်ပြအပ်ပါတယ်။ (ဩဘာသံများ)</speech>
<speech type="speaker">အဆိုတင်သွင်းခဲ့တဲ့ ဦးမောင်မောင်သိမ်း ပြန်လည်ဆွေးနွေးပေးပါ။</speech>
<speech><mp id="398">ဦးမောင်မောင်သိမ်း (ဥက္ကဋ္ဌ၊ စီးပွားရေးနှင့် ကုန်သွယ်လုပ်ငန်းဖွံ့ဖြိုးတိုးတက်ရေးကော်မတီ)</mp>လေးစားအပ်ပါသော ပြည်သူ့လွှတ်တော်ဥက္ကဋ္ဌကြီးနှင့် ပြည်သူ့လွှတ်တော်ကိုယ်စားလှယ်များ၊ အထူး ဖိတ်ကြားထားသူများခင်ဗျား။ ကျွန်တော် အဆိုပြု တင်ပြခဲ့သော ပြဿနာသုံးရပ်နှင့်ပတ်သက်ပြီးတော့ သက်ဆိုင်ရာပြည်ထောင်စုဝန်ကြီးများမှ ဥပဒေနှင့်အညီဆောင်ရွက်ပေးမယ်လို့ ဖြေကြားပေးတဲ့ အတွက်ကြောင့် ကျွန်တော့်အနေနဲ့ သူတို့ရဲဖြေကြားချက်တွေအပေါ်မှာလက်ခံပါတယ်။ ဒါ့ကြောင့် ကျွန်တော့်အနေနဲ့ ပြည်သူ့လွှတ်တော်မှာ မှတ်တမ်းတင်ပေးပြီးတော့သာ ဆောင်ရွက်ပေးဖို့ အတွက် တင်ပြအပ်ပါတယ်။ (ဩဘာသံများ)</speech>
<speech type="speaker">စီးပွားရေးနှင့် ကုန်သွယ်လုပ်ငန်းဖွံ့ဖြိုးတိုးတက်ရေးကော်မတီက တင်သွင်းတဲ့ ကညနအပါအဝင် မော်တော်ယာဉ်တင်သွင်းမှုဆိုင်ရာ တာဝန်ရှိအဖွဲ့အစည်းများအား ယာယီယာဉ် မှတ်ပုံတင်ခကို လိုင်စင်မဲ့၊ တရားမဝင်ယာဉ်များကဲ့သို့ ဒဏ်ကြေးသဖွယ်ကျင့်သုံးနေသည့် လုပ်ထုံး လုပ်နည်းများအားရပ်ဆိုင်းကာ ဥပဒေနှင့်အညီ ပြန်လည်သုံးသပ်ဆောင်ရွက်နိုင်ပါရန် တိုက်တွန်းကြောင်းအဆိုမှာ သက်ဆိုင်ရာကော်မတီဥက္ကဋ္ဌရုံတင်ပြချက်အရ ပြဿနာသုံးရပ်ကိုတင်ပြတဲ့အခါမှာ သက်ဆိုင်ရာဝန်ကြီးဌာနအသီးသီးကလည်း ဥပဒေနှင့်အညီဖြစ်အောင် ဆောင်ရွက်သွားမယ်ဆိုတဲ့ အတွက် သီးခြားလွှတ်တော်မှာ မဲခွဲဆောင်ရွက်စရာမလိုဘဲ ဒီအဆိုကိုမှတ်တမ်းတင်ထားရှိပြီး သက်ဆိုင်ရာဝန်ကြီးဌာနအသီးသီးက ဆောင်ရွက်မယ့်ကိစ္စကို လွှတ်တော်အနေနဲ့ စောင့်ကြည့်ကူညီ ပေးသွားဖို့ပဲဖြစ်ပါတယ်။ ဒါနဲ့ပတ်သက်လို့ လွှတ်တော်ရုံသဘောထားရယူပါမယ်။ အခု မိမိတင်ပြချက် ကို လွှတ်တော်က သဘောတူပါသလား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလား။ သဘောမတူသူမရှိတဲ့အတွက် ဦးမောင်မောင်သိမ်း တင်ပြတဲ့အဆိုနှင့်စပ်လျဉ်းပြီး သက်ဆိုင်ရာဝန်ကြီးဌာနအသီးသီးက ဥပဒေနှင့်အညီ ဆောင်ရွက် သွားမည်ဖြစ်ကြောင်းနှင့် လွှတ်တော်က စောင့်ကြည့်ထိန်းညှိကူညီသွားမည်ဆိုတဲ့အကြောင်း မှတ်တမ်း တင်ကြောင်းကြေညာပါတယ်။ (ဩဘာသံများ)</speech>
</motion></section>
<section value="bill"><bill>
<title>အမျိုးသားလွှတ်တော်မှအတည်ပြုချက်ဖြင့်ပေးပို့သော ၁၉၅၅ ခုနှစ် အစိုးရအိမ်ဥပစာ (နှင်ထုတ်ခြင်း)အက်ဥပဒေကိုပြင်ဆင်သည့်ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီဥက္ကဋ္ဌက ဥပဒေကြမ်းကော်မတီ၏အစီရင်ခံစာတင်သွင်းခြင်း</title>
<speech type="speaker">အစီအစဉ် ၆ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်မှာစတင်တင်သွင်းပြီး အတည်ပြုချက်ဖြင့်ပေးပို့ခဲ့တဲ့ ၁၉၅၅ ခုနှစ် အစိုးရအိမ်ဥပစာ (နှင်ထုတ်ခြင်း)အက်ဥပဒေကို ပြင်ဆင်သည့်ဥပဒေကြမ်းကိုလက်ခံရရှိကြောင်း ၂၁-၃-၂၀၁၂ ရက်နေ့မှာ လွှတ်တော်သို့ တင်ပြပြီး ကိုယ်စားလှယ်များထံ ဥပဒေကြမ်းမိတ္တူများကိုလည်း တစ်ပါတည်း ဖြန့်ဝေထားပြီးဖြစ်ပါတယ်။ ဒီဥပဒေကြမ်းနှင့်စပ်လျဉ်းပြီး အစီရင်ခံစာတင်သွင်းရန် ဥပဒေကြမ်း ကော်မတီအားဖိတ်ခေါ်ပါတယ်</speech>
<speech><mp id="445">ဦးတီခွန်မြတ်(ဥက္ကဋ္ဌ၊ ဥပဒေကြမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌနှင့် ပြည်သူ့လွှတ်တော်ကိုယ်စားလှယ်များ၊ ဖိတ်ကြားထားတဲ့ဧည့်သည်တော်ကြီးများ မင်္ဂလာ အပေါင်းနဲ့ ပြည့်စုံကြပါစေလို့ ဂါရဝပြုနှုတ်ခွန်းဆက်သအပ်ပါတယ်ခင်ဗျား။ ဥပဒေကြမ်းကော်မတီ ကိုယ်စား ၁၉၅၅ ခုနှစ် အစိုးရအိမ်ဥပစာ(နှင်ထုတ်ခြင်း) အက်ဥပဒေကို ပြင်ဆင်သည့်ဥပဒေကြမ်း စိစစ်ချက်အစီရင်ခံစာကို တင်ပြသွားမှာဖြစ်ပါတယ်၁။ ပြည်ထောင်စုအစိုးရအဖွဲ့ကပေးပို့လာသော ၁၉၅၅ ခုနှစ် အစိုးရအိမ်ဥပစာ(နှင်ထုတ်ခြင်း) အက်ဥပဒေကိုပြင်ဆင်သည့် ဥပဒေကြမ်းအား အမျိုးသားလွှတ်တော်၌ စတင်ဆွေးနွေးခဲ့ပြီး ပြင်ဆင် ချက်များဖြင့် အတည်ပြုပြီးနောက် ပြည်သူ့လွှတ်တော်၌ဆက်လက်ဆွေးနွေးရန် ရည်ညွှန်းချက် (၁) ပါ စာဖြင့်ပေးပို့ခဲ့ပါသည်။ ၂။ ပြည်သူ့ လွှတ်တော်မှ ရည်ညွှန်းချက် (၂) ပါစာအရ ပြည်သူ့လွှတ်တော်ဥပဒေကြမ်းကော်မတီသို့ ပေးပို့ခဲ့ရာ ယင်းဥပဒေကြမ်းကို ၂၁-၃၂၀၁၂ရက်နေ့တွင် လက်ခံရရှိပါသည်။ ။၃။ အဆိုပါဥပဒေကြမ်းကို ဥပဒေကြမ်းကော်မတီအနေဖြင့် ဥပဒေကြမ်းများစိစစ်ရာတွင် အခြေခံရ မည့်မူ ၁၂ ချက်ဖြင့် ၂၁-၃-၂၀၁၂ ရက်နေ့တွင် စိစစ်လေ့လာသုံးသပ်ခဲ့ရာ အောက်ပါအတိုင်းတွေ့ရှိ ရပါသည်။ မူလဥပဒေကြမ်းတွင် အပိုဒ်ပေါင်း ၁၀ ခု ပါရှိပြီး အမျိုးသားလွှတ်တော်မှ ဥပဒေခေါင်းစီးအပိုဒ် ၂ အပိုဒ်ခွဲ(က) အပိုဒ်ခွဲ(ခ)၊ အပိုဒ် ၃ အပိုဒ်ခွဲ (၁)၊ အပိုဒ် ၅၊ ၆၊ ၇၊ ၈၊ ၉ အပိုဒ်ခွဲ (၁) အပိုဒ်ခွဲ(၂)၊ အပိုဒ် ၁၀ အပိုဒ်ခွဲ (၁) တို့ပါ စကားရပ်များကို အစားထိုးခြင်း၊ အပိုဒ် ၂ အပိုဒ်ခွဲ(ဃ)၏ နောက်၌ အပိုဒ်ခွဲ(င)၊(စ)၊ အပိုဒ် ၃ အပိုဒ်ခွဲ (၂) ၏နောက်၌ အပိုဒ်ခွဲ (၃) အား အသစ်ထပ်မံဖြည့်စွက်ခြင်းတို့ကိုဆောင်ရွက်ခဲ့ပါသည်။ ၄။ ဥပဒေကြမ်းကော်မတီအနေဖြင့် အမျိုးသားလွှတ်တော်၏ ပြင်ဆင်အစားထိုးဖြည့်စွက်ချက် များအား အတည်ပြုရန်သဘောတူခဲ့ပါသည်။ ၅။ ဥပဒေကြမ်းကော်မတီအနေဖြင့် မူရင်းအက်ဥပဒေ အပိုဒ် ၂ အပိုဒ်ခွဲ(က)တွင် ပါရှိသော အစိုးရဟူသည့်စကားရပ်အစား အမျိုးသားလွှတ်တော်၏ အစားထိုးအတည်ပြုချက် အပိုဒ် ၃ အပိုဒ်ခွဲ ၁ နှင့် ရှေ့နောက်ညီညွတ်စေရန် သက်ဆိုင်ရာအစိုးရဌာန အဖွဲ့အစည်းဆိုသည့် စကားရပ်ဖြင့် အစားထိုးရန် သဘောတူပါသည်။ ပြင်ဆင်ချက်ဇယားအားဖြန့်ဝေပြီးဖြစ်လို့ အချိန်ကိုငဲ့ညှာသော အားဖြင့် ဖတ်ကြားခြင်းမပြု တော့ကြောင်းလည်း တင်ပြလိုပါတယ်။ ၆။ အမျိုးသားလွှတ်တော်မှ ပြင်ဆင်အတည်ပြုခဲ့သည့် ၁၉၅၅ ခုနှစ် အစိုးရအိမ်ဥပစာ (နှင်ထုတ်ခြင်း)အက်ဥပဒေကိုပြင်ဆင်သည့်ဥပဒေကြမ်းမှာ ဖွဲ့စည်းပုံအခြေခံဥပဒေပါပြဋ္ဌာန်းချက်နှင့် ညီညွတ်မှုရှိခြင်း၊ နိုင်ငံတော်နှင့် နိုင်ငံသားများ၏ အကျိုးစီးပွားကိုအလေးထားပြီး ကာကွယ်စောင့်ရှောက်ရေးကိုဦးတည်ခြင်း၊ ခေတ်စနစ်နှင့်လိုက်လျောညီထွေမှုရှိသော စကားရပ်များအား အစားထိုးပြင်ဆင်ထားခြင်း၊ လက်တွေ့ကျင့်သုံးရာ၌ လွယ်ကူချောမွေ့နိုင်ခြင်းစသည်တို့ကြောင့် အမျိုးသားလွှတ်တော်၏အတည်ပြုချက်ကို ပြင်ဆင်ချက်များဖြင့်သဘောတူပါကြောင်း ပြည်သူ့ လွှတ်တော်ဆိုင်ရာနည်းဥပဒေ ၄၄ နှင့်အညီစိစစ်ပြီး ပြည်သူ့လွှတ်တော်မှ အတည်ပြု ပြဋ္ဌာန်းနိုင်ရန် နည်းဥပဒေ ၄၅ နှင့်အညီအစီရင်ခံတင်ပြအပ်ပါသည်။ အားလုံးကို ကျေးဇူးတင်ပါတယ်။(ဩဘာသံများ)</speech>
<title>အမျိုးသားလွှတ်တော်မှအတည်ပြုချက်ဖြင့်ပေးပို့သော ၁၉၅၅ ခုနှစ် အစိုးရအိမ်ဥပစာ (နှင်ထုတ်ခြင်း)အက်ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ပြင်ဆင်ချက် အဆိုတင်သွင်းထားသည့် တစ်ပိုဒ်ချင်းစီအလိုက်ဆွေးနွေး၍ အတည်ပြု ရန် လွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် ရ ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်မှာစတင်တင်သွင်းပြီးအတည်ပြုချက်ဖြင့် ပြည်သူ့လွှတ်တော်သို့ ပေးပို့လာတဲ့ ၁၉၅၅ ခုနှစ် အစိုးရအိမ်ဥပစာ(နှင်ထုတ်ခြင်း)အက်ဥပဒေကို ပြင်ဆင်သည့်ဥပဒေကြမ်းကို လက်ခံရရှိကြောင်း၊ ပြင်ဆင်ချက်အဆိုတင်သွင်းရန် သတ်မှတ်ထားတဲ့အချိန်အထိ ယင်းဥပဒေကြမ်းနှင့်စပ်လျဉ်းပြီး အမျိုးသားလွှတ်တော်ရုံပြင်ဆင်ချက် ၁၀ ချက်အပေါ် ဥပဒေကြမ်းကော်မတီနှင့် လွှတ်တော် ကိုယ်စားလှယ်များအနေနဲ့ ပြင်ဆင်ချက်အဆိုတင်သွင်းခြင်းမရှိဘဲ ဥပဒေကြမ်းကော်မတီက အပိုဒ် ၂ အပိုဒ်ခွဲ(က) နှင့်စပ်လျဉ်းပြီး သီးခြားပြင်ဆင်ချက်အဆိုတင်သွင်းခဲ့ပါတယ်။ ဒါကြောင့် ဥပဒေကြမ်းကော်မတီရဲပြင်ဆင်ချက်ကို အဆုံးအဖြတ်ရယူခြင်းနှင့် ဥပဒေကြမ်းတစ်ရပ်လုံးကို အတည်ပြုချက်ရယူခြင်းများ တစ်ပါတည်းဆောင်ရွက်သွားမှာဖြစ်ပါတယ်။ လွှတ်တော်ကိုယ်စားလှယ် များခင်ဗျား။ အပိုဒ် ၂ အပိုဒ်ခွဲ(က)နှင့်စပ်လျဉ်းပြီး ပြင်ဆင်ချက်အဆိုတင်သွင်းဖို့ ဥပဒေကြမ်းကော်မတီ ကိုဖိတ်ခေါ်ပါတယ်</speech>
<speech><mp id="239">ဦးခင်မောင်ရွှေ(အဖွဲ့ဝင်၊ ဥပ���ကြေမ်းကော်မတီ)</mp>လေးစားအပ်ပါသော ပြည်သူ့လွှတ်တော် ဥက္ကဋ္ဌကြီးခင်ဗျား။ ယခုဥပဒေကြမ်းနဲ့ အပိုဒ် ၂ အပိုဒ်ခွဲ(က)ကိုပြင်ဆင်ချက်အဆိုတင်သွင်းသွား မှာဖြစ်ပါတယ်။ အတည်ပြုပြီးဖြစ်တဲ့ ဤဥပဒေရဲ့ ရှေ့နောက်စကားရပ်များနှင့်ညီညွတ်စေရန်အတွက် မူလပြဋ္ဌာန်းချက်အစိုးရဆိုတဲ့စကားလုံးနေရာမှာ သက်ဆိုင်ရာအစိုးရဌာနအဖွဲ့အစည်းဟု ပြင်ဆင်ချက် အဆိုတင်သွင်းအပ်ပါတယ်ခင်ဗျား။ (ဩဘာသံများ)</speech>
<speech type="speaker">ပြည်ထောင်စုအဆင့်အဖွဲ့အစည်းဝင်ရဲ့ သဘောထားပြောပါ။</speech>
<speech><agency id="94">ဦးစိုးတင့်(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>သဘောတူပါတယ်</speech>
<speech type="speaker">ပြည်ထောင်စုအဆင့်အဖွဲ့အစည်းဝင်က သဘောတူကြောင်းတင်ပြပါတယ်။ ဒါကြောင့် အပိုဒ် ၂ အပိုဒ်ခွဲ(က)သည် ဥပဒေကြမ်းကော်မတီရဲပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်ကြောင်း အတည်ပြု ကြေညာပါတယ်။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၁၉၅၅ ခုနှစ် အစိုးရအိမ်ဥပစာ (နှင်ထုတ်ခြင်း)အက်ဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ ပြင်ဆင်ချက်ကို ဆွေးနွေးဆုံးဖြတ်ခြင်းများပြု လုပ်ခဲ့ပြီးဖြစ်ပါတယ်။ ဒါ့ကြောင့် ပြည်သူ့လွှတ်တော်က ပြင်ဆင်ခြင်းမပြုတဲ့ အမျိုးသားလွှတ်တော်ရုံပြင်ဆင်ချက် ၁၀ ချက်ကို အမျိုးသားလွှတ်တော်ရုံ ပြင်ဆင်ချက်အတိုင်းလည်းကောင်း၊ ပြည်သူ့လွှတ်တော်နှင့် အမျိုးသားလွှတ်တော်တို့ ပြင်ဆင်ခြင်းမပြု တဲ့ အပိုဒ်၊ အပိုဒ်ခွဲများကို မူလအဆိုပြုချက်အတိုင်းလည်းကောင်း အတည်ပြု သွားမှာဖြစ်ပါတယ်။ ဒီနေရာမှာ လွှတ်တော်ရဲပြင်ဆင်အတည်ပြုချက်များကြောင့် ပြောင်းလဲသွားတဲ့ အပိုဒ်၊ အပိုဒ်ခွဲ၊ အမှတ်စဉ်များကိုလည်း တစ်ပါတည်းအတည်ပြုချက်ရယူမှာဖြစ်ပါတယ်။ ဒါ့ကြောင့် ၁၉၅၅ ခုနှစ် အစိုးရအိမ်ဥပစာ(နှင်ထုတ်ခြင်း)အက်ဥပဒေကို ပြင်ဆင်သည့်ဥပဒေကြမ်းတစ်ရပ်လုံးကို ပြင်ဆင်ထား သည့် အပိုဒ်၊ အပိုဒ်ခွဲအတိုင်းအတည်ပြုရန် လွှတ်တော်ကသဘောတူပါလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ သဘောမတူတဲ့သူ မရှိတဲ့အတွက် အမျိုးသားလွှတ်တော်မှာစတင်တင်သွင်းပြီး အတည်ပြုချက်ဖြင့် ပြည်သူ့လွှတ်တော်သို့ ပေးပို့လာတဲ့ ၁၉၅၅ ခုနှစ် အစိုးရအိမ်ဥပစာ(နှင်ထုတ်ခြင်း)အက်ဥပဒေကို ပြင်ဆင်သည့်ဥပဒေကြမ်းတစ်ရပ်လုံးကို ပြင်ဆင်ထားသည့် အပိုဒ်၊ အပိုဒ်ခွဲအတိုင်းအတည်ပြုကြောင်းကြေညာပါတယ်။ (ဩဘာသံများ)</speech>
</bill></section>
<title>ပြည်သူ့လွှတ်တော်ဥက္ကဋ္ဌက လွှတ်တော်ရေးရာကိစ္စများနှင့်စပ်လျဉ်း၍ ရှင်းလင်းတင်ပြခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒီတစ်ပတ် လွှတ်တော်မှာ လွှတ်တော် ကိုယ်စားလှယ်များနှင့် မိမိတို့ဆောင်ရွက်တဲ့၊ ဆောင်ရွက်ခဲ့သောအခြေအနေများကိုတင်ပြသွားပါ့မယ်။ လွှတ်တော်ကိုယ်စားလှယ်များခင်ဗျား။ ဒီနေ့ဟာ ပထမအကြိမ် ပြည်သူ့လွှတ်တော် တတိယပုံမှန် အစည်းအဝေးရဲ့ (၁၈) ရက်မြောက်ကျင်းပတဲ့နေ့ဖြစ်ပါတယ်။ လွှတ်တော်အစည်းအဝေးစတင်ကျင်းပ တဲ့အချိန်ကတွက်မယ်ဆိုရင် ၂ လနီးပါးရှိပါပြီ။ အစည်းအဝေးစတင်တဲ့ရက်က တင်ပြခဲ့တဲ့အတိုင်း ယခုကျင်းပပြုလုပ်တဲ့ တတိယပုံမှန်အစည်းအဝေးဟာ နိုင်ငံတော်ရဲအမျိုးသားစီမံကိန်းနှင့် ဘဏ္ဍာငွေ အရအသုံးဆိုင်ရာ ဥပဒေကြမ်းများကို ပြည်ထောင်စုလွှတ်တော်မှာ တင်သွင်း၊ ဆွေးနွေး၊ အတည်ပြု နိုင်ဖို့ အဓိကထားဆောင်ရွက်ခဲ့ကြတာဖြစ်ပါတယ်။ ဒါပေမယ့် ရနိုင်သမျှအချိန်မှာ ပြည်သူ့လွှတ်တော် အစည်းအဝေးများကျင်းပခဲ့တဲ့အတွက် စတင်ကျင်းပတဲ့ ဇန်နဝါရီလ ၂၆ ရက်မှ ဒီကနေ့အထိ အစည်းအဝေး ၁၈ ကြိမ်ကျင်းပနိုင်ခဲ့ပါတယ်။ ကျင်းပခဲ့တဲ့ လွှတ်တော်အစည်းအဝေးများအတွင်းဆောင်ရွက်နိုင်မှုများကတော့ မေးခွန်းပေါင်း ၅၁၃ ခု၊ အဆို ၂၄ ခု တင်သွင်းနိုင်ခဲ့ပါတယ်။ မေးခွန်း၊ အဆိုဆောင်ရွက်ပြီးစီးမှုအခြေအနေနဲ့ မေးခွန်းအပိုင်းမှာ စိစစ်ခွင့်ပြု တဲ့မေးခွန်း ၅၁၃ ခုရှိပြီး ကြယ်ပွင့်ပြမေးခွန်းနှုတ်ဖြင့်ဖြေတာ ၁၁၆ ခု၊ ကြယ်ပွင့်ပြမေးခွန်း စာဖြင့်ဖြေကြားရေးဆောင်ရွက်တာ ၁၃၆ ခု၊ ကြယ်ပွင့်မပြမေးခွန်း စာဖြင့်ဖြေကြားဆောင်ရွက်တာ ၂၅၃ ခု၊ ရုပ်သိမ်းမေးခွန်း ၈ ခု ဖြစ်ပါတယ်။ အဆိုနဲ့စပ်လျဉ်းပြီး တင်သွင်းအဆိုပေါင်း ၂၄ ခုရှိပြီး အတည်ပြု အဆို ၁၅ ခု၊ မှတ်တမ်းတင်အဆို ၅ ခု၊ ပြည်ထောင်စုလွှတ်တော်သို့ ပေးပို့အဆို ၁ ခု၊ ရုပ်သိမ်းအဆို ၂ ခုနဲ့ဆောင်ရွက်ဆဲအဆို ၁ ခု ဖြစ်ပါတယ်။ ဒီတစ်ခုဟာလည်း ဒီနေ့ပြီးဆုံးသွားပါပြီ။ ဥပဒေကြမ်းများ ဆွေးနွေးဆောင်ရွက်မှုနှင့်ပတ်သက်လို့ ပြည်ထောင်စုလွှတ်တော်ကိုယ်စားလှယ်များအဖြစ် ပါဝင်ဆောင်ရွက်ကြတဲ့အတွက် ဥပဒေကြမ်း ၃ ခုကို ဥပဒေအဖြစ် ထုတ်ပြန်ကြေညာနိုင်ခဲ့ပါတယ်။ ပြည်သူ့ လွှတ်တော်သို့ စတင်တင်သွင်းတဲ့ဥပဒေကြမ်း ၁၅ ခုအနက် ဥပဒေအဖြစ်ထုတ်ပြန်ရန်ကျန် ၂ ခု၊ ဆောင်ရွက်ဆဲ ၄ ခု၊ ရုပ်သိမ်း ၂ ခု၊ မှတ်တမ်းတင် ၁ ခု၊ ဆောင်ရွက်ရန်ကျန် ၆ ခုဖြစ်ပါတယ်။ ဆောင်ရွက်ရန်ကျန် ၆ ခုက ယနေ့ တစ်ခုပြီးဆုံးတဲ့အတွက် ဆောင်ရွက်ရန်ကျန် ၅ ခုဖြစ်ပါတယ်။ အဲ့ဒီကျန်တဲ့ ဥပဒေကြမ်းများကတော့ ပညာရေးနှင့်သက်ဆိုင်တဲ့ဥပဒေကြမ်း ၅ ခုဖြစ်ပါတယ်။ ဒီထဲမှာ နိုင်ငံအတွက်အင်မတန်အရေးကြီးတဲ့ နိုင်ငံခြားသုံးငွေဆိုင်ရာဥပဒေကြမ်းကို မိမိတို့ ပြည်သူ့ လွှတ်တော် ဘဏ္ဍာရေးနှင့် ငွေကြေးဆိုင်ရာကော်မတီက တင်သွင်းလာတဲ့အကြောင်းမှာ မိမိတို့ လွှတ်တော်က ပြည်သူ့လွှတ်တော်က အားလုံးပြင်ဆင်အတည်ပြု ပြီးဖြစ်ပါတယ်။ အမျိုးသားလွှတ်တော်ကို ပေးပို့ထား ပါတယ်။ အမျိုးသားလွှတ်တော်မှာဆွေးနွေးနေတယ်လို့သိရပါတယ်။ ဒါပြီးရင်တော့ အင်မတန် အရေးကြီးတဲ့ ဒီဥပဒေကြမ်းဟာလည်း ဥပဒေအဖြစ်ဖြစ်ပေါ်လာမှာဖြစ်ပါတယ်။ ဥပဒေကြမ်း ၅ ခု အနက် မိမိတို့လွှတ်တော်က ပါဝင်ဆွေးနွေးဆောင်ရွက်ပြီး ဥပဒေအဖြစ်ထုတ်ပြန်ပြီး ၁ ခု၊ ထုတ်ပြန်ရန် ကျန် ၁ ခု နဲ့ ဆောင်ရွက်ဆဲ ၃ ခု ဖြစ်ပါတယ်။ ဒါ့ကြောင့် စာရင်းချုပ်မယ်ဆိုရင် စုစုပေါင်းတင်သွင်း ၂၃ ခု အနက် ထုတ်ပြန်ပြီး ၄ ခု၊ ထုတ်ပြန်ပြီး ၄ ခုဆိုသည်မှာ ဥပဒေအဖြစ် ပြဌာန်းပြီးကိုဆိုလိုပါတယ်။ ထုတ်ပြန်ရန်ကျန် ၃ ခု၊ ဆောင်ရွက်ဆဲ ရ ခု၊ ရုပ်သိမ်း ၂ ခု၊ မှတ်တမ်းတင် ၁ ခု နဲ့ ဆောင်ရွက်ရန်ကျန် ၆ ခု ဖြစ်ပါတယ်။ ဆောင်ရွက်ဆဲ ၄ ခုနဲ့ ဆောင်ရွက်ရန်ကျန် ၆ ခု တို့ကို လာမယ့်အစည်းအဝေးမှာ ဆက်လက်ဆောင်ရွက်သွားမှာဖြစ်ပါတယ်။ ရရှိနိုင်တဲ့အချိန်ကာလအတွင်း မေးခွန်း၊ အဆို၊ ဥပဒေကြမ်း များကို ယခုလိုဆောင်ရွက်နိုင်ခြင်းဟာ ဥပဒေကြမ်းကော်မတီရဲ့ အဓိကပါဝင်ဆောင်ရွက်မှုနဲ့ ကိုယ်စားလှယ်ကြီးများအားလုံးရဲ့ ကြိုးစားအားထုတ်မှုများကြောင့် ယခုကဲ့သို့ ဆောင်ရွက်နိုင်ခြင်း ဖြစ်ကြောင်း အသိပေးတင်ပြလိုပါတယ်။ မိမိလွှတ်တော်ဥက္ကဋ္ဌအနေဖြင့် ကိုယ်စားလှယ်များတင်ပြတဲ့ မေးခွန်း၊ အဆိုများအပြင် ကိုယ်စားလှယ်များနဲ့ မိမိနယ်မြေလူထုများထံမှ သီးခြားတင်ပြချက်များနဲ့ စပ်လျဉ်းပြီးလည်း သက်ဆိုင်ရာတာဝန်ရှိတဲ့ ပြည်ထောင်စုအစိုးရနှင့် ပြည်ထောင်စုအဆင့် အဖွဲ့အစည်းများနဲ့ ဆက်သွယ်ညှိနှိုင်းဆောင်ရွက်ပေးနိုင်ခဲ့တာလည်းရှိပါတယ်။ ဆောင်ရွက်ဆဲလည်း ရှိပါတယ်။ လွှတ်တော်ကိုယ်စားလှယ်များခင်ဗျား။ ယခုကျင်းပခဲ့တဲ့ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေးကာလမှာ လွှတ်တော်ကော်မတီအချို့နဲ့ ဥပဒေရေးရာနှင့် အထူးကိစ္စ ရပ်များလေ့လာဆန်းစစ်သုံးသပ်ရေးကော်မရှင်မှာ အဖွဲ့ဝင်များလိုအပ်သလိုပြောင်းလဲ၊ ဖြည့်စွက် တာဝန်ပေးအပ်ဖွဲ့စည်းခြင်းများ ဆောင်ရွက်နိုင်ခဲ့ပါတယ်။ ဒါ့အပြင် ကော်မတီ၊ ကော်မရှင်တို့၏ တာဝန်နှင့် လုပ်ပိုင်ခွင့်တို့တွင် ထပ်မံဖြည့်စွက်ခြင်း၊ ကော်မရှင်အဖွဲ့ဝင်များ၏ ရပိုင်ခွင့်၊ အခွင့် အရေးများနှင့်စပ်လျဉ်း၍ သတ်မှတ်ပေးခြင်းတို့ကို ဆောင်ရွက်နိုင်ခဲ့ပါတယ်။ ဒီလိုဆောင်ရွက်နိုင်ခဲ့ ခြင်းကြောင့် လွှတ်တော်ရုံအဓိကလုပ်ငန်းတာဝန်နှစ်ရပ်ဖြစ်တဲ့ ဥပဒေပြု ရေးတာဝန်နဲ့ အပြန်အလှန် ထိန်းကျောင်းရေးတာဝန်ကို တာဝန်ခံဆောင်ရွက်ရမယ့် ကော်မတီနဲ့ကော်မရှင်အဖွဲ့များကို များစွာ ခိုင်မာတောင့်တင်းအားကောင်းစေခဲ့တာဖြစ်ပါတယ်။ ထို့အတူ လွှတ်တော်ကိုယ်စားလှယ်များအနေနဲ့ “ ပြည်သူ့အသံ၊ ပြည်သူ့ဆန္ဒ၊ ပြည်သူ့မျှော်လင့်ချက် ” များကို အလေးထားဆန်းစစ်ဝေဖန်သုံးသပ် သယ်ဆောင်လာပြီး နိုင်ငံတော်နှင့်ပြည်သူများအတွက် အကျိုးရှိမယ့်မေးခွန်းတွေ၊ အဆိုတွေ၊ ဥပဒေကြမ်းတွေအဖြစ် တင်ပြဆွေးနွေးပြီး နိုင်ငံတော်နှင့် နိုင်ငံသားများရဲ့အကျိုးစီးပွားကို ကာကွယ်စောင့်ရှောက်နိုင်တဲ့ ဥပဒေများပြဋ္ဌာန်းနိုင်ရေး အလေးထားဆောင်ရွက်သွားကြဖို့လည်း ထပ်မံ တိုက်တွန်းပြောကြားလိုပါတယ်။ ဒီနေရာမှာ လွှတ်တော်ကပြဋ္ဌာန်းပေးလိုက်တဲ့ဥပဒေများကို ထပ်ဆင့် ထုတ်ပြန်တဲ့နည်းဥပဒေ၊ စည်းမျဉ်းဥပဒေ၊ အမိန့်၊ ညွှန်ကြားချက်၊ ကြော်ငြာစာ၊ လုပ်ထုံးလုပ်နည်းများ၊ လက်စွဲများသည် လွှတ်တော်ကပြဋ္ဌာန်းတဲ့ ဥပဒေများနှင့်ညီညွတ်မှုရှိ၊ မရှိဆန်းစစ်နေရမှာဖြစ်သလို နိုင်ငံတော်အတွင်းရှိ အဖွဲ့အစည်းအသီးသီးနှင့် နိုင်ငံသားအားလုံးလိုက်နာကျင့်သုံးရေး အပြန်အလှန် ထိန်းကျောင်းကူညီဆောင်ရွက်ရန်လည်းတာဝန်ရှိကြောင်း ထပ်မံတင်ပြလိုပါတယ်။ ဒီတိုက်တွန်းတင်ပြ ချက်များအပေါ် လွှတ်တော်ကိုယ်စားလှယ်များအနေနဲ့ ပါတီစွဲ၊ ဝါဒစွဲ၊ ဒေသစွဲ၊ လူမျိုးစွဲ၊ ဘာသာစွဲ မထားဘဲ စည်းစည်းလုံးလုံး ညီညီညွတ်ညွတ်စည်းကမ်းရှိရှိ ပူးပေါင်းဆောင်ရွက်ပေးတဲ့အတွက်မျှော်လင့်ထားတာထက် ပိုမိုအောင်မြင်ထိရောက်စွာ ဆောင်ရွက်နိုင်ခဲ့ပါတယ်။ ဒါ့အပြင် နိုင်ငံတော် အတွက် အလွန်အရေးကြီးတဲ့ အမျိုးသားစီမံကိန်းနှင့် ဘတ်ဂျက်ဥပဒေကြမ်းကောင်းများ ပေါ်ထွက်လာရေးအတွက် အပင်ပန်းခံပြီး ဝိုင်းဝန်းအကြံပေးဆွေးနွေးပြုပြင်ပေးခဲ့ကြတဲ့ လွှတ်တော် ကိုယ်စားလှယ်အားလုံးကို အထူးပင်ကျေးဇူးတင်ရှိပါကြောင်းပြောလိုပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော်ကိုထပ်မံတင်ပြလိုတာကတော့ လွှတ်တော်ရဲ့ အဓိကတာဝန်ပိုင်းဖြစ်တဲ့ ဥပဒေပြု ရေးဖြစ်ပါတယ်။ ဒီတာဝန်ကိုထမ်းဆောင်ရာမှာ လွှတ်တော်ကို တာဝန်ခံရမယ့်လွှတ်တော်ကော်မတီများ၊ ကော်မရှင်များဟာ မိမိတို့နဲ့သက်ဆိုင်တဲ့ နယ်ပယ်ကဏ္ဍ အသီးသီးအတွက် ပြဋ္ဌာန်းထားတဲ့တည်ဆဲဥပဒေများကိုလေ့လာသုံးသပ်ပြီး ပြင်ဆင်ရန်၊ ပယ်ဖျက်ရန်၊ အသစ်ရေးဆွဲရန်တို့အတွက် သက်ဆိုင်ရာပြည်ထောင်စုအစိုးရ၊ ပြည်ထောင်စုအဆင့်အဖွဲ့အစည်း အသီးသီးတို့နှင့် တိုင်ပင်ညှိနှိုင်းကူညီဆောင်ရွက်သွားရမှာဖြစ်ပါတယ်။ ဒီလိုဆောင်ရွက်ရာမှာ ဥပဒေ တစ်ရပ်သည် နိုင်ငံတော်နှင့်နိုင်ငံသားများ၏အကျိုးစီးပွားကို ကာကွယ်စောင့်ရှောက်နိုင်ခြင်း ရှိ၊ မရှိ။ ဖွဲ့စည်းပုံအခြေခံဥပဒေနှင့်ညီညွတ်ခြင်း ရှိ၊ မရှိ။ အပြည်ပြည်ဆိုင်ရာဥပဒေများနဲ့ မိမိတို့နိုင်ငံက လက်ခံကျင့်သုံးနေသော Convention များ၊ Treaty များနှင့်ညီညွတ်ခြင်း ရှိ၊ မရှိတို့ကို လေ့လာ သုံးသပ်ပြီးမှ အလေးအနက်ထားစဉ်းစားဆောင်ရွက်ကြရမှာဖြစ်ပါတယ်။ လွှတ်တော်ကိုယ်စားလှယ် များခင်ဗျား။ နိဂုံးချုပ်အနေနဲ့ တင်ပြလိုတာကတော့ လွှတ်တော်ကိုယ်စားလှယ်များဟာ ပြည်သူ့ ကိုယ်စားလှယ်များဖြစ်တာနှင့်အညီ မဲဆန္ဒရှင်ပြည်သူများအကျိုး၊ နိုင်ငံတော်အကျိုး အမြဲဦးထိပ် ပန်ဆင်ပြီး ဆောင်ရွက်သင့်၊ ဆောင်ရွက်ရမယ့်ကိစ္စရပ်များကို ညီညီညွတ်ညွတ်ပူးပေါင်းဆောင်ရွက် သွားကြရမှာဖြစ်ပါတယ်။ ဖွဲ့စည်းပုံအခြေခံဥပဒေအပါအဝင် တည်ဆဲဥပဒေများကို လေးစား လိုက်နာပြီး ဥပဒေနှင့်အညီဆောင်ရွက်ကြရာမှာလိုအပ်ချက်ဟာ ဒီနေ့ပြောနေတဲ့တရားဥပဒေစိုးမိုးရေး ဖြစ်ပါတယ်။ တရားဥပဒေစိုးမိုးရေးဖြစ်ဖို့အတွက် မိမိတို့လွှတ်တော်တွေမှာ အဓိကတာဝန်ရှိတယ်လို့ ခံယူဆောင်ရွက်ရမှာဖြစ်ပါတယ်။ ဒါ့အပြင် မိမိတို့ကိုယ်စားလှယ်များဟာ နိုင်ငံတော်နဲ့ ပြည်သူများ အပေါ် သစ္စာရှိသော၊ တာဝန်ကျေပွန်သော နိုင်ငံ့သားကောင်း ပြည်သူ့ကိုယ်စားလှယ်များအဖြစ် ရပ်တည်ဆောင်ရွက်သွားရေးအတွက် ယခုထက်ပိုမိုကြိုးပမ်းအားထုတ် စေတနာထားဆောင်ရွက်သွား ကြပါရန်နှင့် မိမိအနေနဲ့လည်း လွှတ်တော်ကိုယ်စားလှယ်များနည်းတူ စေတနာထားပူးပေါင်း ဆောင်ရွက်သွားမည်ဖြစ်ကြောင်း လေးနက်စွာတင်ပြပါတယ်။ (ဩဘာသံများ)</speech>
</discussion>
<postface>
<title>ပြည်သူ့လွှတ်တော်ဥက္ကဋ္ဌက ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၈) ရက်မြောက်နေ့ပြီးစီးကြောင်းနှင့် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး ခေတ္တရပ်နားကြောင်းကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၈) ရက်မြောက်နေ့အစည်းအဝေး အောင်မြင်စွာပြီးစီးကြောင်းနှင့် ပထမအကြိမ် ပြည်သူ့လွှတ်တော် တတိယပုံမှန်အစည်းအဝေးကို ခေတ္တရပ်နားမှာဖြစ်ပါတယ်။ အရေးတကြီးဆုံးဖြတ်ရန်ကိစ္စများပေါ်ပေါက်လာနိုင်တဲ့အတွက် ယခု ပထမအကြိမ် ပြည်သူ့လွှတ်တော် တတိယပုံမှန်အစည်းအဝေးကို ၂၀၁၂ ခုနှစ်၊ ဧပြီလ ၂၃ ရက်(တနင်္လာနေ့)မှာ ပြန်လည်ခေါ်ယူရန် ရှိကြောင်းတင်ပြလိုပါတယ်။ သီးခြားအကြောင်းကြားမှုတစ်စုံတစ်ရာမရှိဘူးဆိုရင် တင်ပြတဲ့ ၂၀၁၂ ခုနှစ်၊ ဧပြီလ ၂၃ ရက်နေ့မှာ လွှတ်တော်ပြန်လည်ခေါ်ယူကျင်းပမှာဖြစ်ပါတယ်။ ကျင်းပရန်မလို အပ်သော၊ မလိုအပ်သည့်အချိန်ဖြစ်ပေါ်လာခဲ့တယ်ဆိုရင်တော့ လွှတ်တော်ကျင်းပရန်မရှိကြောင်း အချိန်မီသက်ဆိုင်ရာလွှတ်တော်၊ တိုင်းဒေသကြီးလွှတ်တော်နှင့် သက်ဆိုင်ရာအဖွဲ့အစည်းများမှတစ်ဆင့် ကိုယ်စားလှယ်များထံအကြောင်းကြားမှာဖြစ်ပါတယ်။ ဒါ့ကြောင့် မိမိတို့နဲ့ ဆက်သွယ်ဆောင်ရွက်တဲ့ အခါမှာ လွယ်ကူနိုင်စေဖို့ အတွက် မိမိတို့ရဲ့ တယ်လီဖုန်းနံပါတ်၊ အိမ်လိပ်စာနှင့် အခြားဆက်သွယ်ဖို့ အတွက် လိပ်စာများကိုလည်း လွှတ်တော်မှာ တိတိလင်းလင်းဖော်ပြပေးဖို့ပန်ကြားလိုပါတယ်။ ဒါ့ကြောင့် လွှတ်တော်ကိုယ်စားလှယ်များခင်ဗျား။ ပထမအကြိမ် ပြည်သူ့လွှတ်တော် တတိယပုံမှန် အစည်းအဝေး (၁၈) ရက်မြောက်နေ့ရပ်နားကြောင်း ကြေညာပါတယ်။ (ဩဘာသံများ)</speech>
<speech type="mc">ပြည်သူ့လွှတ်တော်ဥက္ကဋ္ဌကြီး ပြန်လည်ထွက်ခွာပါပြီခင်ဗျား။</speech>
<speech type="mc">လွှတ်တော်ကိုယ်စားလှယ်များအားလုံး ထွက်ခွာနိုင်ကြပါပြီခင်ဗျား</speech>
<p>ပထမအကြိမ် ပြည်သူ့လွှတ်တော် တတိယပုံမှန်အစည်းအဝေး (၁၈) ရက်မြောက်နေ့ကို ၁၃၃၀ နာရီတွင်ရပ်နားပါသည်။</p>
</postface>
</transcript>
</doc>
